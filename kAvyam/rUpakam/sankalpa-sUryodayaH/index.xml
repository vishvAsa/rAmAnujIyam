<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;सङ्कल्प-सूर्योदयः on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/kAvyam/rUpakam/sankalpa-sUryodayaH/</link>
    <description>Recent content in &#43;सङ्कल्प-सूर्योदयः on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/kAvyam/rUpakam/sankalpa-sUryodayaH/index.xml" rel="self" type="application/rss+xml" />
    <item>
      <title>राघवः - सर्वसाक्षात्काराख्यटीका</title>
      <link>https://vishvAsa.github.io/rAmAnujIyam/kAvyam/rUpakam/sankalpa-sUryodayaH/rAghavaH_sarvasAxAtkArAkhyaTIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/kAvyam/rUpakam/sankalpa-sUryodayaH/rAghavaH_sarvasAxAtkArAkhyaTIkA/</guid>
      <description>&lt;p&gt;[[सर्वसाक्षात्काराख्यटीका-सङ्कल्पसूर्योदयः&#x9;Source: &lt;a href=&#34;https://www.ebharatisampat.in/read_chapter.php?bookid=NjA0ODc0NDAyNzk3NTcy&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;pre&gt;&lt;code&gt;    **श्रीः**  &#xA;&lt;/code&gt;&lt;/pre&gt;&#xA;&lt;p&gt;&lt;em&gt;&lt;strong&gt;टीकापरिशिष्टम्&lt;/strong&gt;&lt;/em&gt;&lt;/p&gt;&#xA;&lt;p&gt;कतिपयपदव्याकृत्यैव स्युरर्थसुखग्रहे निखिलवचसां, व्युत्पन्नाश्चेत्, स्वयं प्रभविष्णवः।&lt;br&gt;&#xA;इति कृतमहासंक्षेपेण स्फुटप्रतिपत्तये विविदिषुवुधप्रीत्यै किञ्चित् विशिष्य विलिख्यते॥&lt;br&gt;&#xA;पु. 1. यद्भक्तिप्रचयेति। यस्मिन् नारायणए भक्तिर्यद्भक्तिः। तद्विषयकभक्तेः प्रचयो नाम अभिवृद्धिः संकल्पप्राग्भावितयाऽपेक्षितावस्था। न त्वन्तिमप्रत्ययान्तनिष्पत्तिः। &amp;ldquo;तदधिगम उत्तरपूर्वाघयोश्लेषविनाशौ&amp;quot;इति प्रारम्भ एव संकल्पस्योक्तत्वात्। सा चावस्था भक्तिशब्दस्य प्रीतिरूपापन्नध्यानपरत्वात् प्रीतेश्त कश्रवणप्रभृति तारतम्येनानुवर्तनात् दर्शनसमानाकारत्वस्य प्रीतिरूपापन्नत्वोक्ति मात्रेणालाभात् स्यात् दर्शनरूपतैव। यद्वा दशमांके 36 &amp;ldquo;तदपि किमपि प्रयुक्तं नः प्रतीक्षणमर्हति&amp;quot;इत्यादिना तदेकप्राप्यकत्वाध्यवसायदार्ढ्यपरीक्षणपर्यन्तविलम्बस्य दर्शिंतत्वात् ततः तकपरमेव संकल्पभावात् दर्शनसमानाकारायां प्रीतिरूपापन्नध्यानरूपायां भक्तावेव अधिकारिण्येकभक्तित्वसाधकः सोप्यंशोऽपेक्षित इति स एव प्रचयः। दिनमुखे इत्यत्र &amp;ldquo;स्वापोद्बोधव्यतिकरनिभे भोगमोक्षान्तराले&amp;rdquo; इत्युक्तमप्यनुसंधेयम्। दिनञ्च मुक्तिरेव मधुविद्यायाम्, `सकृद्दिवा हैवास्मै भवति&amp;rsquo;इति मुक्तेरविच्छिन्नदिनरूपत्वोक्तेः। क्षेत्रिणः बद्धजीवस्य। &amp;ldquo;इदं शरीरं कौन्तेय क्षेत्रमित्यभिधीयते&amp;quot;इति महाभॄतादिमयं शरीरं क्षेत्रमिति गीयमानत्वात्। सद्य इत्यप्रयुज्य क्षिप्रमिति प्रयोगात् संकल्पानन्तरं किञ्चित्कालप्रतीक्षयैव मोक्षं लभत इति दर्शितम्। स च प्रारब्धकर्ममावसानपर्यन्तः कालः भक्त्युत्पत्तिर्यत्र जन्मनि तस्यैव प्रारब्धकर्मान्तिमजन्मत्वे तदवसानमात्ररूपः। प्रारब्धफलजन्मान्तरप्रसक्तौ तु अन्यदेवान्तिमम्। जन्मान्तरारम्भकप्रारब्धशेषोऽपि भक्तियोगनिष्ठेन अवताररहस्यचिन्तनरूपसहकारिमेलने नाशयितुं शक्यत इति च दशमांके दर्शितमेवाऽचार्यैः। संसृतिशर्वरीं क्षिपति। यद्यपि चन्द्रोऽपि प्रकारशकर्ता, अथापि स तम एव कामं निरुन्ध्यात्। न तु शर्वरीं क्षिपेत्, तस्य तत्प्रियत्वात्। तमोगुणनाशे भूम्ना जातेऽपि सत्त्वरजस्संश्लेष्टस्य न मुक्तिरूपः प्रबोधः यथा अन्धकारक्षयेऽपि शर्वरीस्थितौ न वासरवतीं प्रबोधः। अत्र शर्वरीक्षपणासमर्थतया सूचितो भवति (प्रबोध) चन्द्रः, योऽन्ततो गत्वा सूचनीयो नान्द्याम्। तत्त्वैरस्त्रविभूषणैरिति। अत्र वि. पु. 1.22. &amp;ldquo;आत्मानमस्य जगतो निर्लेपमगुणात्मकन्। बिभर्ति कौस्तुभमणिस्वरूपं भगवान् हरिः। श्रीवत्ससंस्थानधरमनन्तेन समाश्रितम्। प्रधानं बुद्धिरप्यास्ते गदारूपेण माधवे। भूतादिमिन्द्रियादिञ्च द्विधाऽहङ्कारमीश्वरः। बिभर्ति शंखरूपेण शार्ङ्करूपेण च स्थितम्। चलत्खरूपमत्यन्तं जवेनान्तरितानिलम्। चक्रखरूपञ्च मनो धत्ते विष्णुकरे स्थितम्। पञ्चरूपा तु या माला वैजयन्ती गदाभृतः। सा भूतहेतुसंघाता भूतमाला च वै द्विज। यानीन्द्रियाण्यशेषाणि बुद्धिकर्मात्मकानि वै। शरूपाण्यशेषाणि तान् धत्ते जनार्दनः। बिभर्ति यच्चासिरत्नमच्युतोऽत्यन्तनिर्मलम्। विद्यामयं तु तज्ज्ञानमविद्याकोशसंस्थितम्। इत्थं पुमान् प्रधानञ्च बुद्ध्यहङ्कारमेव च। भूतानि च हृषीकेशे मनः सर्वेन्द्रियाणि च। विद्याविद्ये च मैत्रेय सर्वमेतत् समाश्रितम्। अस्त्रभूषणसंस्थानस्वरूपं रूपवर्जितः। बिभतिं मायारूपेणोऽसौ श्रेयसे प्राणिनां हरिः॥&amp;ldquo;इति। भगवन्तमाश्रिताः कौस्तुभादयो नित्यसूरय एव। ते जीव-प्रकृति-प्राकृततत्तदूस्त्वभिमानिन इति एतत्प्रघट्टकतात्पर्वम्। अनेन विष्णुरेव सर्वेश्वर इति सिद्धम्। एवमस्त्रभूषणात्मकत्वं &amp;ldquo;पुरुडनम् मणिवरमाह&amp;quot;इति श्रीमद्रहस्यत्रयसारगाथायां स्पष्टं निर्दिष्टमिति तत्रापि द्रष्टव्यम्॥&lt;br&gt;&#xA;अत्र संकल्पसूर्योदये श्रीदेशिकग्रन्थान्तरगताः श्लोकाः के इति पुटान्तरे स्पष्टमवगमितमस्ति। तेषां श्लोकानामर्थो विशदं तत्तद्ग्रन्थव्याख्यानत एवावसेयः। अत्र तु अप्रतिपत्तिनिरासायपेक्षितं यावत् संग्रहेणालेखि। सुभाषितनीवीश्लेकानामत्र निविष्टानां संभाविता अनेकेऽर्थाः तत्रास्मत्कृतायां नानार्थदर्शन्यामेव द्रष्टव्याः।&lt;br&gt;&#xA;7, नाट्यदेशिमार्गादिपदानामर्थः अत्रैव पुस्तके काव्यतत्त्वमिति शीर्षकपूर्वं विवृतोऽनुसंधेयः।&lt;br&gt;&#xA;15. संदितेति। यथा भिन्नमिति शब्दवाच्यार्थप्रतिकोटिरूपोऽर्थः संभिन्नमिति पदेनोच्यते, तथा दितं पृथक्कृतमित्येतत्प्रतिकोटिभूतं स्यूतं बद्धम् अपृथग्भूतमित्यर्थः संदितमिति पदेनोच्यते।&lt;br&gt;&#xA;19. अलं कातर्येण। कातर्यं कातरत्वं भूतत्वम्। भयं मा भूदित्यर्थः। अलं कातर्यमिति प्रयोगे भयं पर्याप्तमित्यर्थः। स्यात्। तृतीयाप्रयोगे तु तन्निषेधोऽलंशब्दार्थः।&lt;br&gt;&#xA;26. `ततः प्रविशति वसन्तदत्तहस्तः कान्तासमेतः कामः&amp;rsquo;इति पठनीयम्। कान्तासमेत इति पदं भ्रष्टं मेलनीयम्।&lt;br&gt;&#xA;40. कथञ्चिदपीति, ग्रन्थान्त इति च अष्टमांकवक्ष्यमाणं विवक्षितम्। तत्र एकादशे श्लोके `दीयन्तामिह दक्षिणापथभुवो यावत् कलेरत्ययः&amp;rsquo;इति स्वल्पेनैवांशेनय विवेके स्वतृप्तिं दर्शयत्यपि तावदपि नानुमतं महामोहेनेति तत्रैव स्पष्टम्।&lt;br&gt;&#xA;60. प्रतिपन्नाभेवेति। ज्ञातवतीमेवेत्यर्थः। कर्तरि क्तः। एवं प्रयोगः प्राच्यग्रन्थेषु शांकरभाष्यादिष्वतिप्रसिद्ध।&lt;br&gt;&#xA;64. अपराजितामिति। श्रीवैकुण्ठनागर्याः अपराजितेति नाम। &amp;ldquo;अपराजिता पूः&amp;rdquo; इति छान्दोग्ये दहरविद्यायाम्। &amp;ldquo;याऽयोध्येत्यपराजितेति विदिता नाकं परेण स्खता&amp;quot;इति चाभियुक्ताः।&lt;br&gt;&#xA;146. अन्ते द्रष्टव्यम्।&lt;br&gt;&#xA;157. टीकाप्रथमपंक्तौ अन्यशब्द इति अशुद्धम्। अन्तशब्द इति पाठ्यम्।&lt;br&gt;&#xA;170. विरक्तीति। विरक्तिः वैराग्यम्। तत्कर्तृकपरिरम्भणेन तदाश्लेषेण ग्लपिताः सर्वाः दुर्वासाः यस्य सः। निवृत्तिपथजाङ्घिकः। प्रवृत्तिमार्ग इति मार्गद्वयं प्रसिद्धम्। काम्यकर्मानुष्ठानं प्रवृत्तिमार्गः। निष्कामकर्मानुष्ठानं नवृत्तिमार्गः। &amp;ldquo;प्रवृत्तिलक्षणं धर्मं प्रजापतिरथाब्रवीत्। निवृत्तिलक्षणं धर्ममृषिर्नारायणोऽब्रवीत्&amp;rdquo;। अतो निवृत्तिः निर्व्यापारतेति न मन्तव्यम्। मुमुक्षुकर्तव्यकर्मकलापरूपे निवृत्तिपथे जाङ्घिकः अतिविगेन गच्छन्। सर्वं सम्यगनुतिष्ठन् इत्यर्थः। तेन निभृता निश्चला आत्मैकप्रवणा चित्तवृत्तिर्यस्य सः। एवं भूत्वा संसिध्यति।&lt;br&gt;&#xA;180. विशृंखलकलिन्दजाजलतरङ्गभङ्गावलीमलीमसम्- विशृंखलायाः प्रतिबन्धकरहितायाः वेगेन प्रवहन्त्याः कालिन्द्याः&amp;ndash; यमुनायाः जलस्य तरङ्गाः वीचयः तेषां भङ्गाः शकलाः तरङ्गोपरितरङ्गपातजनिताः खण्डभूता वीचयः तदावली तत्परम्परा। तद्वत् मलीमसम् मलिनं नीलम्।&lt;br&gt;&#xA;245. 5-35. भवतीमिति। संनिवेशः तत्तदवयवसंस्थानम्। भावः स्वाभिविकी संनिहितमनुष्येषु रागद्वेषादिरूपा चित्तवृत्तिः वीक्षितं दर्शनप्रकारः। चेष्टितं हस्तचेष्टादि। इदं सर्वं स्वपत्न्याः यथाऽनुभूतम्, तथा पश्यत्ययं दर्प एतस्यां तत्पत्न्याम्। तस्मादाहानुभूतचरीमिति। मया भुक्तपूर्वामिति वास्तवार्थः। आपातार्थस्तु दृष्टपूर्वामिति। तर्हि यथाग्रहणमेव निर्धार्यतामित्यत्राह वेषस्त्विति। तापसवेषो व्यक्त्यन्तरभ्रमं जनयन् निर्धारणप्रतिबन्धक इत्यर्थः।&lt;br&gt;&#xA;252. 5-42. परेति। अनवरतमनुभूतायाः कुहनायाः यत् परेषां धन महमपहर्तुमेव व्याप्रियमाणचित्तत्वमनार्जवञ्च प्रागनुभूतम्, तत् तथैव लक्ष्यत इति इयमाश्रमस्वामिपत्नी कुहनैव। तथाऽयमपि डम्भ एव, तदीयस्य पशुवधपरिशेषनामयज्ञत्वस्योपसलम्भात्। यस्य यज्ञस्य अयथावदनुष्ठानात् शास्त्रचोदितफलहेत्वं नास्ति, विशस्यमानस्य च पशोरजादेर्देवलोकप्रापकत्वमपि नास्ति। तस्य पशुवधरूपपापहेतुत्वमेव प्रत्युत। यज्ञः कृत इति ख्यातिमात्रं फलं तदुद्दिष्टं भवेत्। तथायज्ञानुष्ठायिनो डाम्भिका एव हि।&lt;br&gt;&#xA;257. 5-77. हृदये क्रोशति आक्रोशवति देहातिरिक्तात्मसद्&lt;br&gt;&#xA;भावमाक्षिपति सति `असुराणां ह्येषोपनिषत्&amp;rsquo; इत्युपनिषद्रहस्यरूपं यत् स्वमतमानुभविकं देहात्मग्रहणरूपम्, तद्विपरीतार्थनटनं क्रियते अनार्जवात् सर्वैरप्यास्तिकम्मन्यैः। वयं तु गुरुवशा उपनिदधीनमतयश्चेति।&lt;br&gt;&#xA;259. 5-50. वरतनुः युवतिः। साक्षात् वरतनुदर्शनं वा भिक्तौ शिल्पिहस्तसंपाद्यवरतनुचित्रं वा नापेक्षितम्। तत्तन्मनसि वासनात्मना निरूपढं रूपमेव समार्धिं शिथिलयति। केषाम् ? तपसि रतानामपि, आगमनिष्णातानामपि, समाधिपूर्वांगभूतयमादिसंपन्नानामपि।&lt;br&gt;&#xA;290. 6-25. नवेति। नवे यौवने कामचारो नारीणां दुर्भदान्धत्वात्। तदेव यौवनमपत्यहेतुरपि। स्वतो जात्यन्तरसंगमादपत्योत्पत्त्या जातिभ्रंशः। एवमपि सर्वाऽपि नारी एवम्भूतेति न। पारम्पर्येण पतिव्रताविशिष्टस्य कुलस्यापि दर्शनादित्यर्थः।&lt;br&gt;&#xA;344. पं.12. आस्माक इति। उपयुक्तपारायणे द्रष्टव्यः।&lt;br&gt;&#xA;433. 8-69. जिघांसेति। जिघांसा हन्तुमिच्छा जाया यस्य क्रोधस्य स जिघांसाजानिः। प्रबोधचन्द्रोदये क्रोधस्य जाया हिंसेत्युक्तम्। तदत्र निष्टम्। किंतु जिघांसाया एव जायात्वमिति।&lt;br&gt;&#xA;146. 2-97. वादाहवमहारथः इति। असंख्येयवादिसंधेऽप्येक एव सन् सर्वान् जेतुं समर्थ इति अस्यात्र महारथत्वम्। भारते उद्योगपर्वणि 165 अध्याये भीष्मेण रथातिरथमहारथानां स्वसैन्यगतानां मध्ये केषाञ्चित् प्राधान्येन निर्देशः कृतः। रथे स्थिता योद्वारो रथाः, तदपेक्षया अतिरथः श्रेयान्। उपरि (167) &amp;ldquo;हन्यादेकरथैनैव देवगन्धर्वमानुषान्। एकीभूतानपि रणे दिव्यैरस्त्रैः प्रतापवान्। पौरवो राजशार्दूल तव राजन् महारथः&amp;quot;इति भीष्मवाक्ये असंख्येयान् रिपून् एको य आक्रमते स महारथ इति ज्ञायते। लोके महारथलक्षणमेवमाहुः &amp;ldquo;आत्मानं सारथिञ्चाश्वान् रक्षन् युध्येत यो नरः। स महारथसंज्ञः स्यात् इत्याहुर्नीतिकोविदाः&amp;quot;इति। अत्रेदं वक्तव्यम्, यो हि सारथिमश्वांश्च तुल्यं रक्षितु मसमर्थः, तस्य युद्धे रथमारोढुमेव नाधिकारः। ईदृशस्वल्पसामर्थ्यमात्रेण महारथत्वं न शोभते। एवं हि सति एतदपेक्षया निकृष्टयोः रथातिरथयोः कियान् पराक्रमः। अतोऽत्रोदाहृते श्लोके, `स महान् रथसंज्ञः स्यात्&amp;rsquo; इति पाठो युक्तः। महत्त्वञ्च तस्य चतुरङ्गसैन्ये अश्वगजारोहियोधापेक्षया। रथाश्वसारथिरपूर्वस्वरक्षणसमर्थः रथनामा। अधिकैः रथिभिः सह योद्धा अतिरथः। एवञ्च महारथलक्षणम्, &amp;ldquo;एको दशसहस्राणि योधयेत् यस्तु धन्विनाम्। शस्त्रशास्त्रप्रवीणश्च विज्ञेयः स महारथः&amp;rdquo; इत्युचज्यमानं युज्यतेतराम्। अतः आत्मानं सारथिमिति पूर्वोक्तश्लोकोदाहरणं व्याख्यातृदर्शितं प्रसिद्धपाठानुरोधेन। तन्नूनं रथसंज्ञकपुरुषलक्षणमेव भवितुमर्हति।&lt;br&gt;&#xA;रहस्यत्रयसारश्लोकाः केचिदत्रत्याः एतद्ग्रन्थापेक्षया तद्ग्रन्थ एव सम्यभङ्निवेशार्हा लक्ष्यन्ते। अतो ग्रन्थस्यास्य यौवने कृतत्वेऽपि तस्य च बहुकालानन्तरभावित्वेऽपि तत्रत्या एव श्लोकाः पश्चादत्र निवेशिताः स्युः। एवं बहुग्रन्थश्लोकघटनादयं ग्रन्थो विस्तृतः पश्चादिति कश्चिदभ्यूहः॥&lt;br&gt;&#xA;एवं यथाशक्ति विमृश्य युक्तं जिघृक्षतां सर्वविनिर्णयोऽत्र।&lt;br&gt;&#xA;नाल्पेन कालेन भवेदितीह विरम्भते तत् सुधियो यतन्ताम्॥&lt;/p&gt;</description>
    </item>
  </channel>
</rss>
