+++
title = "प्रतिवादि-भयङ्कर-सप्तति-रत्न-मालिका"
+++

श्रीः

श्रीमत् प्रतिवादिभयङ्करार्यविरचिता  

॥ श्रीमन्निगमान्तदेशिक-सप्ततिरत्नमालिका ॥

<details open><summary>विश्वास-प्रस्तुतिः</summary>

श्रीमत्त्रयीमकुटदेशिकपादपद्म-  
भृङ्गायमाणवरदार्यदयैकपात्रम् ।  
तत्सूक्तिलेशविभवात्तसमस्ततत्त्वं  
भक्त्या भजामि परवादिभयङ्करार्यम् ॥
</details>

<details><summary>मूलम्</summary>

श्रीमत्त्रयीमकुटदेशिकपादपद्म-
भृङ्गायमाणवरदार्यदयैकपात्रम् ।  
तत्सूक्तिलेशविभवात्तसमस्ततत्त्वं  
भक्त्या भजामि परवादिभयङ्करार्यम् ॥
</details>

<details open><summary>विश्वास-प्रस्तुतिः</summary>

जीवनं जगतां जीयात् किमप्यपगतस्पृहम् ।  
स्वतन्त्रं सर्वतन्त्रेषु वेङ्कटेशाह्वयं महः ॥ 1 ॥
</details>

<details><summary>मूलम्</summary>

जीवनं जगतां जीयात् किमप्यपगतस्पृहम् ।  
स्वतन्त्रं सर्वतन्त्रेषु वेङ्कटेशाह्वयं महः ॥ 1 ॥
</details>

<details open><summary>विश्वास-प्रस्तुतिः</summary>

शोश्रूयमाणा यच्छब्दं कवितार्किककुञ्जराः ।  
स्वप्ने प्रसुस्रुवुर्नित्यं सिंहं कमपि तं भजे ॥ 2 ॥
</details>

<details><summary>मूलम्</summary>

शोश्रूयमाणा यच्छब्दं कवितार्किककुञ्जराः ।  
स्वप्ने प्रसुस्रुवुर्नित्यं सिंहं कमपि तं भजे ॥ 2 ॥
</details>

<details open><summary>विश्वास-प्रस्तुतिः</summary>

श्रीमतां हरिदासानां पादरक्षावलम्बिना ।  
तेन वेङ्कटनाथेन सनाथास्सुखिनो वयम् ॥ 3 ॥
</details>

<details><summary>मूलम्</summary>

श्रीमतां हरिदासानां पादरक्षावलम्बिना ।  
तेन वेङ्कटनाथेन सनाथास्सुखिनो वयम् ॥ 3 ॥
</details>

<details open><summary>विश्वास-प्रस्तुतिः</summary>

वेदान्तदेशिकपदं यस्मै श्रीरङ्गशायिना ।  
दत्तं तस्मै नमस्कुर्मो वेङ्कटेशविपश्चिते ॥ 4 ॥
</details>

<details><summary>मूलम्</summary>

वेदान्तदेशिकपदं यस्मै श्रीरङ्गशायिना ।  
दत्तं तस्मै नमस्कुर्मो वेङ्कटेशविपश्चिते ॥ 4 ॥
</details>

<details open><summary>विश्वास-प्रस्तुतिः</summary>

दक्षिणोत्तरदेशीयसूक्त्या वरददेशिकः ।  
यस्मादजनि सोदर्यस्तस्मान्नान्या गतिर्मम ॥ 5 ॥
</details>

<details><summary>मूलम्</summary>

दक्षिणोत्तरदेशीयसूक्त्या वरददेशिकः ।  
यस्मादजनि सोदर्यस्तस्मान्नान्या गतिर्मम ॥ 5 ॥
</details>

<details open><summary>विश्वास-प्रस्तुतिः</summary>

ज्ञानं तु विनयो भक्तिस्सम्पत्तिर्वीतरागता ।  
आरोग्यं यस्य तस्यास्मि दासो वेदान्तसद्गुरोः ॥ 6 ॥
</details>

<details><summary>मूलम्</summary>

ज्ञानं तु विनयो भक्तिस्सम्पत्तिर्वीतरागता ।  
आरोग्यं यस्य तस्यास्मि दासो वेदान्तसद्गुरोः ॥ 6 ॥
</details>

<details open><summary>विश्वास-प्रस्तुतिः</summary>

यस्मिन्ननन्यसामान्या वेदान्ताचार्यता गुरौ ।  
यथा पुरुषता विष्णौ तस्मिन्यस्तभरोऽस्म्यहम् ॥ 7 ॥
</details>

<details><summary>मूलम्</summary>

यस्मिन्ननन्यसामान्या वेदान्ताचार्यता गुरौ ।  
यथा पुरुषता विष्णौ तस्मिन्यस्तभरोऽस्म्यहम् ॥ 7 ॥
</details>


<details open><summary>विश्वास-प्रस्तुतिः</summary>

सर्वतन्त्रस्वतन्त्रत्वाच्छास्त्रदीपप्रदानतः ।  
श्रीवेङ्कटाद्रिनाथोऽसौ साक्षाद्वेदान्तदेशिकः ॥ 8 ॥
</details>

<details><summary>मूलम्</summary>

सर्वतन्त्रस्वतन्त्रत्वाच्छास्त्रदीपप्रदानतः ।  
श्रीवेङ्कटाद्रिनाथोऽसौ साक्षाद्वेदान्तदेशिकः ॥ 8 ॥
</details>

<details open><summary>विश्वास-प्रस्तुतिः</summary>

आविर्भूतिर्यस्य वंशादनर्घात्  
वैश्वामित्राद्विष्णुघण्ठांशकस्य ।  
श्रीमान् सोऽयं सर्वतन्त्रस्वतन्त्रो  
वक्ता व्याख्यासार्वभौमो विभाति ॥ 9 ॥
</details>

<details><summary>मूलम्</summary>

आविर्भूतिर्यस्य वंशादनर्घात्  
वैश्वामित्राद्विष्णुघण्ठांशकस्य ।  
श्रीमान् सोऽयं सर्वतन्त्रस्वतन्त्रो  
वक्ता व्याख्यासार्वभौमो विभाति ॥ 9 ॥
</details>

<details open><summary>विश्वास-प्रस्तुतिः</summary>

भाद्रपदमासगतविष्णुविमलर्क्षे  
वेङ्कटमहीध्रपतितीर्थदिनभूते ।  
प्रादुरभवज्जगति दैत्यरिपुघण्टा  
हन्त ! कवितार्किक मृगेन्द्रगुरुमूर्त्या ॥ 10 ॥
</details>

<details><summary>मूलम्</summary>

भाद्रपदमासगतविष्णुविमलर्क्षे  
वेङ्कटमहीध्रपतितीर्थदिनभूते ।  
प्रादुरभवज्जगति दैत्यरिपुघण्टा  
हन्त ! कवितार्किक मृगेन्द्रगुरुमूर्त्या ॥ 10 ॥
</details>

<details open><summary>विश्वास-प्रस्तुतिः</summary>

तमिमं श्रीमद्वेङ्कटनाथाचार्यं वदन्ति किल सन्तः ।  
श्रीवेङ्कटाद्रिनाथं सदसद्गुणराशियोगहानिभ्याम् ॥ 11 ॥
</details>

<details><summary>मूलम्</summary>

तमिमं श्रीमद्वेङ्कटनाथाचार्यं वदन्ति किल सन्तः ।  
श्रीवेङ्कटाद्रिनाथं सदसद्गुणराशियोगहानिभ्याम् ॥ 11 ॥
</details>

<details open><summary>विश्वास-प्रस्तुतिः</summary>

श्रीभाष्यं विरचय्य संयमिवरो जित्वा स्वयं वादिनो  
बाह्यांश्चापि कुदृष्टिकान् भुवि पुनर्भाष्यप्रतिष्ठाशया ।  
श्रीमद्वेङ्कटनाथदेशिकशिरोरत्नात्मनाऽऽविर्बभौ  
इत्येवं च वदन्ति हन्त ! कृतिनस्त्रैकालिकज्ञानिनः॥ 12 ॥
</details>

<details><summary>मूलम्</summary>

श्रीभाष्यं विरचय्य संयमिवरो जित्वा स्वयं वादिनो  
बाह्यांश्चापि कुदृष्टिकान् भुवि पुनर्भाष्यप्रतिष्ठाशया ।  
श्रीमद्वेङ्कटनाथदेशिकशिरोरत्नात्मनाऽऽविर्बभौ  
इत्येवं च वदन्ति हन्त ! कृतिनस्त्रैकालिकज्ञानिनः॥ 12 ॥
</details>

<details open><summary>विश्वास-प्रस्तुतिः</summary>

अवनायसतामसद्गुणप्रबलाटोपनिबर्हणाय च।  
अपि वैष्णवधर्मवृद्धये जननं श्री निगमान्तसद्गुरोः ॥ 13 ॥
</details>

<details><summary>मूलम्</summary>

अवनायसतामसद्गुणप्रबलाटोपनिबर्हणाय च।  
अपि वैष्णवधर्मवृद्धये जननं श्री निगमान्तसद्गुरोः ॥ 13 ॥
</details>

<details open><summary>विश्वास-प्रस्तुतिः</summary>

यद्ययं हि कवितार्किकसिंहो नाभविष्यदिह भुव्यवतीर्णः ।  
तर्हि बाह्यकुदृगुद्धतपक्षैः मेदिनी परिवृता ह्यभविष्यत् ॥ 14 ॥
</details>

<details><summary>मूलम्</summary>

यद्ययं हि कवितार्किकसिंहो नाभविष्यदिह भुव्यवतीर्णः ।  
तर्हि बाह्यकुदृगुद्धतपक्षैः मेदिनी परिवृता ह्यभविष्यत् ॥ 14 ॥
</details>

<details open><summary>विश्वास-प्रस्तुतिः</summary>

वेङ्कटेश्वरविपश्चिति जाते निस्सपत्नमभवत् किल भाष्यम् ।  
तत्त्वमप्रतिहतं च तदासीद्येन मोक्षपदवी सुखलभ्या ॥ 15 ॥
</details>

<details><summary>मूलम्</summary>

वेङ्कटेश्वरविपश्चिति जाते निस्सपत्नमभवत् किल भाष्यम् ।  
तत्त्वमप्रतिहतं च तदासीद्येन मोक्षपदवी सुखलभ्या ॥ 15 ॥
</details>


<details open><summary>विश्वास-प्रस्तुतिः</summary>

पुत्रोऽनन्तार्यसूरेः पुरुषसमगुणः पुण्डरीकाक्षयष्टुः  
पौत्रस्तोतारभिख्या श्रुतवरजननीगर्भवाराशिचन्द्रः ।  
विश्वामित्रान्ववायो वरदगुरुपिता वादिहंसांबुवाहात्  
आचार्यादाप्तशास्त्रो वरदगुरुमतस्सर्वतन्त्रस्वतन्त्रः॥ 16 ॥
</details>

<details><summary>मूलम्</summary>

पुत्रोऽनन्तार्यसूरेः पुरुषसमगुणः पुण्डरीकाक्षयष्टुः  
पौत्रस्तोतारभिख्या श्रुतवरजननीगर्भवाराशिचन्द्रः ।  
विश्वामित्रान्ववायो वरदगुरुपिता वादिहंसांबुवाहात्  
आचार्यादाप्तशास्त्रो वरदगुरुमतस्सर्वतन्त्रस्वतन्त्रः॥ 16 ॥
</details>

<details open><summary>विश्वास-प्रस्तुतिः</summary>

अनन्तसूरिसूनवेऽभिनन्द्यमानवैभवात्  
दिगन्तवादिहंसजैत्रकालमेघदेशिकात् ।  
उपात्तसर्वशासनाय हन्त ! वर्षविंशतौ  
पुनःपुनर्नमस्क्रियास्तु वेङ्कटेशसूरये ॥ 17 ॥
</details>

<details><summary>मूलम्</summary>

अनन्तसूरिसूनवेऽभिनन्द्यमानवैभवात्  
दिगन्तवादिहंसजैत्रकालमेघदेशिकात् ।  
उपात्तसर्वशासनाय हन्त ! वर्षविंशतौ  
पुनःपुनर्नमस्क्रियास्तु वेङ्कटेशसूरये ॥ 17 ॥
</details>

<details open><summary>विश्वास-प्रस्तुतिः</summary>

वेदान्ताचार्यवर्यो विदितबहुगुणो वीतरागाग्रयायी  
विद्वान्विद्यानिषद्याविरचितविविधानेकदिव्यप्रबन्धः ।  
विष्णौ विष्ण्वाश्रितेषु प्रकटितविनयप्रेमशेषत्ववृत्तिः  
विख्यातश्श्रेयसे स्याद्विषयजिदिह नो वेङ्कटाचार्यवर्यः॥ 18 ॥
</details>

<details><summary>मूलम्</summary>

वेदान्ताचार्यवर्यो विदितबहुगुणो वीतरागाग्रयायी  
विद्वान्विद्यानिषद्याविरचितविविधानेकदिव्यप्रबन्धः ।  
विष्णौ विष्ण्वाश्रितेषु प्रकटितविनयप्रेमशेषत्ववृत्तिः  
विख्यातश्श्रेयसे स्याद्विषयजिदिह नो वेङ्कटाचार्यवर्यः॥ 18 ॥
</details>

<details open><summary>विश्वास-प्रस्तुतिः</summary>

यस् संस्कृत-कवितायां  
प्रौढिम्नान्वेति कूरनाथ-सुतम् +++(=पराशरभट्टम्)+++।  
द्रामिड-कविता-मार्गे  
परकालं+++(=तिरुमंगैयाल्वार्)+++ वाथ भक्तिसारं+++(=तिरुमलिशै आल्वार्)+++ वा ॥ 19 ॥
</details>

<details><summary>मूलम्</summary>

यस्संस्कृतकवितायां प्रौढिम्नान्वेति कूरनाथसुतम्।  
द्रामिडकवितामार्गे परकालं वाथ भक्तिसारं वा ॥ 19 ॥
</details>

<details open><summary>विश्वास-प्रस्तुतिः</summary>

परश्शतं वापि परस्सहस्रं  
श्रीवेङ्कटाचार्यकृताः प्रबन्धाः।  
तत्रालम् एकः खलु भुक्ति-मुक्त्योः  
कार्त्स्न्येन कस् तान् गणयेत् समस्तान् ॥ 20 ॥
</details>

<details><summary>मूलम्</summary>

परश्शतं वापि परस्सहस्रं  
श्रीवेङ्कटाचार्यकृताः प्रबन्धाः।  
तत्रालमेकः खलु भुक्तिमुक्त्योः  
कार्त्स्न्येन कस्तान् गणयेत्समस्तान् ॥ 20 ॥
</details>

<details open><summary>विश्वास-प्रस्तुतिः</summary>

यदीयचरितं सतां सुचरितव्यवस्थापकं  
यदीयवचनं परं सकलसंशयोन्मूलनम्।  
यदीयकरुणा गतिस्सकलधर्मशून्यात्मनां  
स नश्शरणमस्त्वसौ सकलतन्त्रनिर्वाहकः ॥ 21 ॥
</details>

<details><summary>मूलम्</summary>

यदीयचरितं सतां सुचरितव्यवस्थापकं  
यदीयवचनं परं सकलसंशयोन्मूलनम्।  
यदीयकरुणा गतिस्सकलधर्मशून्यात्मनां  
स नश्शरणमस्त्वसौ सकलतन्त्रनिर्वाहकः ॥ 21 ॥
</details>


<details open><summary>विश्वास-प्रस्तुतिः</summary>

दान्तिश्शान्तिश्शुचित्वं विषयविजयिता धीरता निस्पृहत्वं  
शेषत्वं श्रीशतद्दासजनविषयकं पारतन्त्र्यं च तत्र ।  
अक्षोभ्यत्वं पटुत्वं मृदुसमवशिता निर्भरत्वानसूये  
यस्मिन्नाजानसिद्धं स खलु विजयते वेङ्कटाचार्यवर्यः॥ 22 ॥
</details>

<details><summary>मूलम्</summary>

दान्तिश्शान्तिश्शुचित्वं विषयविजयिता धीरता निस्पृहत्वं  
शेषत्वं श्रीशतद्दासजनविषयकं पारतन्त्र्यं च तत्र ।  
अक्षोभ्यत्वं पटुत्वं मृदुसमवशिता निर्भरत्वानसूये  
यस्मिन्नाजानसिद्धं स खलु विजयते वेङ्कटाचार्यवर्यः॥ 22 ॥
</details>

<details open><summary>विश्वास-प्रस्तुतिः</summary>

कलये सततं करुणाजलधिं  
करुणाविषयं कमलाधिपतेः।  
कलिवैरिशठारिवचोरसिकं  
कवितार्किककेसरिसूरिगुरुम् ॥ 23 ॥
</details>

<details><summary>मूलम्</summary>

कलये सततं करुणाजलधिं  
करुणाविषयं कमलाधिपतेः।  
कलिवैरिशठारिवचोरसिकं  
कवितार्किककेसरिसूरिगुरुम् ॥ 23 ॥
</details>

<details open><summary>विश्वास-प्रस्तुतिः</summary>

सरोभूतवेतालसारस्वतानां  
शठद्विङ्कलिध्वंसिमुख्योदितानाम् ।  
अविच्छिन्नसत्संप्रदायार्थवेदी  
गुरुर्वेङ्कटेशो गुरूक्तिष्वतुल्यः ॥ 24 ॥
</details>

<details><summary>मूलम्</summary>

सरोभूतवेतालसारस्वतानां  
शठद्विङ्कलिध्वंसिमुख्योदितानाम् ।  
अविच्छिन्नसत्संप्रदायार्थवेदी  
गुरुर्वेङ्कटेशो गुरूक्तिष्वतुल्यः ॥ 24 ॥
</details>

<details open><summary>विश्वास-प्रस्तुतिः</summary>

युक्त्वा अलूक्षा अपि धर्मकामा-  
स्सम्मर्शिनो युक्तिसमन्विताश्च ।  
सद्ब्राह्मणा वेदशिरः प्रसिद्धाः  
श्रीवेङ्कटाचार्यमुखा हि नूनम् ॥ 25 ॥
</details>

<details><summary>मूलम्</summary>

युक्त्वा अलूक्षा अपि धर्मकामा-  
स्सम्मर्शिनो युक्तिसमन्विताश्च ।  
सद्ब्राह्मणा वेदशिरः प्रसिद्धाः  
श्रीवेङ्कटाचार्यमुखा हि नूनम् ॥ 25 ॥
</details>

<details open><summary>विश्वास-प्रस्तुतिः</summary>

जटावर्णचर्चाद्यनेकप्रकार -  
त्रयीलक्षणोच्चारणे व्यासकल्पः ।  
तथा कल्पसूत्रप्रयोगाद्यभिज्ञो  
जयत्यन्वहं सर्वतन्त्रस्वतन्त्रः॥ 26 ॥
</details>

<details><summary>मूलम्</summary>

जटावर्णचर्चाद्यनेकप्रकार -  
त्रयीलक्षणोच्चारणे व्यासकल्पः ।  
तथा कल्पसूत्रप्रयोगाद्यभिज्ञो  
जयत्यन्वहं सर्वतन्त्रस्वतन्त्रः॥ 26 ॥
</details>

<details open><summary>विश्वास-प्रस्तुतिः</summary>

भरद्वाजशाण्डिल्यहारीतमुख्य -  
स्मृतिस्तोमसूक्ष्मार्थनिर्णीतिदक्षः ।  
पुराणागमादिष्वसाधारणश्री -  
स्सुतो भाति लोकेष्वनन्तार्यसूरेः ॥ 27 ॥
</details>

<details><summary>मूलम्</summary>

भरद्वाजशाण्डिल्यहारीतमुख्य -  
स्मृतिस्तोमसूक्ष्मार्थनिर्णीतिदक्षः ।  
पुराणागमादिष्वसाधारणश्री -  
स्सुतो भाति लोकेष्वनन्तार्यसूरेः ॥ 27 ॥
</details>


<details open><summary>विश्वास-प्रस्तुतिः</summary>

ज्योतिश्छन्दश्शब्दशास्त्रप्रवीणः  
काव्यश्रेणीनाटकालङ्कृतिज्ञः ।  
मीमांसायां ब्रह्मकर्मानुगायां  
स्रष्टा साक्षात्सर्वतन्त्रस्वतन्त्रः॥ 28 ॥
</details>

<details><summary>मूलम्</summary>

ज्योतिश्छन्दश्शब्दशास्त्रप्रवीणः  
काव्यश्रेणीनाटकालङ्कृतिज्ञः ।  
मीमांसायां ब्रह्मकर्मानुगायां  
स्रष्टा साक्षात्सर्वतन्त्रस्वतन्त्रः॥ 28 ॥
</details>

<details open><summary>विश्वास-प्रस्तुतिः</summary>

साङ्ख्ये योगे भाट्टतन्त्रे गुरूक्ते  
शैवे जैने शाङ्करे भास्करे च ।  
शास्त्रे बौद्धे यादवे गर्वितानां  
प्रत्याख्याता सर्वतन्त्रस्वतन्त्रः॥ 29 ॥
</details>

<details><summary>मूलम्</summary>

साङ्ख्ये योगे भाट्टतन्त्रे गुरूक्ते  
शैवे जैने शाङ्करे भास्करे च ।  
शास्त्रे बौद्धे यादवे गर्वितानां  
प्रत्याख्याता सर्वतन्त्रस्वतन्त्रः॥ 29 ॥
</details>

<details open><summary>विश्वास-प्रस्तुतिः</summary>

सर्वोज्जीवनचिन्तया घटकताभावेन दानात्कृति -  
श्रेष्ठानां बहुशस्तदुद्धरणतस्त्रय्यन्तसंरक्षणात् ।  
श्रीमच्छ्रीशठकोपमुख्यदिविषन्नाथार्यरामानुजा -  
चार्यान् अप्यनुयाति हन्त ! निगमान्ताचार्यचूडामणिः॥ 30 ॥
</details>

<details><summary>मूलम्</summary>

सर्वोज्जीवनचिन्तया घटकताभावेन दानात्कृति -  
श्रेष्ठानां बहुशस्तदुद्धरणतस्त्रय्यन्तसंरक्षणात् ।  
श्रीमच्छ्रीशठकोपमुख्यदिविषन्नाथार्यरामानुजा -  
चार्यान् अप्यनुयाति हन्त ! निगमान्ताचार्यचूडामणिः॥ 30 ॥
</details>

<details open><summary>विश्वास-प्रस्तुतिः</summary>

इह रङ्गपतिप्रसादलब्धोभयवेदान्तधुरन्धरत्वकीर्तिः ।  
अपि तत्सहधर्मिणीकृपात्ताखिलतन्त्रप्रभुताक एष सूरिः ॥ 31 ॥
</details>

<details><summary>मूलम्</summary>

इह रङ्गपतिप्रसादलब्धोभयवेदान्तधुरन्धरत्वकीर्तिः ।  
अपि तत्सहधर्मिणीकृपात्ताखिलतन्त्रप्रभुताक एष सूरिः ॥ 31 ॥
</details>

<details open><summary>विश्वास-प्रस्तुतिः</summary>

अखिलतन्त्रधुरन्धरता हरेस्  
त्वयि तु वेङ्कटनाथगुरौ स्थिता ।  
विधिशिवादिजनेष्वितरेषु वा  
क्वचिदपीह न सा परिदृश्यते ॥ 32 ॥
</details>

<details><summary>मूलम्</summary>

अखिलतन्त्रधुरन्धरता हरेस्  
त्वयि तु वेङ्कटनाथगुरौ स्थिता ।  
विधिशिवादिजनेष्वितरेषु वा  
क्वचिदपीह न सा परिदृश्यते ॥ 32 ॥
</details>

<details open><summary>विश्वास-प्रस्तुतिः</summary>

क्षमायां हि यस्योपमानं मुकुन्दः  
श्रुतौ तस्य तल्पो मतौ देवमन्त्री ।  
जये वैरिणां दैत्यसंहारकारी  
स जीयाच्छिरं सर्वतन्त्रस्वतन्त्रः ॥ 33 ॥
</details>

<details><summary>मूलम्</summary>

क्षमायां हि यस्योपमानं मुकुन्दः  
श्रुतौ तस्य तल्पो मतौ देवमन्त्री ।  
जये वैरिणां दैत्यसंहारकारी  
स जीयाच्छिरं सर्वतन्त्रस्वतन्त्रः ॥ 33 ॥
</details>


<details open><summary>विश्वास-प्रस्तुतिः</summary>

आचार्यत्वोपयुक्ता मुनिगणकथिता देशिकैस्स्वेन चोक्ताः  
सर्वे भद्रा गुणास्स्स्समुदितविभवास्सर्वतन्त्रस्वतन्त्रे ।  
शिष्यत्वे चोपयुक्ता अपि च गुणगणाः कूरनाथे यथा स्युः  
नान्यत्राचार्यवर्गे कति च न हि गुणाः प्रायशस्तत्र दृष्टाः॥ 34 ॥
</details>

<details><summary>मूलम्</summary>

आचार्यत्वोपयुक्ता मुनिगणकथिता देशिकैस्स्वेन चोक्ताः  
सर्वे भद्रा गुणास्स्स्समुदितविभवास्सर्वतन्त्रस्वतन्त्रे ।  
शिष्यत्वे चोपयुक्ता अपि च गुणगणाः कूरनाथे यथा स्युः  
नान्यत्राचार्यवर्गे कति च न हि गुणाः प्रायशस्तत्र दृष्टाः॥ 34 ॥
</details>

<details open><summary>विश्वास-प्रस्तुतिः</summary>

यतिपतिसम्प्रदायपरिपोषकस्य सततं निगमान्तगुरोः  
अतिपतितामृता सरसतागुणेन सुमनस्स्रजो मृदुतरा ।  
अधिगतलक्षणा विमलसूक्तिरार्तिशमनी विपक्षमथनी  
कलयतु नश्शुभानि भगवत्तदीययतिराजहर्षजननी ॥ 35 ॥
</details>

<details><summary>मूलम्</summary>

यतिपतिसम्प्रदायपरिपोषकस्य सततं निगमान्तगुरोः  
अतिपतितामृता सरसतागुणेन सुमनस्स्रजो मृदुतरा ।  
अधिगतलक्षणा विमलसूक्तिरार्तिशमनी विपक्षमथनी  
कलयतु नश्शुभानि भगवत्तदीययतिराजहर्षजननी ॥ 35 ॥
</details>

<details open><summary>विश्वास-प्रस्तुतिः</summary>

अपि च भवाहिदष्टपरिमूर्च्छितस्य भविनः प्रबोधनकरी  
शमदमदोषभीतिभगवत्तदीयजनभक्तिमुक्तिजननी ।  
विषयपरत्वकोपमदमोहलोभ शठतादिदोषशमनी  
भुवि सदृशीतरास्ति न हि सूक्तिरद्य निगमान्तदेशिकगिरः ॥ 36 ॥
</details>

<details><summary>मूलम्</summary>

अपि च भवाहिदष्टपरिमूर्च्छितस्य भविनः प्रबोधनकरी  
शमदमदोषभीतिभगवत्तदीयजनभक्तिमुक्तिजननी ।  
विषयपरत्वकोपमदमोहलोभ शठतादिदोषशमनी  
भुवि सदृशीतरास्ति न हि सूक्तिरद्य निगमान्तदेशिकगिरः ॥ 36 ॥
</details>

<details open><summary>विश्वास-प्रस्तुतिः</summary>

कर्मविचिकित्सा वृत्तविचिकित्सा  
धर्मविचिकित्सा सर्वविचिकित्सा ।  
शाम्यति ह नूनं सर्वपुरुषाणां  
वेङ्कटविपश्चिद्वाग्विलसितेन ॥ 37 ॥
</details>

<details><summary>मूलम्</summary>

कर्मविचिकित्सा वृत्तविचिकित्सा  
धर्मविचिकित्सा सर्वविचिकित्सा ।  
शाम्यति ह नूनं सर्वपुरुषाणां  
वेङ्कटविपश्चिद्वाग्विलसितेन ॥ 37 ॥
</details>

<details open><summary>विश्वास-प्रस्तुतिः</summary>

यदुक्तयो यतिपतितन्त्रदीपिकाः  
सलक्षणास्सरसतमास्सतां मताः ।  
समत्सरैरपि सततं परोक्षतः  
प्रशंसिताः परिकलयेत्स नः श्रियम् ॥ 38 ॥
</details>

<details><summary>मूलम्</summary>

यदुक्तयो यतिपतितन्त्रदीपिकाः  
सलक्षणास्सरसतमास्सतां मताः ।  
समत्सरैरपि सततं परोक्षतः  
प्रशंसिताः परिकलयेत्स नः श्रियम् ॥ 38 ॥
</details>

<details open><summary>विश्वास-प्रस्तुतिः</summary>

वाणी यस्य द्रामिडी सांस्कृती  
च प्रायः प्राचामाशयानन्ववादीत्।  
अर्वाचामप्यास वैयात्यमूलं जीयात्  
सोऽयं सर्वतन्त्रस्वतन्त्रः ॥ 39 ॥
</details>

<details><summary>मूलम्</summary>

वाणी यस्य द्रामिडी सांस्कृती  
च प्रायः प्राचामाशयानन्ववादीत्।  
अर्वाचामप्यास वैयात्यमूलं जीयात्  
सोऽयं सर्वतन्त्रस्वतन्त्रः ॥ 39 ॥
</details>

<details open><summary>विश्वास-प्रस्तुतिः</summary>

यदीयकृतिषु क्षणं परिचितिस्सतां चातुरीं  
तनोति बहुवत्सर श्रममनुस्तुतामन्यतः।  
तमद्य यतिभूपति प्रथितसन्मतोद्धारकं  
भजे कविकथारतद्विरदबृन्द कण्ठीरवम्॥ 40 ॥
</details>

<details><summary>मूलम्</summary>

यदीयकृतिषु क्षणं परिचितिस्सतां चातुरीं  
तनोति बहुवत्सर श्रममनुस्तुतामन्यतः।  
तमद्य यतिभूपति प्रथितसन्मतोद्धारकं  
भजे कविकथारतद्विरदबृन्द कण्ठीरवम्॥ 40 ॥
</details>

<details open><summary>विश्वास-प्रस्तुतिः</summary>

कविवादिकरिसिंहकृतिरत्नतिलकं  
यतिराजवरसप्ततिमिमामनुदिनम् ।  
प्रवदन्ति परवादि तिमिरौघमिहिराः  
इमे हि यतिराजकरुणैकविषयाः ॥ 41 ॥
</details>

<details><summary>मूलम्</summary>

कविवादिकरिसिंहकृतिरत्नतिलकं  
यतिराजवरसप्ततिमिमामनुदिनम् ।  
प्रवदन्ति परवादि तिमिरौघमिहिराः  
इमे हि यतिराजकरुणैकविषयाः ॥ 41 ॥
</details>

<details open><summary>विश्वास-प्रस्तुतिः</summary>

वेङ्कटेशविदुषा रचितानां  
ज्ञायते न गणनापि कृतीनाम् ।  
तत्र चापि न हि रङ्गपतिश्री -  
पादुकास्तुतिसहस्रसमाऽन्या ॥ 42 ॥
</details>

<details><summary>मूलम्</summary>

वेङ्कटेशविदुषा रचितानां  
ज्ञायते न गणनापि कृतीनाम् ।  
तत्र चापि न हि रङ्गपतिश्री -  
पादुकास्तुतिसहस्रसमाऽन्या ॥ 42 ॥
</details>

<details open><summary>विश्वास-प्रस्तुतिः</summary>

वेङ्कटेश्वरगुरुग्रथितं ये  
पादुकास्तुतिसहस्रमजस्रम् ।  
सार्थबोधमनुसन्दधते ते  
संयमीन्द्रमतसारविदस्स्युः ॥ 43 ॥
</details>

<details><summary>मूलम्</summary>

वेङ्कटेश्वरगुरुग्रथितं ये  
पादुकास्तुतिसहस्रमजस्रम् ।  
सार्थबोधमनुसन्दधते ते  
संयमीन्द्रमतसारविदस्स्युः ॥ 43 ॥
</details>

<details open><summary>विश्वास-प्रस्तुतिः</summary>

अनन्यसाधारणचातुरी च  
काव्यादिषु ब्रह्मविदग्रणीत्वम् ।  
तथाष्टभाषाकवितापटुत्वं  
सङ्कल्पसूर्योदयदृश्यमस्य ॥ 44  
</details>

<details><summary>मूलम्</summary>

अनन्यसाधारणचातुरी च  
काव्यादिषु ब्रह्मविदग्रणीत्वम् ।  
तथाष्टभाषाकवितापटुत्वं  
सङ्कल्पसूर्योदयदृश्यमस्य ॥ 44  
</details>

<details open><summary>विश्वास-प्रस्तुतिः</summary>

दूषण्यादौ तार्किकाग्रेसरत्वं  
स्पष्टं श्रीमद्वेङ्कटेशस्य सूरेः ।  
अन्यालभ्या चातुरी पद्यगुम्भे  
सर्वज्ञत्वं तत्त्वमुक्ताकलापे ॥ 45 ॥
</details>

<details><summary>मूलम्</summary>

दूषण्यादौ तार्किकाग्रेसरत्वं  
स्पष्टं श्रीमद्वेङ्कटेशस्य सूरेः ।  
अन्यालभ्या चातुरी पद्यगुम्भे  
सर्वज्ञत्वं तत्त्वमुक्ताकलापे ॥ 45 ॥
</details>

<details open><summary>विश्वास-प्रस्तुतिः</summary>

कलयतां कवितार्किककेसरि  
प्रकटितं शतदूषणिकां हृदि ।  
मशकवत्सुजयाः खलु मायिनः  
प्रणिपतन्ति परं पदयोर्मुहुः ॥ 46 ॥
</details>

<details><summary>मूलम्</summary>

कलयतां कवितार्किककेसरि  
प्रकटितं शतदूषणिकां हृदि ।  
मशकवत्सुजयाः खलु मायिनः  
प्रणिपतन्ति परं पदयोर्मुहुः ॥ 46 ॥
</details>

<details open><summary>विश्वास-प्रस्तुतिः</summary>

अहह शङ्करयादवभास्कर -  
प्रथितदुर्मददुर्मतवादिनाम्।  
कलकलः कवितार्किककेसरि-  
प्रथितदूषणिकाश्रवणावधिः ॥ 47 ॥
</details>

<details><summary>मूलम्</summary>

अहह शङ्करयादवभास्कर -  
प्रथितदुर्मददुर्मतवादिनाम्।  
कलकलः कवितार्किककेसरि-  
प्रथितदूषणिकाश्रवणावधिः ॥ 47 ॥
</details>

<details open><summary>विश्वास-प्रस्तुतिः</summary>

सर्वार्थसिद्धिश्शतदूषणी च  
द्वे खेटशस्त्रे कथकाग्रगानाम् ।  
आद्येन तत्र क्रियते स्वरक्षा  
प्रत्यर्थिभङ्गः कलहेऽन्यतरस्यात् ॥ 48 ॥
</details>

<details><summary>मूलम्</summary>

सर्वार्थसिद्धिश्शतदूषणी च  
द्वे खेटशस्त्रे कथकाग्रगानाम् ।  
आद्येन तत्र क्रियते स्वरक्षा  
प्रत्यर्थिभङ्गः कलहेऽन्यतरस्यात् ॥ 48 ॥
</details>

<details open><summary>विश्वास-प्रस्तुतिः</summary>

अत एव सर्वजगतां स गुरु -  
र्यतिचक्रवर्तिमतदिद्विरदः ।  
कवितार्किकद्विरदपञ्चमुखो  
यत ऊर्जितं ह्यकृत भाष्यमिदम् ॥ 49 ॥
</details>

<details><summary>मूलम्</summary>

अत एव सर्वजगतां स गुरु -  
र्यतिचक्रवर्तिमतदिद्विरदः ।  
कवितार्किकद्विरदपञ्चमुखो  
यत ऊर्जितं ह्यकृत भाष्यमिदम् ॥ 49 ॥
</details>

<details open><summary>विश्वास-प्रस्तुतिः</summary>

श्रुतिशीर्षदेशिकशिरोमणिना  
जनकेन येन हि सुशिक्षितधीः ।  
वरदो गुरुश्च यतिराजमत -  
प्रतिवादिकोटिशतकोटिरभूत् ॥ 50 ॥
</details>

<details><summary>मूलम्</summary>

श्रुतिशीर्षदेशिकशिरोमणिना  
जनकेन येन हि सुशिक्षितधीः ।  
वरदो गुरुश्च यतिराजमत -  
प्रतिवादिकोटिशतकोटिरभूत् ॥ 50 ॥
</details>

<details open><summary>विश्वास-प्रस्तुतिः</summary>

सर्वतन्त्रधूर्वहस्य वेङ्कटेशधीमतः  
कुर्वतेऽवमाननां तु केचनाधुनोद्भवाः ।  
हन्त! हन्त! रामकृष्णदूषणाभिधायिनां  
किन्नु चित्रमत्र चैद्यरावणानुसारिणाम् ॥ 51 ॥
</details>

<details><summary>मूलम्</summary>

सर्वतन्त्रधूर्वहस्य वेङ्कटेशधीमतः  
कुर्वतेऽवमाननां तु केचनाधुनोद्भवाः ।  
हन्त! हन्त! रामकृष्णदूषणाभिधायिनां  
किन्नु चित्रमत्र चैद्यरावणानुसारिणाम् ॥ 51 ॥
</details>

<details open><summary>विश्वास-प्रस्तुतिः</summary>

अपि काममदलोभशठतादिरहिता  
अपि नीतिधृतिशान्तिमतिदान्तिसहिताः ।  

यतिराजमतधुर्यपदपद्मविमुखाः  
अवलोकनतिमाननुतिबाह्यविषयाः ॥ 52 ॥
</details>

<details><summary>मूलम्</summary>

अपि काममदलोभशठतादिरहिता  
अपि नीतिधृतिशान्तिमतिदान्तिसहिताः ।  

यतिराजमतधुर्यपदपद्मविमुखाः  
अवलोकनतिमाननुतिबाह्यविषयाः ॥ 52 ॥
</details>

<details open><summary>विश्वास-प्रस्तुतिः</summary>

विमतिर् अथवा तेषां युक्ता यतीश्वर-जीवने  
कवि-कथक-पञ्चास्ये देवे सतां च धुरन्धरे ।  
परिचितिर् अहो तन् माहात्म्य-प्रकाशक-तत्-कृतिष्व्  
अपि लवम् इता स्वप्ने ऽप्य् एषां यतो न हि विद्यते ॥ 53 ॥
</details>

<details><summary>मूलम्</summary>

विमतिरथवा तेषां युक्ता यतीश्वरजीवने  
कविकथकपञ्चास्ये देवे सतां च धुरन्धरे ।  
परिचितिरहो तन्माहात्म्यप्रकाशकतत्कृति  
ष्वपि लवमिता स्वप्नेप्येषां यतो न हि विद्यते ॥ 53 ॥
</details>


<details open><summary>विश्वास-प्रस्तुतिः</summary>

न द्रष्टारो वैभवस्यास्य साक्षात्  
नैवाभ्यासस् तत्-कृतिष्व् अस्ति येषाम् ।  
येषां नित्यं मानसं साभ्यसूयं  
तेषां भक्तिस् स्यात् कथं वेङ्कटेशे ॥ 54 ॥+++(5)+++
</details>

<details><summary>मूलम्</summary>

न द्रष्टारो वैभवस्यास्य साक्षात्  
नैवाभ्यासस्तत्कृतिष्वस्ति येषाम् ।  
येषां नित्यं मानसं साभ्यसूयं  
तेषां भक्तिस्स्यात् कथं वेङ्कटेशे ॥ 54 ॥
</details>

<details open><summary>विश्वास-प्रस्तुतिः</summary>

गुरौ वादि-हंसाम्बुदाचार्य-शिष्ये  
जनाः भक्ति-हीनाः यतीन्द्राप्रियास् स्युः ।  
यतीन्द्राप्रियाः विष्णु-कारुण्य-दूराः  
कुतो मुक्ति-वार्ता हि तादृग्-विधानाम् ॥ 55 ॥+++(5)+++
</details>

<details><summary>मूलम्</summary>

गुरौ वादिहंसाम्बुदाचार्यशिष्ये  
जनाः भक्तिहीनाः यतीन्द्राप्रियास्स्युः ।  
यतीन्द्राप्रियाः विष्णुकारुण्यदूराः  
कुतो मुक्तिवार्ता हि तादृग्विधानाम् ॥ 55 ॥
</details>

<details open><summary>विश्वास-प्रस्तुतिः</summary>

निःश्रेयसं ये **ऽभिलषन्ति** तस्य  
मूलं कृपां चापि रमा-सखस्य ।  
दयां यतीन्द्रस्य च तैर् अवश्यं  
कार्या हि भक्तिः कवि-वादि-सिंहे ॥ 56 ॥+++(4)+++
</details>

<details><summary>मूलम्</summary>

निःश्रेयसं येऽभिलषन्ति तस्य  
मूलं कृपां चापि रमासखस्य ।  
दयां यतीन्द्रस्य च तैरवश्यं  
कार्या हि भक्तिः कविवादिसिंहे ॥ 56 ॥
</details>

<details open><summary>विश्वास-प्रस्तुतिः</summary>

सेवा विष्णोर् वैष्णवाराधनान्ता,  
तद्वत् सेवा स्वामिनस् संयमीनाम् ।  
वेदान्ताचार्याङ्घ्रि-पद्मार्चनान्ता  
यस्माद् आत्मा वेङ्कटेशस्य सूरेः ॥ 57 ॥+++(5)+++
</details>

<details><summary>मूलम्</summary>

सेवा विष्णोर्वैष्णवाराधनान्ता  
तद्वत्सेवा स्वामिनस्संयमीनाम् ।  
वेदान्ताचार्याङ्घ्रिपद्मार्चनान्ता  
यस्मादात्मा वेङ्कटेशस्य सूरेः ॥ 57 ॥
</details>

<details open><summary>विश्वास-प्रस्तुतिः</summary>

कर्माद्य्-उपाया इह केचन स्युः  
केचिच् च लक्ष्मी-रमणाङ्घ्र्य्-उपायाः ।  
श्रीमद्-यतीन्द्र-प्रिय-वेङ्कटेश -  
गुर्वङ्घ्र्युपाया वयम् एव धन्याः॥ 58 ॥+++(5)+++
</details>

<details><summary>मूलम्</summary>

कर्माद्युपायाः इह केचन स्युः  
केचिच्च लक्ष्मीरमणाङ्घ्र्युपायाः ।  
श्रीमद्यतीन्द्रप्रियवेङ्कटेश -  
गुर्वङ्घ्र्युपाया वयमेव धन्याः॥ 58 ॥
</details>

<details open><summary>विश्वास-प्रस्तुतिः</summary>

सशङ्खचक्र लाञ्छनस्सदूर्ध्वपुण्ड्रमण्डित  
स्सकण्ठलग्नसत्तुलस्यनर्घपद्ममालिकः ।  
सितान्तरीय सूत्तरीययज्ञसूत्रशोभितो  
ममाविरस्तु मानसे गुरुस्स वेङ्कटेश्वरः ॥ 59 ॥
</details>

<details><summary>मूलम्</summary>

सशङ्खचक्र लाञ्छनस्सदूर्ध्वपुण्ड्रमण्डित  
स्सकण्ठलग्नसत्तुलस्यनर्घपद्ममालिकः ।  
सितान्तरीय सूत्तरीययज्ञसूत्रशोभितो  
ममाविरस्तु मानसे गुरुस्स वेङ्कटेश्वरः ॥ 59 ॥
</details>


<details open><summary>विश्वास-प्रस्तुतिः</summary>

निगमान्तदेशिकपदाम्बुजद्वयं  
निरसूयवैष्णवजनप्रियं धनम् ।  
कुलदैवतं मम कुदृष्टिमस्तक  
क्षितिभृद्विभेदिकुलिशायुधायितम् ॥ 60 ॥
</details>

<details><summary>मूलम्</summary>

निगमान्तदेशिकपदाम्बुजद्वयं  
निरसूयवैष्णवजनप्रियं धनम् ।  
कुलदैवतं मम कुदृष्टिमस्तक  
क्षितिभृद्विभेदिकुलिशायुधायितम् ॥ 60 ॥
</details>

<details open><summary>विश्वास-प्रस्तुतिः</summary>

महोत्पलायितपादयुगलं  
रतिप्रियेषुधिप्रतिरोधिसुजङ्घिकम् ।  
ककुत्समानसुजानुकम्  
अञ्चितस्फुरत्कटीविलसत्परिधानकम् ॥ 61 ॥
</details>

<details><summary>मूलम्</summary>

महोत्पलायितपादयुगलं  
रतिप्रियेषुधिप्रतिरोधिसुजङ्घिकम् ।  
ककुत्समानसुजानुकम्  
अञ्चितस्फुरत्कटीविलसत्परिधानकम् ॥ 61 ॥
</details>

<details open><summary>विश्वास-प्रस्तुतिः</summary>

प्रशस्तनाभिकमुज्ज्वलवक्षसं  
प्रसन्नसस्मितसन्मुखपङ्कजम्।  
मदीयहृत्कमलासनसंस्थितं  
भजामि वेङ्कटनाथविपश्चितम् ॥ 62 ॥
</details>

<details><summary>मूलम्</summary>

प्रशस्तनाभिकमुज्ज्वलवक्षसं  
प्रसन्नसस्मितसन्मुखपङ्कजम्।  
मदीयहृत्कमलासनसंस्थितं  
भजामि वेङ्कटनाथविपश्चितम् ॥ 62 ॥
</details>

<details open><summary>विश्वास-प्रस्तुतिः</summary>

प्रबुद्धतामरसाभविलोचनं  
प्रसिद्धशिष्यजनैः परिवारितम् ।  
प्रबद्धरागतमं गुरुपादयोः  
प्रबुद्धचेतसमर्थसमर्थने ॥ 63 ॥
</details>

<details><summary>मूलम्</summary>

प्रबुद्धतामरसाभविलोचनं  
प्रसिद्धशिष्यजनैः परिवारितम् ।  
प्रबद्धरागतमं गुरुपादयोः  
प्रबुद्धचेतसमर्थसमर्थने ॥ 63 ॥
</details>

<details open><summary>विश्वास-प्रस्तुतिः</summary>

सरत्नकम्बल पीठपरिग्रहं  
समर्थमुत्थित संशयनोदने ।  
विरक्तसज्जनसङ्गशिरोमणिं  
भजामि वेङ्कटनाथविपश्चितम् ॥ 64 ॥
</details>

<details><summary>मूलम्</summary>

सरत्नकम्बल पीठपरिग्रहं  
समर्थमुत्थित संशयनोदने ।  
विरक्तसज्जनसङ्गशिरोमणिं  
भजामि वेङ्कटनाथविपश्चितम् ॥ 64 ॥
</details>

<details open><summary>विश्वास-प्रस्तुतिः</summary>

कवितार्किककलभव्रजकबलीकृतिसिंहं  
कमलापतिकरुणारसपरिवर्धितबोधम्।  
यतिनायकपदपङ्कजयुगलीपरतन्त्रं  
भज मानस बुधवेङ्कटपतिदेशिकमनिशम् ॥ 65 ॥
</details>

<details><summary>मूलम्</summary>

कवितार्किककलभव्रजकबलीकृतिसिंहं  
कमलापतिकरुणारसपरिवर्धितबोधम्।  
यतिनायकपदपङ्कजयुगलीपरतन्त्रं  
भज मानस बुधवेङ्कटपतिदेशिकमनिशम् ॥ 65 ॥
</details>

<details open><summary>विश्वास-प्रस्तुतिः</summary>

यतिनृपतिपदकमलसकलविधबन्धुं  
कविशिखरिपतिनगरसुचिरकृतवासम् ।  
भज हृदय कविकथकहरिमपि च रङ्ग -  
क्षितिरमणचरणयुगसततकृतसेवम् ॥ 66 ॥
</details>

<details><summary>मूलम्</summary>

यतिनृपतिपदकमलसकलविधबन्धुं  
कविशिखरिपतिनगरसुचिरकृतवासम् ।  
भज हृदय कविकथकहरिमपि च रङ्ग -  
क्षितिरमणचरणयुगसततकृतसेवम् ॥ 66 ॥
</details>

<details open><summary>विश्वास-प्रस्तुतिः</summary>

अतिमृदुलमनसमतिविपुलशुभनेत्रं  
अतिचतुरमधिकगुणयतिनृपतिभाष्ये ।  
उपकरणपरमनिशमपकरणशीले-  
ष्वपि कलय मम हृदय कविकथकसिंहम् ॥ 67 ॥
</details>

<details><summary>मूलम्</summary>

अतिमृदुलमनसमतिविपुलशुभनेत्रं  
अतिचतुरमधिकगुणयतिनृपतिभाष्ये ।  
उपकरणपरमनिशमपकरणशीले-  
ष्वपि कलय मम हृदय कविकथकसिंहम् ॥ 67 ॥
</details>

<details open><summary>विश्वास-प्रस्तुतिः</summary>

भो निगममौलियुगदेशिक ! दयामृतसमुद्र ! भगवन् !  
मामकमिदं वचनमद्य श्रुणुनाथ कवितार्किकहरे ! ।  
सोहमतिखिन्नमिह वीक्ष्य जनमत्र भवदङ्घ्रिविमुखं  
त्वं च कुरु तावकपदाम्बुजयुगप्रवणमद्य कृपया ॥ 68 ॥
</details>

<details><summary>मूलम्</summary>

भो निगममौलियुगदेशिक ! दयामृतसमुद्र ! भगवन् !  
मामकमिदं वचनमद्य श्रुणुनाथ कवितार्किकहरे ! ।  
सोहमतिखिन्नमिह वीक्ष्य जनमत्र भवदङ्घ्रिविमुखं  
त्वं च कुरु तावकपदाम्बुजयुगप्रवणमद्य कृपया ॥ 68 ॥
</details>

<details open><summary>विश्वास-प्रस्तुतिः</summary>

किं च मम मानसमिदं च समुदञ्चितमिहान्यविषये -  
ष्वञ्चति न जातु कविवादिकरिपञ्चमुख ! तावकपदम् ।  
वञ्चनपरं शठमकिञ्चनजनप्रिय ! सपञ्चशरजं  
चञ्चलमिदं पुनरचञ्चलतरं कुरु भवच्चरणयोः ॥ 69 ॥  
</details>

<details><summary>मूलम्</summary>

किं च मम मानसमिदं च समुदञ्चितमिहान्यविषये -  
ष्वञ्चति न जातु कविवादिकरिपञ्चमुख ! तावकपदम् ।  
वञ्चनपरं शठमकिञ्चनजनप्रिय ! सपञ्चशरजं  
चञ्चलमिदं पुनरचञ्चलतरं कुरु भवच्चरणयोः ॥ 69 ॥  
</details>


<details open><summary>विश्वास-प्रस्तुतिः</summary>

श्रीवेङ्कटेशस्य गुरोः पदाब्जयो -  
स्समर्पिता सप्ततिरत्नमालिका ।  
धृता सुधीभिर्हृदये विमत्सरैः  
पुष्णाति शोभां पुरुषार्थनिर्भराम् ॥ 70 ॥
</details>

<details><summary>मूलम्</summary>

श्रीवेङ्कटेशस्य गुरोः पदाब्जयो -  
स्समर्पिता सप्ततिरत्नमालिका ।  
धृता सुधीभिर्हृदये विमत्सरैः  
पुष्णाति शोभां पुरुषार्थनिर्भराम् ॥ 70 ॥
</details>

<details open><summary>विश्वास-प्रस्तुतिः</summary>

वेदान्ताचार्यसप्तत्या गुणवत्या परिष्कृताः ।  
वेदान्तवेद्यश्रीभाष्यकारकारुण्यगोचराः ॥ 71 ॥
</details>

<details><summary>मूलम्</summary>

वेदान्ताचार्यसप्तत्या गुणवत्या परिष्कृताः ।  
वेदान्तवेद्यश्रीभाष्यकारकारुण्यगोचराः ॥ 71 ॥
</details>

<details open><summary>विश्वास-प्रस्तुतिः</summary>

वीतरागावशिष्टार्था वेदान्ताचार्यसप्ततिः।  
वैष्णवैस्सादरं ग्राह्या विद्वद्भिर्वीतमत्सरैः ॥ 72 ॥
</details>

<details><summary>मूलम्</summary>

वीतरागावशिष्टार्था वेदान्ताचार्यसप्ततिः।  
वैष्णवैस्सादरं ग्राह्या विद्वद्भिर्वीतमत्सरैः ॥ 72 ॥
</details>

<details open><summary>विश्वास-प्रस्तुतिः</summary>

प्रतिवादिभयङ्करेण सा  
सुधिया सप्ततिरत्नमालिका ।  
निगमान्तगुरौ समर्पिता  
हृदये तद्भजतां स्वया धिया ॥ 73 ॥
</details>

<details><summary>मूलम्</summary>

प्रतिवादिभयङ्करेण सा  
सुधिया सप्ततिरत्नमालिका ।  
निगमान्तगुरौ समर्पिता  
हृदये तद्भजतां स्वया धिया ॥ 73 ॥
</details>

॥ इति श्रीमन्निगमान्तदेशिक सप्ततिरत्नमालिका समाप्ता ॥

