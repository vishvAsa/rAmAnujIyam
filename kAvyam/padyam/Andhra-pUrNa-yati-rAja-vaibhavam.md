+++
title = "आन्ध्र-पूर्ण-यति-राज-वैभवम्"
+++
TODO - परिष्कार्यम्

श्रियै नमः

आन्ध्रपूर्ण-विरचितं यतिराज-वैभवम्॥

श्री-रामानुज-योगीन्द्र-  
क्षीर-कैङ्कर्य-शालिने ।  
नमो वटुक-पूर्णाय  
महनीय-गुणाय ते ॥

(नमस् स्याद् आन्ध्रपूर्णायेति पाठान्तरम्)

श्रीमद्-यामुन-देशिकाद् अधिगत-श्रुत्य्-अन्त-युग्माशयस्  
तत्-सन्देश-चिकीर्षया नियत-धीः श्री-शैल-पूर्णो गुरुः ।  
अन्विष्यन्न् अनुजा-द्वयोचित-वरं श्री-वेङ्कटाद्रौ हरेः  
स्थिरं पुष्पम् अपीतराण्य् उपहरन् आस्ते स्म सद्-वृद्धये ॥ १ ॥

तत्रान्तरे मधुर-मङ्गल-भूत-पूर्योर् नित्य-स्थिती श्रुति-तदङ्ग-विदौ कुलीनौ ।  
[[द्वानम्बुरुण्णयन|द्वाव् अम्बुरुह-नयन]]-केशव-सोमयाजि-नामान्वितावभजतां परिणेतु-कामौ ॥ २ ॥

श्री-शैल-पूर्णस् स समीक्ष्य वर्यौ वरौ विनिश्चित्य च तौ प्रहृष्टः ।  
तत्-प्रार्थितश् शङ्ख-[[रधाङ्ग|रथाङ्ग]]-चिह्न-मन्त्र-प्रदो ऽभून् नतयोस् तयोश् च ॥ ३ ॥

ताम् अग्रहीद् अग्रज-भूमि-देवीं हृष्यन्-मनाः केशव-सोमयाजी ।  
ताञ्चानुयातां कमलाक्ष-भट्टश् श्री-देविकान्तौ च तुतोष पूर्णः ॥ ४ ॥

ततस् स-भार्यौ तद्-अनुज्ञया तौ स्वं वासम् आजग्मतुः आशु शीलौ ।  
श्रीशं समाराध्य तदीय-भक्तौ सह प्रियाभ्याम् मुदिताब् अभूताम् ॥ ५ ॥

ततो जगन्-मङ्गळ-पिङ्गळाब्दे चैत्राग्र्य-शुक्ल-च्छद-पञ्चमीके ।  
[[आर्ध्राभिधर्क्षेण|आर्द्राभिधर्क्षेण]] युते च [[वाते|वारे]] बृहस्पतेस् तन्-मृगराज-लग्ने ॥ ६ ॥

वेदान्त-सिद्धान्त-समर्थनाय बाह्यान्तर-भ्रान्त-मतापनुत्त्यै ।  
शेषांशकः केशव-यज्व-देव्यां तेजो-निधिः कश्चिद् [[अधा|अथा]]विरासीत् ॥ ७ ॥

श्री-शैल-पूर्णो ऽप्य् [[अध|अथ]] भूत-पूर्याम् आगम्य वीक्ष्याद्भुत-भागिनेयम् ।  
चकार रक्षार्थ-शङ्ख-चिह्नञ्च रामानुज-नामकञ्च ॥ ८ ॥

ततो ऽभिवृद्धस्य च तत्-कटाक्षैः पितापि [[तस्मात्मभुवोब्दपूर्तिं|तस्यात्म-भुवो ऽब्द-पूर्तिं]] ।  
चौळं [[तधारम्भणम|तथा अक्षराम्भणम्]] अक्षराणाञ् चकार सत्वोत्तर-पञ्चमाब्दे ॥ ९ ॥

कृतोपनीतिस् तु ततस् स्व-पित्रा समभ्यसद् वेद-तदङ्ग-शास्त्रम् ।  
रामानुजाचार्यो ऽभवद् अग्र्य-तेजा महर्भिर् आवन्दित-सत्य-शीलः ॥ १० ॥

ततस् स काञ्चित् परिणीय कन्यां गृहस्थ-धर्म-स्थितर् आप काञ्च्याम् ।  
स्व-पूर्व-पक्षाभ्यसनाय मायि-सन्न्यासिनं यादव-सम्प्रकाशम् ॥ ११ ॥

ततः कदाचिद् धुरि यादवेन सर्वं खलु श्रुत्य् अविशारदेन ।  
[[अपार्धउक्तेन|अपार्थोक्तेन]] [[यधार्धमुक्त्वा|यथार्थम् उक्त्वा]] रामानुजो ऽदर्शयद् [[अर्धसारम्|अर्थ-सारम्]] ॥ १२ ॥

श्री-रङ्ग-वासी बत यामुनार्यो निशम्य रामानुज-दर्शितार्थम् ॥  
आगम्य काञ्च्यां वरदम् महात्मा देव्या युतम् प्राणमद् अन्तरङ्गैः ॥ १३ ॥

ततस् स धिष्यानृत-यादवं तं रामानुजं मध्य-गतञ्च भान्तम् ।  
समीक्ष्य रामानुज-शिष्य एष चेद् यादवो युक्तम् इतीव दध्यौ ॥ १४ ॥

श्री-वैष्णवर्द्ध्यर्थम् अतीव भक्त्या तस्य प्रसीदेति स यामुनार्यः ।  
भान्तम् महा-देविकया शरण्यं श्री-देवराजं शरणम् प्रपन्नः ॥ १५ ॥

सम्भाषितश् चेद् इह पाठ-भङ्गस् स्याद् इत्य् सम्भाष्य स यामुनार्यः ।  
श्री-रङ्गम् एवाप स-शिष्य-वर्गो रामानुजार्यश् च पपाठ पश्चात् ॥ १६ ॥

तद्-देश-भूपस् त-सुते पिशाच-ग्रस्ते ऽन्य-मन्त्रैर् अखिलैर् अनाध्ये ।  
भूपस् तदा यादव-मन्त्र-मोच्य इत्य् एवम् आकर्ण्य तम् आनिनाय ॥ १७ ॥

दृष्ट्वान्तरङ्गावृत्त-यादवं तं स्मित्वा पिशाचः परिभाव्य भूरि ।  
रामानुजार्यं शरणं प्रपद्य राजात्मजां स्वञ्च जहौ महाघम् ॥ १८ ॥

तद्-वृत्तम् अत्यद्भुतम् ऐक्ष्य भूपो रामानुजार्ये कृत-सम्मतिस् सः ।  
तेनार्पितं तद्-गुरु-यादवाय सम्मानम् अत्यन्त-विनीति-पूर्वम् ॥ १९ ॥

गत्वा स काञ्चीम् [[अध|अथ]] यादवो ऽपि रामानुजे प्रीत इवान्तरेर्ष्यः ।  
तदादि तन्-मानस-शोधनेच्छुर् वेदान्त-वाक्यार्थ-विचारको ऽभूत् ॥ २० ॥

‘काप्यास’ शब्दस्य वदत्य् [[अपार्धं|अपार्थं]] तस्मिन् तदभ्यङ्ग-कृतः कदाचित् ॥  
रामानुजास्याच् च्युत-दूर्-उदाहि दृष्ट्वाशु सो ऽप्य् उन्मुख-सम्भ्रमो ऽभूत् ॥ २१ ॥

[[P234]]

इदं किम् इत्य् उक्तवते ऽथ तस्मै ‘कप्यास’ वाक्ये न [[यधार्धमुक्त्वा|यथार्थम् उक्त्वा]] ।  
जैमिन्य्-उपाख्यानम् अपि ब्रुवन्तं रामानुजं नात्र पठ्येत्य् अवोचत् ॥ २२ ॥

ततस् समालोच्य सहान्तरङ्गैः प्रलोभ्य रामानुजम् अप्य् उपायैः ।  
स जाह्नवी-स्नान-निमित्त-यात्रा-व्याजेन हन्तुं कुमतिः प्रतस्थे ॥ २३ ॥

गोविन्द-भट्टश् च सुतस् स्व-मातृ-ष्वसुस् सुशीलस् सह-पाठि-मित्रम् ।  
मध्ये-वनं प्रोच्य स-दुष्ट-चिन्तां रामानुजः स्वयम् अन्वगात् तान् ॥ २४ ॥

महाटवी-मध्य-गतस् स रात्रौ रामानुजो ऽचिन्तयद् आर्त-चेताः ।  
देव्या महात्या सह भासमानं दीनावसन्तं वरदं शरण्यम् ॥ २५ ॥

किरात-रूपी वरदो ऽथ देव्या गच्छेम रामानुज साधु काञ्चीम् ।  
इत्य् अग्र-गामी प्रियया स पीत्वा तद्-दत्त-कूपोदकम् अन्तरासीत् ॥ २६ ॥

दृष्ट्वा प्रभाते ऽथ स पुण्य-कोटी-विमानम् अत्यन्त-समीप-वृत्ति ।  
पीतोदकं तं वरदं विचिन्त्य रामानुजार्यो ऽप्य् अति-विस्मितो ऽभूत् ॥ २७ ॥

सन्ध्याम् उपास्यान्तिक-सत्-तटाके संसेव्य देवीं वरदञ्च हृष्टः ।  
नित्यं तद्-अङ्गी-कृत-कूप-तीर्थैः रामानुजार्यस् तम् अतोषयच् च ॥ २८ ॥

गङ्गा-तटाद् यादव-मन्त्र-वश्यो गोविन्द-भट्टस् स्व-कर-स्थ-लिङ्गः ।  
स्व-ग्रामम् आगम्य च काळहस्तिं न्यवास्त तत्-स्थान-विचारकस् सन् ॥ २९ ॥

काञ्च्याम् [[अधागम्य|अथागम्य]] स यादवो ऽपि रामानुजं वीक्ष्य तदागमञ्च ।  
श्रुत्वा समाहूय विलोभयंस् तं ततस् स्व-शिष्यैस् समपाठयच् च ॥ ३० ॥

विरुद्धम् [[अर्धन्तु|अर्थं तु]] कदाचिद् उक्तं “सदेव सोम्येदम” इति श्रुतेश् च ।  
अशिक्षयत् सङ्गतम् [[अर्धमुक्त्वा|अर्थम् उक्त्वा]] रामानुजार्यो ऽध तं अत्यजत् सः ॥ ३१ ॥

त्यक्तस् तदा यादव-मर्कटेन रामानुजार्यो मणर् अद्भुत-श्रीः ।  
हृद्यः करीशस्य हरेर् अभूद् इत्य् आकर्ण्य हृष्टस् स च यामुनार्यः ॥ ३२ ॥

रामानुजार्यानयनाय सो ऽपि शिष्यम् महा-पूर्णम् [[अधादिदेश|अथादिदेश]] ।  
गत्वा [[अध|अथ]] काञ्चीं स च तोषयित्वा तं स्तोत्र-रत्नेन तुतोष भूयः ॥ ३३ ॥

रामानुजार्यो ऽपि स यामुनार्यं संसेवितुं रङ्ग-पुरीं गमिष्यन् ।  

[[P235]]

प्राज्यम् महा-पूर्ण-युतः कवेर-कन्या-तटे सूरि-गणन् ददर्श ॥ ३४ ॥

रङ्गेश-मुख्या अपि सूरयस् तौ दृष्ट्वा महा-पूर्ण-युताय तस्मै ।  
रामानुजार्याय निवेद्य शान्ताश् श्री-यामुनार्याङ्गुळि-मुद्रिकाञ्च ॥ ३५ ॥

तद्-व्यास-सूत्रं विवरीवरिष्ये तत्-तात-नामापि शठारि-नाम ।  
युक्तं विधास्ये साम्य् उभयोर् इतीव रामानुजो ऽवन्दत तत्-पदाब्जे ॥ ३६ ॥

क्षणेन तस्याङ्गुळयश् च तिस्रः पुरेव भूतास् तद् उदीक्ष्य सर्वे ।  
सिद्धान्त-निर्धारण-सार्वभौमस् सत्यम् भविष्यत्य् अयम् इत्य् अवोचत् ॥ ३७ ॥

त्वरन् असंसेव्य स रङ्ग-नाथम् आगम्य काञ्चीं वरदम् प्रणम्य ।  
तीर्थादि-कैङ्कर्य-करः कदाचित् किं वाद्य कर्तव्यम् इतीव दध्यौ ॥ ३८ ॥

तत्र-त्य-पूर्णं वरदान्तरङ्गं वर्णाश्रमाचार-विधायकं तम् ।  
सम्प्रार्थयच् चित्त-गतम् [[ममार्धञ्|ममार्थञ्]] ज्ञात्वा करीशाद् वद देशिकेति ॥ ३९ ॥

श्रीमान् परन् तत्वम् अहम् मतं मे [[भेधः|भेदः]] प्रपत्तिर् निरपाय-हेतुः ।  
नावश्यकी च स्मृतिर् अन्त्य-काले मोक्षो महा-पूर्ण इहार्य-वर्यः ॥ ४० ॥

इत्य् [[अर्धषट्कं|अर्थ-षट्कं]] वरदोपदिष्टं रामानुजार्याय स [[चाधपूर्णः|चाथ पूर्णः]] ।  
रहस्य-वादीत् स-रहस्य-वादी तस्माद् हि रामानुज-मान्य-नामा ॥ ४१ ॥

रामानुजार्यो ऽपि पुरं गमिष्यन् रङ्गं ततश् श्री-मधुरान्तक-स्थम् ।  
श्री-भूमि-नीळादि-युतं तटाक-पालं सिषेवे रघुनन्दनं तम् ॥ ४२ ॥

स-तीर्थ्य-सन्देशत आपतन्तं दिष्ट्या महा-पूर्णम् उदीक्ष्य तत्र ।  
तत्-पाद-पद्मे प्रणिपत्य हर्षाद् रामानुजार्यस् स च बाष्प-पूर्णः ॥ ४३ ॥

परस्परादेश-विचार-हर्षात् तत्-सन्निधौ श्री-वकुळ-द्रुमस्य ।  
छाया-युतं तत् परमम् पदञ्च ध्यात्वा महा-पूर्ण-गुरुं स भेजे ॥ ४४ ॥

स-शङ्ख-चक्राङ्क-स-पुण्ड्र-याग-मन्त्रांस् तद्-अर्घैर् अपि मन्त्र-रत्नम् ।  
अन्यांश् च तत्रोपदिदेश मन्त्रान् रामानुजाचार्य-वराय तस्मै ॥ ४५ ॥

तादृग्-महा-वैभव-दिव्य-देशात् काञ्च्याम् [[अधागम्य|अथागम्य]] गुरुस् स-शिष्यः ।  
अन्वर्थ-नाम्ना वरदं प्रणम्य रामानुजार्यावसथम् प्रपेदे ॥ ४६ ॥

उपादिशत् स-त्रि-सहस्र-गाधा

[[P236]]

स् तद्-व्यास-सूत्रार्थम् अपि स-हृष्टः ।  
रामानुजार्यश् च गुरुं स-दारम् अपूजयन् नित्यम् अभीष्ट-वृत्त्या ॥ ४७ ॥

केनापि कार्येण ततः कदाचिद् रामानुजे भूत-पुरम् प्रयाते ।  
तत्-सत्न्प्य्-अधिक्षेप-निकर्ष-वाचा रुष्टां स्व-देवीं स चुकोप पूर्णः ॥ ४८ ॥

पूर्णस् स देव्या [[अध|अथ]] जगाम रङ्गं तच् चापि वृत्तं स निशम्य रुष्टः ।  
रामानुजार्यो गुरु-भक्ति-पूर्णः स्व-देविकाम् मातृ-गृहन् निनाय ॥ ४९ ॥

पत्नीम् परित्यज्य स वीत-रागः श्री-देवराजम् प्रणिपत्य तस्मात् ।  
तुर्याश्रमं स्वीकृतवान् ददौ देवो ऽपि तस्मै यतिराज-नाम ॥ ५० ॥

ततस् त्रि-दण्डी स-शिखोपवीत-काषाय-युक्तो मनु-रत्न-जापी ॥  
वर्णाश्रमाचार-परश् चकाशे रामानुजार्यो यति-सार्वभौमः ॥ ५१ ॥

तत्रैव कूर्-आधिप-वात्स्य-नाथ-वाधूल-नाथाश् च समाश्रितास् तम् ।  
तेभ्यो ऽपि रामानुज-संयमीन्द्रस् स-शङ्ख-चक्राङ्क-रहस्य-दो ऽभूत् ॥ ५२ ॥

ततो ऽभवद् यादव-सम्प्रकाशः श्री-यामुनाचार्य-कटाक्ष-शुद्धः ।  
गोविन्द-योगी यतिराज-शिष्यो ग्रन्धं स कञ्चिद् यति-धर्मम् आह ॥ ५३ ॥

श्री-रङ्गराजार्थ-वरः कदाचिद् गत्वा [[अध|अथ]] काञ्चीं वरदम् प्रणम्य ।  
आदाय रामानुज-संयमीन्द्रं श्री-रङ्गम् एवाप्तुम् [[अध|अथ]] प्रतस्थे ॥ ५४ ॥

ततस् स कूरेश-मुखान्तरङ्गैर अन्यैश् च शिष्यैर् यतिराज-वर्यः ।  
श्रीशञ्च नत्वा मधुरान्तक-स्थं श्री-रङ्गम् आपार्य सिसेविषुस् सन् ॥

प्रत्युद्गतै रङ्ग-पतेर् नियोगात् सम्मानितो माल्य-मुखैर् यतीशः ।  
श्रियं प्रणम्याथ च रङ्ग-नाथं श्री-कार्य-निर्वाह-धुरन्धरो ऽभूत् ।  
विभूति-युग्माधिपत्यादिकञ्च सर्वं महा-पूर्ण-कटाक्ष-लब्धम् ।  
मत्वा स तत्-पाद-सरोज-युग्मं संसेव्य तद्-वश्यतयावतस्थे ॥ ५७ ॥

ततो महा-पूर्ण-गुरोर् नियोगात् प्रणम्य गोष्ठी-पुर-पूर्ण-पादौ ।  
मन्त्रार्थ-तच्-छ्लोक-वरार्थ-शिक्षां प्राप्याथ सो ऽशिक्षयद् अप्य् अनेकान् ॥ ५८ ॥

ततस् स पूर्णो ऽपि तदान्तरज्ञस् सम्मानयंस् तं यति-सार्वभौमम् ।  
तद्-दर्शनञ्चेदम् इतीव तुष्टः कटाक्षयल् लक्ष्मण-दर्शनं तत् ॥ ५९ ॥

ततस् स रा

[[P237]]

रामानुज-संयमीन्द्रो गुरुम् महा-पूर्णम् अवन्दताथ ।  
पुनश् च रङ्गेश-गुरोर् ग्रहीतुं कांश्चिद् विशेषान् स तम् आदिदेशः ॥ ६० ॥

ततः शठारेश् चरम-प्रबन्धं तदर्थ-सारं सु-कवि-प्रबन्धम् ॥  
स्तोत्र-द्वयञ्चार्थ-विशेष-युक्तं तस्माद् गृहीत्वा पुनर् आप पूर्णम् ॥ ६१ ॥

पुनर् नियुक्तस् स्व-गुरोर् यतीशो मालाधराचार्य-वरात् सुमेधाः ।  
शठारि-सूक्तेः परकाल-सूक्तेर् [[अर्धं|अर्थं]] सहस्रस्य च सो ऽप्य् अग्रह्णात् ॥ ६२ ॥

एवं विधो ऽर्थो ऽप्य् उचितो भवेद् इत्य् उक्तं क्वचित् तत्र यतीश्वरेण ।  
श्रुत्वा गुरुः पूर्ण-युगाय चाह ताभ्याञ्च तेनाप्य् अभिवन्दितस् सः ॥ ६३ ॥

एवं रहस्यार्थ-विशेष-युक्तं वेदान्तम् आचार्य-गणाद् अधीत्य ।  
कूरेश-वात्स्येश-मुखैश् च शिष्यैर् उवास रङ्गे मुदितो यतीशः ॥ ६४ ॥

ततस् तदात्रेय-नतार्ति-हर्ता यतीश-पादाम्बुरुहं प्रपन्नः ।  
पिळ्ळान्-अभिख्यं स्व-पितृ-ष्वसुश् च श्री-शैल-पूर्णस्य सुतन् निवेद्य ॥ ६५ ॥

आजान-सद्-वृत्त-यतीश-भक्ति-तत्-सेवनेच्छाद्यपि तत्-सुतस्य ।  
श्री-शैल-पूर्णोक्तम् अपि ह्य् अवोचच् छ्री-वेङ्कटाद्रीशम् इमम् भजेति ॥ ६६ ॥

तं वीक्ष्य बालस् स तदैव सर्व-मन्त्रान् सहार्थान् प्रणतार्ति-हर्त्रे ।  
दिदेश तन्-मङ्गळ-दिव्य-देह-संरक्षको ऽभूत् तत एव सो ऽपि ॥ ६७ ॥

ततः कदाचिद् विष-युक्त-भिक्षां ज्ञात्वा यतीशस् त्रि-दिनोपवासः ।  
निशम्य तद् द्वावपि पूर्ण-वर्यौ गोष्ठी-पुराद् आपतुर् आशु रङ्गम् ॥ ६८ ॥

प्रत्युद्गतं तम् प्रणतं यतीशं त्वद्-देह-मानि-प्रणतार्ति-हर्त्रा ।  
संशोधितां स्वीकुरु नित्य-भिक्षाम् इत्य् ऊचतुस् तौ स तथाकरोच् च ॥ ६९ ॥

गोविन्द-भट्टान्तर-शिक्षणार्थं स्व-प्रेरिताश् चापुर [[अधोचुरेवं|अथोचुर् एवं]] ।  
श्री-शैल-पूर्णाङ्घ्रि-सरोज-भृङ्गो गोविन्द-भट्टो ऽभवद् अस्त-लिङ्गः ॥ ७० ॥

वेदार्थ-सङ्क्षेपम् [[अधो|अथो]] यतीशो वेदान्त-सूत्रस्य च सार-दीपौ ॥  
भाष्यञ्च गीता-विवृतिं स कृत्वा वात्स्येश-मुख्येभ्य उपादिशच् च ॥  
अबाधितार्थैर् अनपाय-वाचां तद्-व्यास-सूत्रस्य [[यधार्धभाष्यं|यथार्थ-भाष्यम्]] ।  
कृत्वा यतीन्द्रो धुरि यामुनार्य-मनोरथं पूरितवान् स आद्यम् ॥

[[P238]]

ततः कदाचित् सह रङ्ग-नायिका श्री-रङ्ग-नाथौ अपि फाल्गुनोत्तरे ।  
मुदाभिषिक्तौ स तदा प्रपद्य तौ गद्य-त्रयञ्चप्य् अवदद् यतीश्वरः ॥ ७३ ॥

भाष्यादिभिस् तत्व-विदोद-गद्यैः श्रीशम् प्रपन्नस्य तद्-एक-वृत्तेः ।  
कैङ्कर्यम् आ-प्रायण-कार्यम् आह नित्याभिध-ग्रन्ध-मुखाद् यतीशः ॥ ७४ ॥

ततस् स्व-शिष्यैर् बहुभिर् यतीशः काञ्ची-पथाद् वेङ्कट-शैल-वर्यम् ।  
भक्त्या भजन् तद्-बहु-मानितस् सः श्री-शैल-पूर्णं प्रणतो गुरुं तम् ॥ ७५ ॥

तद्-वीक्षितस् स कमलानिवासं प्रपद्य तत्-पूर्ण-वराद् यतीशः ।  
रामायणं तद्-विविधैर् महा-र्थैः संवत्सरं तत्र वसन्न् अग्रह्णात् ॥ ७६ ॥

पूर्णात्मजौ द्वावपि तन्-नियुक्तौ यतीशम् आश्रित्य समस्तम् [[अर्धं|अर्थं]] ।  
अवापतुस् तत्र सुतं कनिष्टं पूर्णो ऽप्य् अदात् तद्-बहु-मान-पात्रम् ॥ ७७ ॥

पिळ्ळान् अभिख्यं स च तेन दत्तं गोविन्द-भट्टं निज-याचितञ्च ।  
सङ्गृह्य हृष्टस् समवाप रङ्गं काञ्ची-पथाद् एव यतीश्वरश् च ॥ ७८ ॥

गोविन्द-भट्टञ्च विरक्तम् ऐक्ष्य यतिं तम् एम्बार्-अभिख्यं स चक्रे ।  
जातस् सुतो रङ्ग-पतेः प्रसादात् तत्-कूर-नाथस्य च साधु-भट्टः ॥ ७९ ॥

भट्टारकं तञ्च पराशराख्यं कृत्वा कृदन्तं सहस्र-नाम्नाम् ।  
भाष्यम् प्रतिष्ठाप्य स यामुनार्य-मनोरथं पूरितवान् द्वितीयम् ॥ ८० ॥

कदाचिद् अन्तर्-मठम् [[अर्धचिन्तां|अर्थ-चिन्तां]] कस्य प्रबन्धस्य चिद् आचरन्तम् ।  
यतीश्वरं वीक्ष्य स पूर्ण-पुत्रस् तच्-चिन्तितार्थो ह्य् अयम् इत्य् अवोचत् ॥ ८१ ॥

तदीरितार्थं निज-चिन्तितं तं श्रुत्वा यतीशो ऽप्य् अति-विस्मितस् सन् ।  
नाथान्वयाद् वेद तथेति मत्वा मद्-ज्ञान-पुत्रेत्य् अभिषस्वजे तम् ॥ ८२ ॥

रामानुजार्यस्य यतीश्वरस्य ज्ञानात्मजस् तस्य च पादुकेति ।  
ख्यातश् शठारेश् चरम-प्रबन्धं व्याख्यातवांस् तं कुरुकेश-वर्यः ॥ ८३ ॥

पिळ्ळान् अभिख्यं कुरुकेश्वराख्यं कृत्वा तु तं तत्-कृत-षट्-सहस्रम् ।  
भाष्यम् प्रतिष्ठाप्य स यामुनार्य-मनोरथं पूरितवांस् तृतीयम् ॥ ८४ ॥

यतीश्वरस्याप्य् [[अध|अथ]] यज्ञ-मूर्तेर् जितो भवेज् जयतो मत-स्थः ॥  
इति प्रतिज्ञाय च रङ्ग-पुर्यां

[[P239]]

प्रावर्तताष्टादश-रात्र-वादः ॥ ८५ ॥

स्वप्ने यतीशो वरदेक्षितस् सन् माया-मत-स्थापक-यज्ञ-मूर्तिम् ।  
वादे ऽजयत् तं वरदाख्यया स्वन् नामाप्य् अधात् सो ऽपि तुतोष शिष्यः ॥ ८६ ॥

ततो यतीशस् स दिशो विजेतुं शिष्यैर् अनेकैस् सह तत्र तत्र ।  
गत्वा विजित्वान्य-मतं समस्तं सरस्वती-पीठम् [[अधाससाद|अथाससाद]] ॥ ८७ ॥

तद्-भाष्यम् आहृत्य निधाय मूर्ध्नि श्री-भाष्यम् एतद्-वर-भाष्य-कृत्त्वम् ।  
इतीव तस्मै प्रददौ च देवी भाष्यं हयग्रीवम् अपि स्व-देवम् ॥ ८८ ॥

गृह्णान् हयग्रीवम् अपि प्रणम्य कुलागतं तं वरदञ्च नित्यम् ।  
आराधयन्न् अन्य-मतानि जित्वा श्री-वेङ्कटाद्रिम् पुनर् आससाद ॥ ८९ ॥

बिभ्रत् ततल्-लक्षण-शङ्ख-चक्रः श्री-श्रीनिवासश् शिव एव नान्यः ।  
इतीव शैवैर् अर्चिते विवादे तत्-प्रत्ययम् प्राहा यतीश्वरो ऽपि ॥ ९० ॥

निश्चित्य सर्वे ऽप्य् [[अध|अथ]] शङ्ख-चक्रे शूलञ्च निक्षिप्य तदालयान्तः ।  
कवाटम् आबध्य ततः प्रभाते उद्घाट्य सर्वे ददृशुस् सहैव ॥ ९१ ॥

भङ्क्त्वा त्रिशूलं धृत-शङ्ख-चक्रं श्री-श्रीनिवासञ्च समीक्ष्य शैवाः ।  
प्रधाविताश् चाशु यतीश्वरेण श्री-शैल-पूर्णो ऽपि तुतोष भूरि ॥ ९२ ॥

ततो यतीशो गुरुं वीक्षितस् सन् श्री-रङ्गम् आगम्य समस्त-शिष्यैः ।  
वेदान्त-सिद्धान्त-विचक्षणो ऽभून् मतान्तर-स्थानश् च ततः कृतेर्ष्याः ॥ ९३ ॥

दुर्बोधिततश् चोळ-नृपो ऽध साधून् शिवात् परन् नास्ति लिखेति पत्रे ।  
निर्बध्य चारैर् अपि तं यतीशम् आहूतवांस् तद्-विदितञ्च शिष्यैः ॥ ९४ ॥

काषाय-धृत् कूर-पतिस् त्रि-दण्डी प्रायान् महा-पूर्ण-युतस् तु तत्र ।  
वात्स्येश-मुख्यैस् सहितो यतीशः शुक्लाम्बरः प्रापद् दिशम् प्रतीचीम् ॥ ९५ ॥

तत्र क्वचित् कैश्चन शिष्य-भूतैः काषाय-दण्डादि समर्पितं सः ।  
शास्त्रोक्त-मार्गेण पुनः प्रगृह्य यधा-क्रमाराधन-तत्परो ऽभूत् ॥ ९६ ॥

यतीश्वरं तत्र नृपश् च कच्चित् केचिद् द्विजाग्र्याश् च समाश्रितां तं ।  
निष्पिष्ट-देहा अपि जैन-वर्गा महान् प्रभावः प्रकटी-कृतश् च ॥ ९७ ॥

नारायण-स्वप्न-गतो यतीशं श्री-यादवाद्राव् इह भूतलान्तः ॥

[[P240]]

वर्ते प्रतिष्ठापय माम् मृदञ्च श्वेतां गृहाणेत्य् अवदत् स तत्र ॥ ९८ ॥

ततो यतीशस् सहसा प्रहृष्टः कल्याण-तीर्थे व्यवाह्य शुद्धः ।  
तदङ्क-संशोधित-सद्-विमाने चक्रे स-नारायण-सुप्रतिष्ठाम् ॥ ९९ ॥

श्वेताम् मृदं शिष्य-युतः प्रगृह्य धृत्वाथ राम-प्रिय-विग्रहं तम् ।  
अन्विष्य डिल्लीश-सुता-गृह-स्थं सम्पत्-सुतागच्छ ममेत्य् अवोचत् ॥ १०० ॥

तम् आगतं राम-हितं स नीत्वा कृत्वा स-नारायणम् उत्सवाद्यैः ।  
सम्पूजयन् मोदम् अवाप तत्र डिल्लीश-पुत्र्य् अन्तरधात् तम् एत्य ॥ १०१ ॥

पूर्णार्य-कूरेश्वर-नेत्र-हानिं श्रुत्वा तदा क्लिष्ट-तरो यतीशः ।  
निशम्य कूरेशम् अरोगम् आशु चोळन् तथा दुर्मृतम् आप हर्षम् ॥ १०२ ॥

तीर्थं कल्याणम् आसीत् तद् अपि पुरवरं तच् च नारायणाख्यं  
श्रीश्शम्पत्-कुमारो यति-नृपति-जय-स्थानम् आसीत् ततस् तत् ।  
किञ्च श्रीमान् यतीन्द्रस् स्व-पद-गत-जन-श्रेयसे स्वीयम् अर्च्यं  
रूपं प्रादाच् च तस्माद् यति-गिरिर् इति तद् यादवाद्रेस् तु नाम ॥ १०३ ॥

नत्वा सम्पत्-कुमारं यदु-गिरि-कमला-युक्त-नारायणं तं  
शिष्यान् आदिश्य तत्राप्य् [[अध|अथ]] कतिपय-सच्-छिष्य-युक्तो यतीशः ॥  
गत्वा श्री-रङ्ग-नाथं स-सलिल-नयनः प्राणमत् तं प्रहृष्टस्  
तत्रत्यास् तं तदोचुश् शठ-मथन-गराम् उत्सवं सन्निरुद्धम् ॥ १०४ ॥

तत्र श्रीमान् यतीशः कम् अपि शठ-रिपुं सम्प्रतिष्ठाप्य तेन  
श्री-रङ्गाधीश्वरस्याध्ययनम् अहम् अहर् विंशतिं कारयित्वा ।  
पश्चात् कैश्चित् प्रबन्धैस् स्व-विषयक-कथं तं प्रबन्धम् मिळित्वा  
रङ्गं संश्राव्य चक्रे स तद्-इतर-महा-सूरि-गोदा-प्रतिष्ठाम् ॥ १०५ ॥

तद्वद् दिव्य-स्थलेष्व् अप्य् अधिक-महिम-सु-तत्-सूरि-गोदा-प्रतिष्ठां  
कृत्वा सर्वत्र तञ्चाध्ययनम् अहम् अपि प्राज्य-हय्यङ्गवीनम् ।  
प्राज्य-क्षीरोद्-गुडान्नं वृषभ-गिरि-पति-प्रीणनार्थन् निवेद्य  
श्रीमान् रामानुजार्यः कृत-बहुमतिर् अप्य् आस गोदा-कटाक्षैः ॥ १०६ ॥

नीतं गोविन्दराजं रहसि निज-तलाद् वेङ्कटाद्रेस् तु सानौ  
संस्थाप्यार्चाश् शठारि-प्रभृति-

[[P241]]

गुरु-ततेश् शिष्य-सङ्घैर् यतीशः ।  
गत्वा रङ्गं स पश्चाद् इतर-मत-जनान् स्वाश्रयान् एव कुर्वन्  
शिष्यान् कांश्चिद् विभज्य क्रमत इह तदा विज्वरस् सन्तुतोष ॥ १०७ ॥

पीठाधीशांश् च कांश्चिच् चतुर-धिक-गणना-युक्त-सप्तत्य्-अभिख्यान्  
तत्राप्य् अग्र्यांश् च कांश्चिच् चतुर इह तथा भाष्य-सिंहासनेशात् ।  
तत्र ज्ञानात्मजं तं तद्-उभय-निगमान्ताग्र्य-भाष्यैर् अञ्च  
श्रीमान् रामानुजार्यो यति-नृपति-महा-देशिकेन्द्रश् चकार ॥ १०८ ॥

सप्तत्या तैश् चतुर्भिर् यतिभिर् अपि तथा सप्त-शत्याद्भुत-श्रीर्  
अन्यैश् चैकान्तिभिश् च द्वि-युत-दश-मितैस् तैस् सहस्रैस् समेतः ।  
ज्येष्ठान् कूरेश-मुख्यान् अनुजम् अपि यथावौरसं ज्ञान-पुत्रं  
वीक्ष्य व्याप्य-त्व-वाहान् यति-नृपतिर् अपि प्रेक्ष्य सम्मोदम् आप ॥ १०९ ॥

शास्त्राचारैक-वश्यैर् विदित-सुचरितैश् शिष्य-वर्गैस् समेतः  
कैश्चित् सम्प्रार्थितस् सन् यति-पतिर् अपि चालिङ्ग्य सद्-विग्रहं स्त्रीन् ।  
श्री-रङ्गे भूत-पूर्याम् अपि च यदु-गिरौ स्थाप्यम् एतत् त्रयं  
चेत्य् उक्त्वा दत्वा च तेभ्यो जगद् अखिलम् अवन् माङ् कटाक्षैस् स पायात् ॥ ११० ॥

सर्वत्रोत्सार्य भूम्यां व्यपगत-वसतीम् माम् अकार्षीर् यतस् त्वं  
तस्मात् सम्प्राप्त-काले मतम् अपि भवतः क्षोभयिष्ये शपे ऽहम् ।  
श्रुत्वेत्य् उक्तिं कलेर् अप्य् [[अध|अथ]] यति-नृपतिः श्रीशम् आद्यं प्रपन्नो  
जीयाद् अव्याहतम् मे मतम् इति च वदन् पालयेन् माङ् कटाक्षैः ॥ १११ ॥

[[जीय्याच्छ्रीयामुनारैस्तदुपचित|जीयाच् छ्री-यामुनार्यैस् तद्-उपचित]]-महा-पूर्ण-गोष्ठी-पुर्यो-  
दत्-पूर्ण-श्री-शैल-पूर्णैर् अपि महिम-निधी-रङ्ग-मालाधार्यैः ।  
प्राचीनाराधनं तं वरदम् अपि हयग्रीवम् आप्तञ्च वाण्या  
दत्वा ज्ञानात्मजाय त्रिभुवन-तिलकी-भूत-कीर्तिर् यतीशः ॥ ११२ ॥

कांश्चित् कस्मिंश्चिद् [[अर्धे|अर्थे]] प्रति-नियततया सन्नियोज्यान्तरङ्गान्  
तत्र क्षीरार्थ-कृत्ये प्रति-नियत-महोदासम् अप्य् अत्यनर्हम् ।  
कुर्वत् श्रीमान् यतीशस् स्व-पद-विनत-तद्-दास-दासानुदानं  
माम् अप्य् अत्यन्त-भक्तं स्व-हितम् इव सदा गोपयेत् सो ऽपि जीया

[[P242]]

त् ॥ ११३ ॥

कमलेश-मुख्य-गुरु-पङ्क्ति-वैभव-प्रतिकर्म-शोभि यतिराज-वैभवम् ।  
य इदम् पठन्ति कलि-कल्मषापहं त इमे विभूति-युग-नायका ध्रुवम् ॥ ११४ ॥

इति यतिराजान्तरङ्ग-च्छात्र-वटुक-पूर्ण-विरचितं यतिराज-वैभवं सम्पूर्णम् ।

**श्रीमते वटुक-पूर्णाय नमः**
