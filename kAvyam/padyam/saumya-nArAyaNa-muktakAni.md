+++
title = "सौम्यनारायणमुक्तकानि"
+++


नाऽन्यश् शंभुर् अधोक्षजात्, कुमतयश् श्रीवैष्णवा नाऽग्रहान्  
मृष्यन्तीदम् उपालभन्त इति नस् स्मार्ता नु ब्रूयाम किम्।  
पारम्यं श्रुति-सिद्धम् अद्भुततम-श्रेयो-गुणान्, चेष्टितं,  पाराशर्यशुकात्ममोहनपटुं दिव्यं वपुस्सुन्दरम्।।

नो भिन्नौ शिव-माधवाव् इति वदन् वक्तव्य एवं बुधैः  
रूपैक्यं तव नेष्टम्, आत्म-समतां यद्य् आत्थ+++(←आह्)+++ दृष्टिः कुतः।   
म्लेच्छेड्ये तव भिद्यते, यदि वदेर् अद्वेष-तात्पर्यतः  
वैमत्यं न सखेऽत्र नौ हरिपरश् शंभुः प्रियो नश् 

<details open><summary>विश्वास-टिप्पनी</summary>

हरिर् आत्मा हरस्यापि  
ततो ऽन्यौ जल-फेनवत्।  
न भिन्नाव् इति वेदोक्तम्
अविद्वान् शाङ्करो हतः॥
</details>


किं वेदैस्स्मृतिनिर्गतैर् अधिगतैरभ्यासवैधुर्यतः  
किं शास्त्रैश् श्रमशिक्षितैस् सुनिपुणं पात्रे ऽवितीर्णैश् श्रिते।  
किं वित्तेन कुवर्त्मना सरभसं लब्धेन पापादृते  
किं गीतोपनिषन्-निषेवणमुखैर् यत्नैस् स्पृहाबन्धने।।


किं श्राद्धैः पृथु-दक्षिणैर् अनुसमं जीवद्दशायां पितुः  
शुश्रूषां **जहतां** वचांस्य् **अनवतां** धर्म-ध्वजानां छलैः।  
किं दानैर् द्विज-पुंङ्-गवेभ्य उरुभिश् **शाश्लाघितैर्** निस्तुलैः  
देयं का-पथ-मूलकं यदि पर-द्रव्यं **हृतं** छद्मना॥

सौन्दर्येण समाक्षि-मानस-मथत्-कन्दर्प-लीलावली-  
सध्रीचा+++(=सहचरेण?)+++ क्षण-भङ्गुरेण वनिताः! मान-र्द्धि-मूलेन किम्।  
शीलं **शीलत**, पेशलं हित-मित-प्रेमोद्गिरद्-भारतीं  
**शिक्षध्वं**, कुल-कीर्तिम् आर्ति-रहितं **पात, श्रयेत** क्षमाम्॥