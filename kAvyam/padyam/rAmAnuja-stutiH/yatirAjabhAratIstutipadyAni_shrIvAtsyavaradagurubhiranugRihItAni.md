+++
"Text title" = "Yatiraja Bharati Stuti Padyani"
"File name" = "yatirAjabhAratIstutipadyAni.itx"
itxtitle = "yatirAjabhAratIstutipadyAni (shrIvAtsyavaradagurubhiranugRihItAni)"
engtitle = "yatirAjabhAratIstutipadyAni"
Category = "deities_misc, stotra, gurudev"
Location = "doc_deities_misc"
Sublocation = "deities_misc"
SubDeity = "gurudev"
Language = "Sanskrit"
Subject = "philosophy/hinduism/religion"
"Proofread by" = "Aruna Narayanan"
"Description/comments" = "Ramanujastotraratnavali, Ramanuja Sampradaya. (Prayer to Shri Ramanujacharya)"
Indexextra = "(Scans 1, 2)"
"Latest update" = "December 25, 2022"
"Send corrections to" = "Sanskrit@cheerful.com"
"Site access" = "http://sanskritdocuments.org"
title = "यतिराजभारतीस्तुतिपद्यानि (श्रीवात्स्यवरदगुरुभिरनुगृइहीतानि)"

+++
  
 यतिराजभारतीस्तुतिपद्यानि   
           ॥ श्रीः ॥  
  
   ॥ श्रीमते रामानुजाय नमः  
 ॥ श्रीमते वात्स्यवरददेशिकाय नमः ॥  
  
श्रीवात्स्यवरदगुरुभिरनुगृहीतानि  
॥ यतिराजभारतीस्तुतिपद्यानि ॥  
  
वन्देऽहं वरदार्यं तं वत्साभिजनभूषणम् ।  
भाष्यामृतप्रदानाद्यः सञ्जीवयति मामपि ॥  
  
क्व पथि विदुषामेषा प्रौढी श्रियः प्रभुणा शपे  
      मशकशकनं मन्ये मादृक्प्रभावनिदर्शनम् ।  
यतिवरवचस्तेजः प्रत्यर्थिवर्गनिरर्गल  
      क्षपणनिपुणं नित्यं जागर्ति कीर्तिकरं मयि ॥ १॥  
  
न खलु कवितामानः का नः क्षतिः पथि गौतमे  
      न च परिचयः काणादे वा कुमारिलदर्शने ।  
अपि गुरुमते शास्त्रेष्वन्येष्वपीह तथाऽपि नः  
      फलति विजयं सर्वत्र श्रीयतीश्वरगीश्श्रमः ॥ २॥  
  
यश्चकार यतिराजभारती-  
      चित्तवृत्तिषु परं परिश्रमम् ।  
तस्य वैदिकसदश्शिखामणेः  
      अग्रतः क्व परवादिसम्भवः ॥ ३॥  
  
                        (श्रीतत्त्वसारे)  
  
इति श्रीवात्स्यवरदगुरुभिरनुगृहीतानि यतिराजभारतीस्तुतिपद्यानि समाप्ता ।  
  
यदृष्ट्या निगमान्तदेशिकमणिः लक्ष्मीहयास्यास्पदं  
      यद्वंश्याश्रयणाच्छठारिमुनिराट् लक्ष्मीनृसिंहास्पदम् ।  
यं देवः करिशैलमौलिनिलयः प्राह स्वयं मातरं  
      सः श्रीवत्सगुरुः करोतु सततं भद्रं सुभद्राकृतिः ॥  
  
 ॥ श्रीमते वात्स्यवरददेशिकाय नमः ॥  
  
  
Proofread by Aruna Narayanan   
  
