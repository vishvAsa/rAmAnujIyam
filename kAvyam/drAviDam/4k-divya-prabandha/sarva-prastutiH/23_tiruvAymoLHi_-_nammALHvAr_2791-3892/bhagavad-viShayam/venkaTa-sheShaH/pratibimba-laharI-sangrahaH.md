+++
title = "प्रतिबिम्ब-लहरी-सङ्ग्रहः"
+++

## १
सौक्षम्योपेत-वियद्-धुताशन-मरुत्-तोय-क्षिति-व्याप्तिमत्-   
श्रेष्ठत्वावह-शब्द-दाह-बलिता-शैत्य-क्षमा-रूपिणः ।   
ईशस्याधिपदाम्बु-जन्म-कुरुकाधीशा शठारातिना   
**प्रोक्ते** पूर्ण-पदार्थ-लक्ष्म दशकं मोक्षः सहस्रे त्विदम् ॥ १  

समीप-स्थ-तटाक-श्री-  
कुरुका-शठ-जित्-कृतौ ।   
इदं सुन्दर-सन्दर्भे  
सहस्रे दशकं **पठ** ॥ २  

देवेष्व् **आनम्य** हृष्टेष्व् अथ कृत-मथनं वारिधौ वीचि-पूर्णे   
प्रोद्दिश्य +उपान्त-लीला-वन-शुभ-कुरुकाधीशितुः श्री-शठारेः ।   
कैङ्कर्ये ऽस्मिन् सहस्रे रसवति दशकं **चैतदाधीतवन्तश्**   
छेत्स्यन्त्य् **आरुह्य** नित्यैः परम-दिवि निजां क्रूर-संसार-काराम् ॥ ३  

निस्सीम-श्री-सकल-भुवन-स्थायि-सर्वेश-कृष्णं   
सत्-केदारावृत-सुकुरुकाधीट्-शठार्याप्ततोक्ते ।  
निस्सीमान्तादिक-दश-शते त्व् ईदृशीनां दशानां   
गाथानां सत्-**पठन-सुलभा** मोक्ष-साम्राज्य-लक्ष्मीः ॥ ४


"अत्याश्चर्य-गुणातिचित्र-चरित स्वामिन्! महन्न्" इत्य् अती-  
वाशां **प्राप्य** कृपावशाद् भगवतस् तद्-भाक्-शठ-द्वेषिणः।  
एतद्-भक्ति-विशिष्ट-गीति-रसिक-क्षीरोपम-द्राविडी-  
सार-ज्ञेड्य-सहस्र-वर्ति-दशकाध्येतुर् न दुःखं भवेत् ॥ ५  

शठारिणा ऽवद्य-युगो+++(=??)+++ विहीनं  
रमा-धवं **प्रत्युदिते** सहस्रे ।  
अ-दोषम् एतद् दशकं समर्था  
अध्येतुम् अत्रोद्भवनं न यान्ति ॥ ६  

अन्तर्-विशद्-भ्रमर--पीत-लसत्--तुलस्य्- 
आपीडाङ्घ्रि--संश्रित--कनत्+++(=प्रीतिकर)+++-कुरुका-शठारेः । सुश्लिष्ट-सूक्ति-ललिते दशकं सहस्रे  
**विद्रावयेज्** जनन-दुःखम् इदं **विमथ्य** ॥ ७

जलोपम-स्वभावस्य  
गुणासक्त्या शठारिणा ।   
**प्रोक्ते** सहस्रे दशकं  
**कृतम्** एतद् **विचारितम्** ॥ ८  


मूर्धन्य् एवास्मदीये स्थिति-सुखमयतो+++(=??)+++ देव-देवस्य कृष्ण-   
स्याप्त-प्राप्तोपकर्तुर् हृदय-परिसरत्-प्रीति-**विज्ञापयित्रा** ।   
**प्रोक्ते** गाथासहस्रे त्व् इह शुभ-कुरुकाधीट् शठारातिना ऽस्मिन्   
**विज्ञप्ते** स्वोपकर्त्रे निरुपम-दशके शेखरं तन्-महाङ्घ्री +++(अन्वयः??)+++॥ ९  

तन्-नील-रत्नम् अमरेक्षणम् आत्मनीनं+++(=आत्मने हितं)+++  
किञ्चिद् विभूषणम् अदः कुरुकाधिनेतुः ।  
कैङ्कर्य-वाचिक-सहस्र इमाः सुभक्त्या  
विद्या **फलेद्** दश सतृष्णम् **अधीयते** चेत् ॥ १० 

## २

## ३
आश्चर्या अपि यद्-गता, न हि तथा सज्-ज्ञान-वेदोदिते   
कैङ्कर्यान्वित-नैक-वास-विपुलां +++(→कुरुकां ←)+++ **शास्त्रा** शठारातिना ।   
**नत्वोक्ते** कुरुकाम् अ-संशय-धिया पङ्क्तिस् सहस्रे ऽमुका   
नादाढ्य-त्रि-जले जगत्य् **उदय-दा**, छिन्नां **विधत्ते जनिम्** ॥ १

सर्वात्माखिल-लोक-शेषि-विषये **व्याप्तैः** परं कोकिलैः   
आरामैर् **निबिडां** सुरम्य-कुरुकां +++(←)+++ **शास्त्रा** शठारातिना ।   
**क्लृप्ते** ऽदुष्ट-पदाढ्य-गान-**महिते** माला-सहस्रे स्थिता   
**हन्याद्** आत्मनि मांसलं वपुर् इयं पङ्क्तिः प्ररूढं दृढम् ॥ २

**विस्तीर्याङ्घ्रियुगं** समस्त-भुवनं **सङ्क्रान्तवन्तं** प्रभुं   
**प्रोद्दिश्य** +आयत-वृक्ष-षण्ड-कुरुका-राजच्--**छठारीरिते** ।  
निस्तुल्यं दशकं सहस्र-गणिते सम्यक् **पठन्तो** जगन्-   
**मान्याः प्राप्य** सुरम्य-सम्पदम् अथ स्युस् ते सुखस्यास्पदम् ॥ ३  

सङ्घी-भूत--षड्-‌अङ्घ्रि--घोष-विलसच्--छीत-स्रजं वारिद-   
श्रीकं प्रान्त-लसत्--स्व्-अरण्य-कुरुका-**भास्वच्-छठारीरिते** । गाथा-गीति-सहस्रके च दशकं त्व् अत्राद्वितीये ऽतुलं   
**शक्ता गातुम्, उपेत्य** भोग-महतिं यूथानुभाव्यास्+++(=??)+++ सुरैः ॥ ४

"प्राप्यत्व-प्रापकत्वे भगवत" इति दृढान् **सम्परिष्कृत्य** दासान्   
+++(इदं→)+++ **शक्तं नेतुं** स्व-दास्यं प्रति सुर-गणपं मे ऽच्युतं सद्-गुणाढ्यम् ।   
नाथं शीतर्द्ध-सस्य-क्षिति-शुभ-कुरुकाऽधीट्-शठारि-**प्रणीते**  
ऽद्वैतीके सहस्रे दशकम् इदम् अघं भूरि **भस्मी करोति** ॥ ५  


चक्षुर्-दृष्टेर् **अ-शक्यं**, सुखम् अमल-मनस्-**सुग्रहं**, स्वर्ग-भाजाम्   
**ईशं**, मृत्-प्राय-लोक-स्थित-निखिल-**जनानुग्रहेप्सां दधानम्** ।  
सद्-गानाक्रीड-पाण्ड्य-क्षिति-पति-कुरुका-धीट्-शठाराति-सूक्ते    
सद्-गाने ऽस्मिन् सहस्रे **प्रभवति** दशभिर् भक्तिर् एभिः **पठन्तु** ॥ ६

**हन्तुं** शतम् आप्तोद्धति, पञ्चस्व् अनुकम्पा-   
**कार्य्** उत्तमम् उद्यत्-कुरुकेशश्+++(=अन्वयः??-)+++ शठ-हर्तुः ।  
दास्ये ऽङ्घ्रि-निबद्धे ऽत्र सहस्रे दशके तद्-   
भक्तोपरि पूर्णे **ऽभ्यसने** ऽत्राजनि-सिद्धिः ॥ ७  

