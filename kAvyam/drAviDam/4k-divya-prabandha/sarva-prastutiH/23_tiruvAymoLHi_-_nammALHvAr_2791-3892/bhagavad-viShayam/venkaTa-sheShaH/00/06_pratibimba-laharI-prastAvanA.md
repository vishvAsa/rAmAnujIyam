+++
title = "०६ प्रतिबिम्ब-लहरी-प्रस्तावना"

+++
॥ श्रीमते लक्ष्मीहयवदनपरब्रह्मणे नमः ॥  
॥ श्रीमते वकुलभूषण महागुरवे नमः ॥  
॥ श्रीमते रामानुजाय नमः ॥  
॥ श्रीमते वात्स्यवरददेशिकाय नमः ॥ 
॥ श्रीमते निगमान्तमहादेशिकाय नमः ॥  
श्रीमते सुन्दरार्यमहादेशियाय नमः ॥  

॥ प्रतिबिम्बलहरी ॥

[ श्रीमद्वेङ्कट-शेषार्य-महादेशिकविरचिता ]

( तत्र प्रस्तावना )   

कल्याणं कोऽपि कल्पद्रुः  
**करोतु** करुणाकृतिः ।  
कटाक्षैः पुनरुक्तश्रीः  
रुक्मिणी--सत्य-भामयोः ॥१॥   

**वन्दे** वन्दारु-वृन्दाया-  
नन्द-सन्दोह-दं गिरा ।  
मन्देतर-दया-कन्दं  
तं देवं हय-कन्धरम् ॥ २ ॥   

श्रीशं श्रियं शठारातिं  
तदीयां द्रमिड-श्रुतिम् ।  
तद्-व्याख्यास् तत्-कृतश् चाहं  
**प्रणमाम्य्** अखिलान् गुरून् ॥ ३ ॥   

तात-पादान् अहं **वन्दे**  
वात्स्यान् वरद-देशिकान् ।   
यान् **अन्वगृण्हन्** वेदान्त-  
रामावर-ज-योगिनः ॥ ४॥   

श्रीसुन्दरार्य-गुरुवर्यतया **ऽवतीर्य**  
मादृक्-समस्त-जनता-**जनितापहर्तुः** ।  
चित्ते **स्थितस्य** मम रङ्ग-पतेः प्रसत्त्यै+++(=प्रसादाय)+++  
**कुर्वे** ऽनुबिम्बलहरीं द्रमिडश्रुतीनाम् ॥ ५ ॥   

**दयन्तां** देशिकाः पूर्वे  
ते ते दिव्याश् च सूरयः ।  
द्रमिडोपनिषद्-गाथा  
संस्कृती-करणाय मे ॥ ६॥ 

क्वाहं मन्दमतिः क्व चातिगहन-स्वान्ताः शठारेर् गिरः   
काल-क्षेप-धिया यते ऽत्र न तु तत्--सर्व-स्व--लेखेछया ।  
यद्य् अप्य् अ-स्वरसैव मत्-कृतिर् इयं पूर्णेतरत्वात् तथा ऽप्य्    
अत्यन्तादरण-**क्षमार्भक**-वचस् सारस्य-सार-**स्पृशाम्** ॥ ७ ॥   

( इति प्रस्तावना)   
