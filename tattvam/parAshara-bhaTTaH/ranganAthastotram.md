+++
title = "श्रीरङ्गनाथस्तोत्रम्"

+++
<details><summary>विस्तारः (द्रष्टुं नोद्यम्)</summary>

श्रीपराशर-भट्टार्यः  
श्रीरङ्गेशपुरोहितः ।  
श्रीवत्साङ्कसुतश् श्रीमान्
श्रेयसे मेऽस्तु भूयसे ॥
</details>

<details><summary>मूलम्</summary>

श्रीपराशर-भट्टार्यः  
श्रीरङ्गेशपुरोहितः ।  
श्रीवत्साङ्कसुतश् श्रीमान्
श्रेयसे मेऽस्तु भूयसे ॥
</details>


<details open><summary>विश्वास-प्रस्तुतिः</summary>

सप्तप्राकारमध्ये सरसिजमुकुलोद्भासमाने विमाने कावेरीमध्यदेशे मृदुतरफणिराड्भोगपर्यङ्कभागे ।  
निद्रामुद्राभिरामं कटिनिकटशिरःपार्श्वविन्यस्तहस्तं पद्माधात्रीकराभ्यां परिचितचरणं रङ्गनाथं भजेऽहम् ॥ १ ॥
</details>

<details><summary>मूलम्</summary>


सप्तप्राकारमध्ये सरसिजमुकुलोद्भासमाने विमाने कावेरीमध्यदेशे मृदुतरफणिराड्भोगपर्यङ्कभागे ।  
निद्रामुद्राभिरामं कटिनिकटशिरःपार्श्वविन्यस्तहस्तं पद्माधात्रीकराभ्यां परिचितचरणं रङ्गनाथं भजेऽहम् ॥ १ ॥
</details>


<details open><summary>विश्वास-प्रस्तुतिः</summary>

कस्तूरीकलितोर्ध्वपुण्ड्रतिलकं कर्णान्तलोलेक्षणं मुग्धस्मेरमनोहराधरदलं मुक्ताकिरीटोज्ज्वलम् ।  
पश्यन्मानसपश्यतोहररुचः पर्यायपङ्केरुहं श्रीरङ्गाधिपतेः कदा नु वदनं सेवेय भूयोऽप्यहम् ॥ २ ॥
</details>

<details><summary>मूलम्</summary>

कस्तूरीकलितोर्ध्वपुण्ड्रतिलकं कर्णान्तलोलेक्षणं मुग्धस्मेरमनोहराधरदलं मुक्ताकिरीटोज्ज्वलम् ।  
पश्यन्मानसपश्यतोहररुचः पर्यायपङ्केरुहं श्रीरङ्गाधिपतेः कदा नु वदनं सेवेय भूयोऽप्यहम् ॥ २ ॥
</details>


<details open><summary>विश्वास-प्रस्तुतिः</summary>

कदाऽहं कावेरीतटपरिसरे रङ्गनगरे शयानं भोगीन्द्रे शतमखमणिश्यामलरुचिम् ।  
उपासीनः क्रोशन् मधुमथन! नारायण! हरे! मुरारे! गोविन्देत्यनिशमपनेष्यामि दिवसान् ॥ ३ ॥
</details>

<details><summary>मूलम्</summary>

कदाऽहं कावेरीतटपरिसरे रङ्गनगरे शयानं भोगीन्द्रे शतमखमणिश्यामलरुचिम् ।  
उपासीनः क्रोशन् मधुमथन! नारायण! हरे! मुरारे! गोविन्देत्यनिशमपनेष्यामि दिवसान् ॥ ३ ॥
</details>


<details open><summary>विश्वास-प्रस्तुतिः</summary>

कदाऽहं कावेरीविमलसलिले वीतकलुषो भवेयं तत्तीरे श्रममुषि वसेयं घनवने ।  
कदा वा तं पुण्ये महति पुलिने मङ्गलगुणं भजेयं रङ्गेशं कमलनयनं शेषशयनम् ॥ ४ ॥
</details>

<details><summary>मूलम्</summary>

कदाऽहं कावेरीविमलसलिले वीतकलुषो भवेयं तत्तीरे श्रममुषि वसेयं घनवने ।  
कदा वा तं पुण्ये महति पुलिने मङ्गलगुणं भजेयं रङ्गेशं कमलनयनं शेषशयनम् ॥ ४ ॥
</details>


<details open><summary>विश्वास-प्रस्तुतिः</summary>

पूगीकण्ठद्वयससरसस्निग्धनीरोपकण्ठाम् आविर्मोदस्तिमितशकुनानूदितब्रह्मघोषाम् ।  
मार्गेमार्गे पथिकनिवहैरुञ्छ्यमानापवर्गां पश्येयं तां पुनरपि पुरीं श्रीमतीं रङ्गधाम्नः ॥ ५ ॥
</details>

<details><summary>मूलम्</summary>

पूगीकण्ठद्वयससरसस्निग्धनीरोपकण्ठाम् आविर्मोदस्तिमितशकुनानूदितब्रह्मघोषाम् ।  
मार्गेमार्गे पथिकनिवहैरुञ्छ्यमानापवर्गां पश्येयं तां पुनरपि पुरीं श्रीमतीं रङ्गधाम्नः ॥ ५ ॥
</details>


<details open><summary>विश्वास-प्रस्तुतिः</summary>

न जातु पीतामृतमूर्च्छितानां नाकौकसां नन्दनवाटिकासु ।  
रङ्गेश्वर! त्वत्पुरमाश्रितानां रथ्याशुनामन्यतमो भवेयम् ॥ ६ ॥
</details>

<details><summary>मूलम्</summary>

न जातु पीतामृतमूर्च्छितानां नाकौकसां नन्दनवाटिकासु ।  
रङ्गेश्वर! त्वत्पुरमाश्रितानां रथ्याशुनामन्यतमो भवेयम् ॥ ६ ॥
</details>


<details open><summary>विश्वास-प्रस्तुतिः</summary>

असंनिकृष्टस्य निकृष्टजन्तोः मिथ्यापवादेन करोषि शान्तिम् ।  
ततो निकृष्टे मयि संनिकृष्टे कां निष्कृतिं रङ्गपते! करोषि ॥ ७ ॥
</details>

<details><summary>मूलम्</summary>

असंनिकृष्टस्य निकृष्टजन्तोः मिथ्यापवादेन करोषि शान्तिम् ।  
ततो निकृष्टे मयि संनिकृष्टे कां निष्कृतिं रङ्गपते! करोषि ॥ ७ ॥
</details>


<details open><summary>विश्वास-प्रस्तुतिः</summary>

श्रीरङ्गं करिशैलमञ्जनगिरिं तार्क्ष्याद्रिसिंहाचलौ श्रीकूर्मं पुरुषोत्तमं च बदरीनारायणं नैमिशम् ।  
श्रीमद्द्वारवतीप्रयागमधुरायोध्यागयाः पुष्करं सालग्रामगिरिं निषेव्य रमते रामानुजोऽयं मुनिः ॥ ८ ॥
</details>

<details><summary>मूलम्</summary>

श्रीरङ्गं करिशैलमञ्जनगिरिं तार्क्ष्याद्रिसिंहाचलौ श्रीकूर्मं पुरुषोत्तमं च बदरीनारायणं नैमिशम् ।  
श्रीमद्द्वारवतीप्रयागमधुरायोध्यागयाः पुष्करं सालग्रामगिरिं निषेव्य रमते रामानुजोऽयं मुनिः ॥ ८ ॥
</details>
