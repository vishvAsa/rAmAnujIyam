<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;सौम्य-जामातृ-मुनिः on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/lokAchArya-shAkhA/saumya-jAmAtR-muniH/</link>
    <description>Recent content in &#43;सौम्य-जामातृ-मुनिः on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/lokAchArya-shAkhA/saumya-jAmAtR-muniH/index.xml" rel="self" type="application/rss+xml" />
    <item>
      <title>अध्यात्मचिन्ता</title>
      <link>https://vishvAsa.github.io/rAmAnujIyam/tattvam/lokAchArya-shAkhA/saumya-jAmAtR-muniH/adhyAtma-chintA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/lokAchArya-shAkhA/saumya-jAmAtR-muniH/adhyAtma-chintA/</guid>
      <description>&lt;p&gt;&lt;em&gt;&lt;strong&gt;श्रीमते रामानुजाय नमः ॥&lt;br&gt;&#xA;श्रीवादिकेसरिसुन्दरजामातृमुनिविरचिता&lt;br&gt;&#xA;अध्यात्मचिन्ता ॥&lt;/strong&gt;&lt;/em&gt;&lt;/p&gt;&#xA;&lt;p&gt;**&lt;em&gt;सुन्दरजामातृमुनेः प्रपद्ये चरणाम्बुजम् ।&lt;br&gt;&#xA;संसारार्णवसम्मग्नजन्तुसन्तारपोतकम् ॥&lt;br&gt;&#xA;**&lt;br&gt;&#xA;नमोऽस्त्वस्मद्गुरुभ्यश्च तद्गुरुभ्यस्तथा नमः।&lt;br&gt;&#xA;परमेभ्यो गुरुभ्यश्च निखिलेभ्यो नमो नमः॥ १ ॥&lt;br&gt;&#xA;नमो रामानुजायेदं पूर्णाय महते नमः।&lt;br&gt;&#xA;यामुनाय मुनीन्द्राय नमस्सर्वार्थवेदिने॥ २ ॥&lt;br&gt;&#xA;नमोऽस्तु राममिश्राय पुण्डरीकदृशे नमः।&lt;br&gt;&#xA;नाथाय मुनये नित्यं नमः परमयोगिने॥ ३ ॥&lt;br&gt;&#xA;आद्याय कुलनाथाय नमोऽस्तु शठवैरिणे।&lt;br&gt;&#xA;नमः सेनाधिपतये ज्ञानयाथात्म्यवेदिने ॥ ४ ॥&lt;br&gt;&#xA;श्रियै श्रीशानपायिन्यै जगन्मात्रे नमो नमः।&lt;br&gt;&#xA;श्रीधरायादिगुरवे नमो भूयो नमो नमः ॥ ५ ॥&lt;br&gt;&#xA;इत्थं संचिन्त्य मनसा शुभां गुरुपरम्पराम्।&lt;br&gt;&#xA;अध्यात्मविषयां चिन्तां करोम्यात्मविशुध्दये॥ ६॥&lt;br&gt;&#xA;आत्मा न देवो न नरो न तिर्यक् स्थावरो न च ।&lt;br&gt;&#xA;न देहो नेन्द्रियन्नैव मनः प्राणो न नापि धीः॥ ७ ॥&lt;br&gt;&#xA;न जडो न विकारी च ज्ञानमात्रात्मको न च ।&lt;br&gt;&#xA;स्वस्मै स्वयंप्रकाशः स्यादेकरूपस्वरूपभाक्॥ ८ ॥&lt;br&gt;&#xA;चेतनो व्याप्तिशीलश्च चिदानन्दात्मकस्तथा।&lt;br&gt;&#xA;अहमर्थः प्रतिक्षेत्रं भिन्नोऽणुर्नित्यनिर्मलः॥ ९ ॥&lt;br&gt;&#xA;तथा ज्ञातृत्वकर्तृत्वभोक्तृत्वनिजधर्मकः।&lt;br&gt;&#xA;परमात्मैकशेषत्वस्वभावस्सर्वदा स्वतः॥ १० ॥&lt;br&gt;&#xA;एवं सामान्यतः सिद्धनिजाकारयुतोऽप्यहम्।&lt;br&gt;&#xA;अनादेर्गुणमायायाः बलेनैव तिरोहितः॥ ११ ॥&lt;br&gt;&#xA;अप्रकाशनिजाकारो नित्यमान्द्यमुपेयिवान्।&lt;br&gt;&#xA;अपथे कर्मपाशेन कृश्यमाणो निराश्रयः॥ १२ ॥&lt;br&gt;&#xA;अजानन्ननुकूलञ्च प्रतिकूलं तथात्मनः ।&lt;br&gt;&#xA;अन्यथा तत्तदारोप्यरागद्वेषौ प्रवर्तयन्॥ १३ ॥&lt;br&gt;&#xA;अकृत्यकरणादावप्यत्यन्तोद्भटवृत्तिकः।&lt;br&gt;&#xA;मत्तप्रमत्तोन्मतानां वर्ते सदृशचेष्टितः॥ १४ ॥&lt;br&gt;&#xA;गर्भजन्माद्यवस्थासु दुःखमत्यन्तदुस्सहम्।&lt;br&gt;&#xA;न किञ्चिद्गणयन्नित्यं चरामीन्द्रियगोचरे॥ १५ ॥&lt;br&gt;&#xA;एवं विषयतृष्णाया विरागस्य जरा मम।&lt;br&gt;&#xA;तद्भोगे करणानां च शैथिल्यं कुरुते भृशम्॥ १६ ॥&lt;br&gt;&#xA;तथा तु तृष्णामाहात्म्यात् करणानामपाटवात्।&lt;br&gt;&#xA;भोगालाभसमुद्भूतः शोकोऽपि भवति ध्रुवम्॥ १७ ॥&lt;br&gt;&#xA;तथा पुत्रकलत्रादिबन्धुवर्गावमानजम्।&lt;br&gt;&#xA;दुःखं दुस्सहमेवापि सहन्नत्राप्रतिक्रियः॥ १८ ॥&lt;br&gt;&#xA;आधिव्याधिभिरत्यर्थं पीडितो मूढचेतनः।&lt;br&gt;&#xA;अर्थादिषु तदानीमप्यभिवृद्धस्पृहो भवन्॥ १९ ॥&lt;br&gt;&#xA;तादृग्बन्धुवियोगेषु तापेन महतार्दितः।&lt;br&gt;&#xA;कालशेषं नयाम्यत्र कर्मबन्धवशानुगः॥ २० ॥&lt;br&gt;&#xA;अथ देहावसाने च दुःखमुत्क्रान्तिसंभवम्।&lt;br&gt;&#xA;कुच्छ्रेण देहान्निष्क्रान्तिं यमकिङ्करदर्शनम्॥ २१ ॥&lt;br&gt;&#xA;यातनादेहसम्बन्धं याम्यपाशैश्च कर्षणम्।&lt;br&gt;&#xA;उग्रमार्गगतिक्लेशं यमस्य पुरतः स्थितिम्॥ २२ ॥&lt;br&gt;&#xA;तन्नियोगसमायाता यातनाश्च सहस्रशः।&lt;br&gt;&#xA;श्रुत्वा स्मृत्वा च दूयेऽहं तत्प्रवेशभयाकुलः॥ २३ ॥&lt;br&gt;&#xA;पुनश्च गर्भजन्मादिप्रवेशं कर्मनिर्मितम्।&lt;br&gt;&#xA;मुहुर्विचिन्त्य मच्चिन्तं कम्पते जलचन्द्रवत्॥ २४ ॥&lt;br&gt;&#xA;एवं मां भवचक्रेऽस्मिन् भ्रममाणं सुदुःखितम्।&lt;br&gt;&#xA;कृपया केवलं श्रीमन् रक्ष नाथ कटाक्षतः॥ २५ ॥&lt;br&gt;&#xA;अहमुत्पत्तिवेलायां त्वत्कटाक्षादिवीक्षितः ।&lt;br&gt;&#xA;सत्त्वोद्रेकेण सम्पन्नः सद्गत्याकाङ्क्षयान्वितः ॥ २६&lt;br&gt;&#xA;बाह्येषु विमुखो नित्यं वैदिकेऽभिमुखस्तथा।&lt;br&gt;&#xA;सद्भिस्सहैव निवसन् सत्कथाश्रवणे रतः॥ २७ ॥&lt;br&gt;&#xA;सदाचार्योपसत्तौ च साभिलाषस्त्वदात्मकम् ।&lt;br&gt;&#xA;तत्त्वज्ञाननिधिं तत्त्वनिष्टं सद्गुणसागरम्॥ २८ ॥&lt;br&gt;&#xA;सतां गतिं कारुणिकं तमाचार्यं यथाविधि।&lt;br&gt;&#xA;प्रणिपातनमस्कारप्रियवाग्भिश्च तोषयन्॥ २९ ॥&lt;br&gt;&#xA;त्वत्प्रसादवशेनैव तदङ्गीकारलाभवान्।&lt;br&gt;&#xA;तदुक्ततत्त्वयाथात्म्यज्ञानामृतसुसंभृतः॥ ३० ॥&lt;br&gt;&#xA;अर्थ रहस्यत्रितयगोचरं लब्धवानहम्।&lt;br&gt;&#xA;केवलं कृपया मां तु नयतस्ते प्रसादतः॥ ३१ ॥&lt;br&gt;&#xA;कारणं रक्षकं श्रीशं शेषिणं त्वां विचिन्तयन्।&lt;br&gt;&#xA;त्वदर्थमितरेषां च शेषिणां विनिवर्तनात्॥ ३२ ॥&lt;br&gt;&#xA;अनन्यार्हं स्वतो नित्यं प्रकृत्यादिविलक्षणम्।&lt;br&gt;&#xA;पञ्चविंशं चिदानन्दस्वरूपगुणसंयुतम्॥ ३३ ॥&lt;br&gt;&#xA;अहमर्थमणुं नित्यमात्मवर्गं निरूप्य च।&lt;br&gt;&#xA;तं च स्वानर्हतासिद्धेरहन्ताममतोज्झिता॥ ३४ ॥&lt;br&gt;&#xA;स्वरक्षणेऽप्यस्वतन्त्रं त्वद्रक्ष्यत्वनिरूपितम्।&lt;br&gt;&#xA;विज्ञाय त्वदुपायत्वादनन्यशरणं तथा॥ ३५ ॥&lt;br&gt;&#xA;नित्यनिःसीमनिस्सङ्ख्यविभूतीनामुपाश्रयम्।&lt;br&gt;&#xA;तदन्तर्यामिणं देवं नाथं नारायणं प्रति॥ ३६ ॥&lt;br&gt;&#xA;नित्यं सर्वत्र निखिलावस्थं निरवशेषतः।&lt;br&gt;&#xA;प्रीतिकारितकैङ्कर्यनिरतं चिन्तयाम्यहम्॥ ३७ ॥&lt;br&gt;&#xA;इत्थं चेतनसामान्यरूपान्तर्भावतः स्वतः।&lt;br&gt;&#xA;स्वात्मनोऽप्यनुसन्धानं तथैव विदधाम्यहम्॥ ३८ ॥&lt;br&gt;&#xA;अकारार्थार्थभूतोऽहमनन्यार्हो ऽचितः परः ।&lt;br&gt;&#xA;स्वार्थतारहितो नित्यमनन्यशरणस्तथा॥ ३९ ॥&lt;br&gt;&#xA;नारायणाय नाथाय किङ्करः स्यां निरन्तरम्।&lt;br&gt;&#xA;इति मन्त्रं स्वयाथात्म्यपरमेवानुसन्दधे॥ ४० ॥&lt;br&gt;&#xA;इत्थं प्रकाशितस्वात्मयाथात्म्यस्योचितामहम्।&lt;br&gt;&#xA;वृत्तिं प्रवृत्तिं निश्चित्य विदधामि द्वयेन ताम्॥ ४१ ॥&lt;br&gt;&#xA;त्वां श्रितां निखिलैस्सेव्यां श्रियं घटकभावतः।&lt;br&gt;&#xA;समाश्रित्य तया नित्यं युक्तं वात्सल्यसागरम्॥ ४२ ॥&lt;br&gt;&#xA;स्वामिनं शीलजलधिं सुलभं सुगमं तथा।&lt;br&gt;&#xA;सर्वज्ञं शक्तिसम्पन्नमाप्तकामञ्च शेषिणम्॥ ४३ ॥&lt;br&gt;&#xA;कारणं करुणापूर्णमशेषफलदायिनम्।&lt;br&gt;&#xA;त्वां विनिश्चित्य कल्याणनित्यमङ्गलरूपिणम्॥ ४४ ॥&lt;br&gt;&#xA;चरणौ तव सर्वात्मसाधारणशुभाश्रयौ।&lt;br&gt;&#xA;अरिष्टविनिवृत्त्यर्थमिष्टप्राप्यर्थमेव च॥ ४५ ॥&lt;br&gt;&#xA;उपायभावाच्छरणं प्रपद्येऽध्यवसायवान्।&lt;br&gt;&#xA;इयं प्रपत्तिविश्वासपूर्वकप्रार्थना मतिः॥ ४६ ॥&lt;br&gt;&#xA;तस्मान्ममापि मुख्यार्थप्रवृत्तिरियमित्यदः ।&lt;br&gt;&#xA;त्वमेवोपायभूतस्सन् मां पाहि करुणाकर॥ ४७ ॥&lt;br&gt;&#xA;सर्वातिशायिताकारं स्वरूपगुणसम्पदा।&lt;br&gt;&#xA;श्रिया नित्यं सहासीनां देवदेवं जगत्पतिम्॥ ४८ ॥&lt;br&gt;&#xA;भवन्तमनुभूयाहमाह्लादपरिबृंहितः।&lt;br&gt;&#xA;नित्यं सार्वत्रिकं सर्वावस्थं सर्वविधं तथा॥ ४९ ॥&lt;br&gt;&#xA;ऐश्वर्यकैवल्याकीर्णं त्वदानन्दाद्विलक्षणम्।&lt;br&gt;&#xA;लक्ष्मीभोगाद्विशिष्टं च कैङ्कर्यसुखमाप्नुयाम्॥ ५० ॥&lt;br&gt;&#xA;तत्र स्वार्थत्वसंभूतमहन्ताममतात्मकम्।&lt;br&gt;&#xA;प्रतिबन्धमशेषेण विनिवर्तय माधव ॥ ५१ ॥&lt;br&gt;&#xA;इत्थं द्वयार्थं संचित्य पूर्णप्रपदनात्मकम्।&lt;br&gt;&#xA;तत्र त्वदादरात्पुण्यं जाने श्लोकविधानतः॥ ५२ ॥&lt;br&gt;&#xA;अभीष्टोपायरूपेण साध्यानां चिरकालतः।&lt;br&gt;&#xA;स्वकर्मज्ञानभक्तीनां स्वरूपपरिशोधनात्॥ ५३ ॥&lt;br&gt;&#xA;स्वविलम्बाक्षमत्वेन स्वाकिञ्चन्यविरोधतः।&lt;br&gt;&#xA;स्वानुपायत्वनिष्कर्षात् सर्वं सन्त्यज्य दूरतः॥ ५४ ॥&lt;br&gt;&#xA;त्यागं स्वीकारविद्याङ्गं विनिश्चित्य च मानतः।&lt;br&gt;&#xA;त्वत्सारथ्ये स्थितत्वेन सुशीलं भक्तवत्सलम् ॥ ५५ ॥&lt;br&gt;&#xA;अनन्यापेक्षरूपं त्वमद्वितीयमनुत्तमम्।&lt;br&gt;&#xA;अरिष्टध्वंसने दक्षमुपायं परिचिन्तयन्॥ ५६ ॥&lt;br&gt;&#xA;मनोवाक्कायसम्पन्नगतित्रितयगोचरम्।&lt;br&gt;&#xA;वर्जनं सर्वभावेन कुरु विश्वासपूर्वकम्॥ ५७ ॥&lt;br&gt;&#xA;अहं स्वार्धं न सर्वात्मबन्धमोक्षविधिक्रमः।&lt;br&gt;&#xA;सार्वज्ञ्यसर्वशक्तित्वपूर्तिप्राप्तिदयोदधिः॥ ५८ ॥&lt;br&gt;&#xA;मयि निक्षिप्तकर्तव्यतन्त्रनिर्भरमुज्वलम्।&lt;br&gt;&#xA;त्वां प्रपत्तिक्रियामुद्रामुद्रितं मत्परायणम्॥ ५९ ॥&lt;br&gt;&#xA;पूर्वोत्तरारब्धाकारविभागेन विशेषितान्।&lt;br&gt;&#xA;निरस्तसाङ्ख्याद्दुर्मोचान्निखिलात् पापसंचयात्॥ ६० ॥&lt;br&gt;&#xA;मुक्तमेव करिष्यामि सङ्कल्पादेव मामकात्।&lt;br&gt;&#xA;कथं लभेतावस्थानं तमः समुदिते रवौ ॥ ६१ ॥&lt;br&gt;&#xA;तस्मादुपायसाध्यत्वदौष्कर्यात् त्वं विशेषतः।&lt;br&gt;&#xA;फलसिद्धिविलम्बाच्च न शोकं कर्तुमर्हसि ॥ ६२ ॥&lt;br&gt;&#xA;इत्थं पार्थ समुद्दिश्य विधानाच्चरमोदितात्।&lt;br&gt;&#xA;भवतो बहुमन्तव्यां प्रपत्तिमनुसन्दधे॥ ६३ ॥&lt;br&gt;&#xA;एतावन्तं सदा ध्यानमित्थं मां कृपया नयन्।&lt;br&gt;&#xA;शेषाध्वलेशनयनं त्वमेव कुरु माधव॥ ६४ ॥&lt;br&gt;&#xA;त्वत्स्वरूपगुणाकारविभूतिविषयां मतिम्।&lt;br&gt;&#xA;विशदीकृत्य तां देव भक्तिरूपां कुरुष्व मे॥ ६५ ॥&lt;br&gt;&#xA;परभक्तिं परज्ञानं परमां भक्तिसम्पदम्।&lt;br&gt;&#xA;आविष्कुरु ममात्यर्थमात्मधर्मत्वयोगतः॥ ६६ ॥&lt;br&gt;&#xA;पूर्वाघमुत्तराघञ्च समारब्धमघं तथा।&lt;br&gt;&#xA;त्वत्प्राप्तिरोधकं कृत्स्नं निःशेष परिहारय॥ ६७ ॥&lt;br&gt;&#xA;शरीरे दारपुत्रादौ वनक्षेत्रादिके तथा।&lt;br&gt;&#xA;सङ्गं दुर्मोचमखिलं सहसैव विनाशय॥ ६८ ॥&lt;br&gt;&#xA;त्वद्गुणानुभवास्वादरसिकेषु महात्मसु।&lt;br&gt;&#xA;त्वदीयेषु परं प्रेम त्वमेव परिवर्धय॥ ६९ ॥&lt;br&gt;&#xA;द्वयार्थगतवाक्चित्तं तापैस्त्रिभिरनाकुलम्।&lt;br&gt;&#xA;यावच्छरीरपातं मां कुरुष्व त्वं त्वदन्तिके॥ ७० ॥&lt;br&gt;&#xA;योऽसौ त्वयैव दत्तो मे व्यवसायमहोदयः।&lt;br&gt;&#xA;कुरुष्व निश्चलममुं यावत्प्राप्त्यनुवर्तनम्॥ ७१ ॥&lt;br&gt;&#xA;ततो देहावसाने च त्यक्तसर्वेतरस्पृहः ।&lt;br&gt;&#xA;त्वामेवातिप्रबुद्धस्सन् पश्येयं भगवन्नहम्॥ ७२ ॥&lt;br&gt;&#xA;अव्यक्तबुध्यहङ्कारज्ञानकर्माक्षमानसैः।&lt;br&gt;&#xA;स तन्मात्रमहाभूतैः परिकल्पितमादितः॥ ७३ ॥&lt;br&gt;&#xA;चर्मासृङ्मांसमेदोऽस्थिमज्जाशुक्लादिसंस्थितम्।&lt;br&gt;&#xA;तथा मूत्रपुरीषादिपूर्णं नित्यजुगुप्सितम्॥ ७४ ॥&lt;br&gt;&#xA;इदं शरीरं दुःखैकनिदानं परितप्य च।&lt;br&gt;&#xA;नाड्या शतातिशायिन्या मां निर्गमय देहतः॥ ७५ ॥&lt;br&gt;&#xA;वह्न्यहःशुक्लपक्षोदगयनाब्दानिलास्थितान्।&lt;br&gt;&#xA;मार्गास्तैस्सत्कृतो गत्वा भित्वा सूर्यस्य मण्डलम्॥ ७६ ॥&lt;br&gt;&#xA;चन्द्रविद्युज्जलेशेन्द्रप्रजापतिसुपूजितः ।&lt;br&gt;&#xA;अण्डमावृतिभेदांश्च व्यतिवर्त्य दशोत्तरान्॥ ७७ ॥&lt;br&gt;&#xA;अथ संख्याविहीनं तदव्यक्तमतिवर्तयन्।&lt;br&gt;&#xA;विरजाममृताकारां मां प्रापय महानदीम्॥ ७८&lt;br&gt;&#xA;कृत्वा सूक्ष्मशरीरस्य चिरसक्तस्य धूननम्।&lt;br&gt;&#xA;तस्माद्राहुविनिर्मुक्तचन्द्रसान्निभमण्डलम्॥ ७९ ॥&lt;br&gt;&#xA;तां नदीं मनसा तीर्य वैद्युतेनानुगच्छता।&lt;br&gt;&#xA;अमानवेन सहितं मां विभूतिं परां नय॥ ८० ॥&lt;br&gt;&#xA;तत्र स्वाभाविकाकारानवबोधादिकान् गुणान्।&lt;br&gt;&#xA;अनन्तानपरिच्छिन्नानसङ्ख्यान् मे प्रकाशय॥ ८१ ॥&lt;br&gt;&#xA;ततस्त्वप्राकृतं दिव्यं शुद्धसत्त्वप्रकाशकम्।&lt;br&gt;&#xA;पञ्चोपनिषदाकारं विग्रहं सुमनोहरम्॥ ८२ ॥&lt;br&gt;&#xA;प्रापय्य दिव्यामोदं ते रसं तेजः प्रवेश्य च।&lt;br&gt;&#xA;स्वस्वरूपाभिनिष्पत्त्या लब्धसाम्यं च मां कुरु॥ ८३ ॥&lt;br&gt;&#xA;ततश्चैरम्मदीयाख्ये तटाकेऽश्वत्थमूलतः।&lt;br&gt;&#xA;दिव्याप्सरोगणैः पञ्चशतसंख्यासमन्वितैः॥ ८४ ॥&lt;br&gt;&#xA;मालाचूर्णांजनक्षौमभूषाहस्तैरुपस्थितैः।&lt;br&gt;&#xA;ब्रह्मालङ्काररूपेण सादरं समलङ्कृतम्॥ ८५ ॥&lt;br&gt;&#xA;अभ्युत्थानार्थमायातैर्दिव्यजानपदैस्सुरैः।&lt;br&gt;&#xA;संघशस्समवेतैश्च सत्कृतं संभ्रमाकुलैः॥ ८६ ॥&lt;br&gt;&#xA;संसारनिरयादेवमुत्थाप्य करुणानिधे।&lt;br&gt;&#xA;मां त्वं गमय ते देव तद्विष्णोः परमं पदम्॥ ८७ ॥&lt;br&gt;&#xA;ततस्सूरिजनैदिव्यैर्वैकुण्ठपुरवासिभिः।&lt;br&gt;&#xA;राजमार्गगतं लाजपुष्पवृष्ट्यादितोषितम्॥ ८८ ॥&lt;br&gt;&#xA;दृष्ट्वा प्रणम्य चोत्थाय वैकुण्ठद्वारगोपुरम्।&lt;br&gt;&#xA;अन्तःप्रविष्टं पश्यन्तं धाम दिव्यमितस्ततः॥ ८९ ॥&lt;br&gt;&#xA;अथ मण्डपरत्नं तदानन्दपरिपूरितम्।&lt;br&gt;&#xA;महावकाशमाणिक्यस्तम्भसाहस्रशोभितम्॥ ९० ॥&lt;br&gt;&#xA;आरोप्य सूरिपरिषदन्तर्भावमहोदयम्।&lt;br&gt;&#xA;गमय त्वं त्वदीयं मां कृतकृत्यस्सुखी भवन्॥ ९१ ॥&lt;br&gt;&#xA;तत्र चाधारशक्त्यादिक्रमेण परिकल्पिते।&lt;br&gt;&#xA;धर्माद्यैस्सूरिभिस्तत्तत्पदगात्रमयात्मकैः॥ ९२ ॥&lt;br&gt;&#xA;निर्मिते निर्मले पीठे नानारत्नसमन्विते।&lt;br&gt;&#xA;शुभास्तरणसंयुक्ते सुन्दरेऽतिमनोहरे॥ ९३ ॥&lt;br&gt;&#xA;विलसद्दलसाहस्रपुण्डरीकाक्षिगोचरे।&lt;br&gt;&#xA;तत्कण्ठिकोपरितले तत्र चामीकरोज्वले॥ ९४ ॥&lt;br&gt;&#xA;अनन्तभोगपर्यंके विमले विस्तृतोच्छ्रिते।&lt;br&gt;&#xA;फणासहस्रमाणिक्यप्रभाचित्रवितानके॥ ९५ ॥&lt;br&gt;&#xA;आसीनमखिलस्यास्य स्वामिन्या जगतः स्वयम्।&lt;br&gt;&#xA;देव्या त्वदनपायिन्या श्रिया भूम्या च नीलया॥ ९६ ॥&lt;br&gt;&#xA;समेतं सच्चिदानन्दशान्तोदितदशात्मकम्।&lt;br&gt;&#xA;सन्मङ्गलगुणावासं सदैकाकारविग्रहम्॥ ९७ ॥&lt;br&gt;&#xA;लावण्यकान्तिमयुतायोयनादिगुणोदधिम्॥&lt;br&gt;&#xA;विश्वाधिराज्यपिशुनकिरीटमकुटोच्छ्रितैः॥ ९८॥&lt;br&gt;&#xA;सुस्निग्धनीलकुटिलैरलकैर्ललितालिकम्।&lt;br&gt;&#xA;सुविभक्तललाटास्थिमध्यपुण्डेन सेतुना॥ ९९ ॥&lt;br&gt;&#xA;आकर्णनासमालोलपुण्डरीकायतेक्षणम्।&lt;br&gt;&#xA;ऋजुनासमुखाघ्रातनिजश्यामोदसम्पदम्॥ १०० ॥&lt;br&gt;&#xA;अंसावलम्बिरत्नाढ्यकर्णिकामकरच्छविम्।&lt;br&gt;&#xA;निरस्तनिस्तुलाधिक्यदन्तमन्तस्स्मितोज्वलम् ॥ १०१ ॥&lt;br&gt;&#xA;शुद्धकोमलवत् स्वादुप्रवालसदृशाधरम्।&lt;br&gt;&#xA;प्रफुल्लगण्डफलकं कर्णपूरपरिष्कृतम्॥ १०२ ॥&lt;br&gt;&#xA;पद्यचन्द्रामृतसरःप्रस्पार्धमुखमण्डलम्।&lt;br&gt;&#xA;भ्रूक्षेपालोकितालापैर्भुवनाह्लादकारणम्॥ १०३ ॥&lt;br&gt;&#xA;ग्रैवेयभूषाविलसत्कम्बुबन्धुरकन्धरम्।&lt;br&gt;&#xA;उन्नतांसमुदारोरस्फारच्छ्रीवत्सकौस्तुभम् ॥ १०४ ॥&lt;br&gt;&#xA;उदग्रपरीवरोदारदीर्घबाहुचतुष्टयम्।&lt;br&gt;&#xA;हारकेयूरकटकैरंगुलीयैश्च शोभितम् ॥१०५॥&lt;br&gt;&#xA;भुजद्वयधृतोदग्रशंखचक्रविराजितम्।&lt;br&gt;&#xA;जानुप्रसारितभुजं पर्यंकन्यस्तबाहुकम्॥ १०६ ॥&lt;br&gt;&#xA;तनुमध्यं जगद्रक्षानिबद्धोदरबन्धनम्।&lt;br&gt;&#xA;नूतनाभिद्रदोदभूतविधिसूतिग्रहाम्बुजम् ॥ १०७ ॥&lt;br&gt;&#xA;कटीनिबद्धकाञ्चीकं कनकोज्वलवाससम्।&lt;br&gt;&#xA;रम्भेभहस्तकरभकान्तिचौर्यक्षमोरुकम्॥ १०८ ॥&lt;br&gt;&#xA;ककुद्मत्ककुदोदारजानुद्वितयशोभितम्।&lt;br&gt;&#xA;मनोज्ञजङ्घाद्वितयं महार्हमणिनूपुरम्॥ १०९ ॥&lt;br&gt;&#xA;शारदाम्भोजसदृशचरणद्वयसुन्दरम्।&lt;br&gt;&#xA;शरण्यं सर्वलोकानां चतुर्वर्गफलप्रदम्॥ ११० ॥&lt;br&gt;&#xA;अपौरुषेयवचसामभूमिं भक्तवत्सलम्।&lt;br&gt;&#xA;दुष्प्रापं विधिरुद्राद्यैः सुप्रापं भक्तिशालिभिः॥ १११ ॥&lt;br&gt;&#xA;शङ्खचक्रगदाखड्गशार्डाद्यैरायुधोत्तमैः।&lt;br&gt;&#xA;परीतं पुरुषाकारैरास्थानत्राणतत्परैः॥ ११२ ॥&lt;br&gt;&#xA;अनन्तविहगाधीशसेनान्याद्यैश्च सेवितः।&lt;br&gt;&#xA;गजाननाद्यैश्चण्डाद्यैः कुमुदाद्यैस्तथैव च॥ ११३ ॥&lt;br&gt;&#xA;अन्यैः परिजनैनित्येर्मुक्त गपरायणैः।&lt;br&gt;&#xA;पराङ्कुशाद्यैर्भक्तैरप्याचार्यस्समुपस्थितम्॥ ११४ ॥&lt;br&gt;&#xA;अवाप्तकामं लोकानामखिलानामधीश्वरम्।&lt;br&gt;&#xA;आत्मानुभवजानन्दादवाकीनमनादरम्॥ ११५ ॥&lt;br&gt;&#xA;भवन्तं तत्र दृष्ट्वैव प्रणमन् भवता स्वयम्।&lt;br&gt;&#xA;अङ्कमारोपितः प्रेम्णा भुजैरालिङ्गितस्तदा ॥ ११६ ॥&lt;br&gt;&#xA;आघातो मूर्ध्नि सस्नेहमात्रालोकाभिलक्षितः।&lt;br&gt;&#xA;शृणुयां सान्त्ववाक्यानि श्रोतृकर्णामृतानि ते॥ ११७ ॥&lt;br&gt;&#xA;ततः प्रणम्य पुरतः पाश्चयोस्त्वां तु पृष्ठतः।&lt;br&gt;&#xA;भक्तिरूपप्रबोधेन पश्यन् सह विभूतिभिः ॥ ११८ ॥&lt;br&gt;&#xA;सर्वत्र प्रसृतालादहठात्कारेण कारितः।&lt;br&gt;&#xA;त्वरमाणस्सदा कुर्यां कैङ्कर्याण्यखिलान्यहम्॥ ११९ ॥&lt;br&gt;&#xA;एकधा दशधा चैव शतधा च सहस्रधा।&lt;br&gt;&#xA;अनन्तधा स्वयंकल्पादात्तकिङ्करविग्रहः॥ १२० ॥&lt;br&gt;&#xA;यथा द्रव्येषु लोकेषु तथा त्वां दययाश्रितम्।&lt;br&gt;&#xA;इमान् लोकान् कामभोगः कामरूप्यनुसञ्चरन्॥ १२१ ॥&lt;br&gt;&#xA;सर्वदा दूरविध्वस्तदुःखलेशलवांशकः।&lt;br&gt;&#xA;गुणानुभवजप्रीत्या कुर्यां दास्यमशेषतः॥ १२२ ॥&lt;br&gt;&#xA;यथा शेषञ्च गरुडं सुमित्रातनयं तथा।&lt;br&gt;&#xA;कुरुष्व मामनुचरं दययैव दयानिधे॥ १२३ ॥&lt;br&gt;&#xA;आत्मान्तरात्मरूपेण स्थितं चानुभवन् सदा।&lt;br&gt;&#xA;भवन्तमनुवर्तय स्वच्छन्दानुगतात्मकः॥ १२४ ॥&lt;br&gt;&#xA;पश्यन् नमन् समुत्तिष्ठन् प्रवृद्धप्रणयो भवन्।&lt;br&gt;&#xA;स्तुवन् नृत्यन् प्रमोदेन भवेयं भवदन्तिके॥ १२५ ॥&lt;br&gt;&#xA;यावदात्मकमानन्दान् साम गायन् सहामरैः।&lt;br&gt;&#xA;आशिषीय श्रिया साधं भवन्तमपि निर्विशन्॥ १२६ ॥&lt;br&gt;&#xA;इत्थं त्वत्सन्निधौ वाचमुक्तां मम दयानिधे ।&lt;br&gt;&#xA;सत्यां कुरुष्व दयया तथा तत्प्रतिपादनात्॥ १२७ ॥&lt;br&gt;&#xA;सौम्यजामातृमुनिना सम्यग्दृष्टामिमां सदा।&lt;br&gt;&#xA;अध्यात्मविषयां चिन्तां परिचिन्वन् भवेत् सुखी ॥ १२८ ॥&lt;/em&gt;&lt;/p&gt;</description>
    </item>
    <item>
      <title>तत्त्व-दीप-सङ्ग्रहः</title>
      <link>https://vishvAsa.github.io/rAmAnujIyam/tattvam/lokAchArya-shAkhA/saumya-jAmAtR-muniH/tattva-dIpa-sangrahaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/lokAchArya-shAkhA/saumya-jAmAtR-muniH/tattva-dIpa-sangrahaH/</guid>
      <description>&lt;p&gt;श्रीमते रामानुजाय नमः ।&lt;br&gt;&#xA;श्रीवादिकेसरिसौम्यजामातृमुनिविरचिता&lt;br&gt;&#xA;तत्त्वदीपसंग्रहकारिका ॥&lt;/p&gt;&#xA;&lt;h2 id=&#34;मलमनतरपरकरणम&#34;&gt;मूलमन्त्रप्रकरणम्&lt;/h2&gt;&#xA;&lt;p&gt;अथ मूलमन्त्रप्रकरणम् ।&lt;/p&gt;&#xA;&lt;p&gt;अस्मद्गुरुमुखान्सर्वानभिवन्द्य गुरून् क्रमात्।&lt;br&gt;&#xA;आद्यं लक्ष्मीपतिं देवमाश्रये परमं गुरुम्॥१॥&lt;br&gt;&#xA;अस्मद्गुरुदयायातयतीन्द्राङ्गीक्रियान्वयः।&lt;br&gt;&#xA;लभेय लब्धविज्ञानो लक्ष्मीपतिपदद्वयम्॥ २ ॥&lt;br&gt;&#xA;सद्गुरुस्नेहवर्त्यन्तस्फुरितस्य विधीयते।&lt;br&gt;&#xA;संविवेत्तुं रहस्यार्थं तत्त्वदीपस्य सङ्ग्रहः॥ ३ ॥&lt;br&gt;&#xA;मूलमष्टाक्षरं मन्त्रं मन्त्ररत्नं दयाह्वयम्।&lt;br&gt;&#xA;चरमश्लोक एतस्तु रहस्यत्रितयं विदुः॥ ४ ॥&lt;br&gt;&#xA;तत्रादौ मूलमन्त्रार्थो यथावदनुवर्ण्यते।&lt;br&gt;&#xA;स्वस्वरूपावबोधार्थं तत्त्वयाथात्म्यचिन्तकैः॥ ५ ॥&lt;br&gt;&#xA;सप्रकारस्वरूपोक्तिसामर्थ्यान्मूलमन्त्रतः।&lt;br&gt;&#xA;तत्त्वस्वरूपयाथात्म्यं वर्ण्यते तत्त्वदर्शिभिः॥ ६ ॥&lt;br&gt;&#xA;निर्मलज्ञाननिर्वाणस्वरूपश्चेतनस्स्मृतः।&lt;br&gt;&#xA;नित्यं ज्ञातृत्वकर्तृत्वभोक्तृत्वनिजधर्मभाक् ॥ ७ ॥&lt;br&gt;&#xA;सोऽयं भगवदायत्तस्वरूपस्थितिवृत्तिकः।&lt;br&gt;&#xA;तत्प्रकारतया सिध्दतच्छेषत्वस्वरूपवान्॥ ८ ॥&lt;br&gt;&#xA;तद्दास्यैकरतिर्नित्यं तदेकानुभवप्रियः ।&lt;br&gt;&#xA;तद्भोगजनितानन्दनित्ययोग्यः पुमानसौ॥ ९ ॥&lt;br&gt;&#xA;तथाप्यनादिस्सृष्टैरविद्याकर्मवासना-&lt;br&gt;&#xA;रुचिप्रकृतिबन्धैश्चेत्येतैर्बीजांकुरक्रमः॥ १० ॥&lt;br&gt;&#xA;स्वस्वरूपतिरोधानाहंमानेन दूषितः।&lt;br&gt;&#xA;अर्थकामाभिभूतोऽयमुन्मत्तश्ववृत्तिकः॥ ११ ॥&lt;br&gt;&#xA;तदेकशेषमात्मानं तदेकशरणं तथा।&lt;br&gt;&#xA;तदेकभोगं मन्त्रोऽयं प्रब्रवीति पदक्रमात्॥ १२ ॥&lt;br&gt;&#xA;तस्माच्छेषं शरण्यञ्च भोग्यं च भगवानिति।&lt;br&gt;&#xA;ज्ञानान्निहन्यते ज्ञानमहंकारार्थकामजम्॥ १३ ॥&lt;br&gt;&#xA;एवं ज्ञातृत्वकर्तृत्वभोक्तृत्वमपि चात्मनः।&lt;br&gt;&#xA;परायत्तमिति प्रोक्तमिति मन्त्रार्थसङ्ग्रहः॥ १४ ॥&lt;br&gt;&#xA;ऋष्यादिकं च माहात्म्यं तत्त्वदीपेऽस्य वर्णितम्।&lt;br&gt;&#xA;अर्थमात्रन्त्विदं तत्र सुग्रहत्वाय कथ्यते॥ १५ ॥&lt;br&gt;&#xA;तत्राद्याक्षर ओङ्कारस्त्यक्षरः श्रुतिचोदितः।&lt;br&gt;&#xA;अकारश्चाप्युकारश्च मकारश्च तथा स्मृतः॥ १६ ॥&lt;br&gt;&#xA;अकारस्सर्ववर्णादिः कारणत्वस्य वाचकः।&lt;br&gt;&#xA;यत एव त्वकारो वै सर्वा वागिति च श्रुतिः॥ १७ ॥&lt;br&gt;&#xA;समानत्वादिति ब्रह्मेत्यस्य ब्रह्माभिधानता।&lt;br&gt;&#xA;श्रूयते ब्रह्मणश्चापि जगज्जन्मादिलक्षणम्॥ १८ ॥&lt;br&gt;&#xA;तस्मात् समस्तशब्दादेरकारस्य स्वभावतः।&lt;br&gt;&#xA;समस्तकारणब्रह्मवाचित्वमुपपद्यते॥ १९ ॥&lt;br&gt;&#xA;एतेन कारणत्वेन ह्युपादानत्वमिष्यते।&lt;br&gt;&#xA;वाच्यवाचकयोस्सर्वप्रकृतित्वप्रसिद्धितः ॥ २० ॥&lt;br&gt;&#xA;&amp;lsquo;तस्य प्रकृतिलीनस्येत्यकारस्य च तच्छ्रुतम्।&lt;br&gt;&#xA;&amp;lsquo;प्रकृतिश्चेति सूत्रेण ब्रह्मणश्चोपपादितम्॥ २१ ॥&lt;br&gt;&#xA;एवञ्च सत्युपादानं लयस्थानञ्च गम्यते।&lt;br&gt;&#xA;&amp;lsquo;इदमग्रे सदेवासीदेकमित्यादिवाक्यतः॥ २२ ॥&lt;br&gt;&#xA;किञ्चावधातोः कर्र्त्रथक्विबुत्पादनरूपतः।&lt;br&gt;&#xA;व्याकृतोऽयमकारोऽत्र सर्वरक्षकवाचकः॥ २३ ॥&lt;br&gt;&#xA;एवं ब्रह्म जगज्जन्मलयस्थेमादिकारणम्।&lt;br&gt;&#xA;विष्णुरेवेति च प्राहुरकारो विष्णुवाचकः ॥ २४ ॥&lt;br&gt;&#xA;चतुर्थ्यर्थं तथा चास्य पदत्वं विद्यते ततः।&lt;br&gt;&#xA;तादार्थ्ये प्रतिसम्बन्धिशेषिवाचकता मता॥ २५ ॥&lt;br&gt;&#xA;तस्माद्विष्णुः परं ब्रह्म शेषीति प्रतिपादितः।&lt;br&gt;&#xA;तस्य सर्वातिशयित्वं लक्ष्मीशत्वेन लक्ष्यते॥ २६ ॥&lt;br&gt;&#xA;गुणसिद्धिनयाल्लक्ष्म्याः स्वरूपान्तर्गततत्त्वतः।&lt;br&gt;&#xA;स्वरूपवाचिशब्दान्तर्भावसंस्थानजातिवत्॥ २७ ॥&lt;br&gt;&#xA;एवमक्षररूपेण कारणत्वमिहोदितम्।&lt;br&gt;&#xA;रक्षकत्वञ्च धात्वर्थाच्छेषित्वं पदरूपतः॥ २८ ॥&lt;br&gt;&#xA;श्रीशत्वं वाच्यशक्त्या च युज्यते परमात्मनः।&lt;br&gt;&#xA;तमुद्दिश्यात्मपारार्थ्यं विभक्त्या परिकीर्त्यते॥ २९ ॥&lt;br&gt;&#xA;विभक्तेश्च चतुर्थीत्वं श्रुत्यैव प्रतिपादितम्।&lt;br&gt;&#xA;&amp;lsquo;त्वं ब्रह्मणेऽस्मै महसे युजीते’ति विधानतः॥ ३० ॥&lt;br&gt;&#xA;इत्थं परस्योपायत्वमुपेयत्वं च सूचितम्।&lt;br&gt;&#xA;सकारणत्वाद्रक्षित्वाच्छेषित्वाच्छ्रीपतित्वतः॥ ३१ ॥&lt;br&gt;&#xA;रक्षकत्वमुपायत्वमर्थ्यपेक्षाविशेषितम्।&lt;br&gt;&#xA;अभीष्टार्थनिदानत्वात् कारणत्वं तदन्वितम्॥ ३२ ।&lt;br&gt;&#xA;शेषित्वमेवोपेयत्वं किञ्चित्कार्यत्वरूपतः।&lt;br&gt;&#xA;श्रीशत्वं सर्वथोत्कर्षादुपेयत्वमपूरयत्॥ ३३ ॥&lt;br&gt;&#xA;एवंरूपः परश्शेषी तस्मै पारार्थ्यवान् पुमान्।&lt;br&gt;&#xA;अनन्यार्हस्वभावोऽयमित्युकारेण वर्ण्यते॥ ३४&lt;br&gt;&#xA;&amp;lsquo;तदेव भूतं तदु भव्यमिति स्थानमानतः।&lt;br&gt;&#xA;अवधारणरूपत्वमुकारस्य प्रमीयते॥ ३५ ॥&lt;br&gt;&#xA;ततः परमशेषित्वमनन्याश्रयमित्यतः।&lt;br&gt;&#xA;शेषत्वञ्चाप्यनन्यार्हमित्येतदवधार्यते॥ ३६ ॥&lt;br&gt;&#xA;तस्मात् सामान्यशास्त्रोक्तमन्यशेषत्वमात्मनः।&lt;br&gt;&#xA;निरुपाधिकशेषस्य कर्मोपाधि निवार्यते॥ ३७ ॥&lt;br&gt;&#xA;एवं सत्यपृथक्सिद्धप्रकारत्वं निरूपितम्।&lt;br&gt;&#xA;आत्मनः परशेषत्वमित्युकारेण निश्चितम्॥ ३८ ॥&lt;br&gt;&#xA;मकारेणोच्यतेऽथात्मा पञ्चविंशाक्षरेण वै।&lt;br&gt;&#xA;&amp;lsquo;पञ्चविंशक आत्मेति श्रुतं त्वक्षरसंख्यया॥ ३९ ॥&lt;br&gt;&#xA;पृथिव्यादिप्रकृत्यन्तात् परः पुरुषः स्मृतः।&lt;br&gt;&#xA;चतुर्विंशतिसंख्यातात् तत्त्वराशेर्विविच्यते॥ ४० ॥&lt;br&gt;&#xA;मनधातोश्च कर्त्रर्थ उप्रत्ययटिलोपतः।&lt;br&gt;&#xA;व्युत्पन्नोऽत्र मकारोऽयं ज्ञातृवाचक इष्यते॥ ४१ ॥&lt;br&gt;&#xA;ज्ञातृस्वरूपवाचित्वात् स्वसंवेद्यत्वमुच्यते।&lt;br&gt;&#xA;ज्ञातुर्ज्ञानाविलोपेन नित्यत्वं चापि लक्ष्यते॥ ४२ ॥&lt;br&gt;&#xA;ज्ञानाश्रयस्वभावत्वात् अहंबुद्ध्यादिगोचरः।&lt;br&gt;&#xA;आत्मा मोक्षदशायामप्यहमन्नमिति श्रुतेः॥ ४३ ॥&lt;br&gt;&#xA;माङ्-मान इति धातोश्च व्युत्पत्त्या मानवत्त्वतः।&lt;br&gt;&#xA;एवं शेषत्वधर्मीति प्राधान्येनोक्तमात्मनः॥ ४४ ॥&lt;br&gt;&#xA;स्वरूपमुचितो यत्र तत्पारार्थ्योपलक्षितम्।&lt;br&gt;&#xA;प्रकृत्याद्यतिरेकादप्यादौ पारार्थ्यमात्मनः॥ ४५ ॥&lt;br&gt;&#xA;प्रधानत्वेन विज्ञेयं ज्ञातुः स्वोज्जीवनार्थतः ।&lt;br&gt;&#xA;एवं दास्यस्वरूपत्वेऽप्यन्यथाप्रतिपत्तितः॥ ४६ ॥&lt;br&gt;&#xA;सर्वपापनिदानन्तत् आत्मापहरणं भवेत्।&lt;br&gt;&#xA;प्रायश्चित्तञ्च तस्यैतदीश्वरेणान्तरात्मना॥ ४७ ॥&lt;br&gt;&#xA;अविवादात्मकं दास्यं न गङ्गाकुरुसङ्गमः।&lt;br&gt;&#xA;इदं शेषत्वविज्ञानं पुण्यकर्मात्मकं मतम्॥ ४८ ॥&lt;br&gt;&#xA;&amp;lsquo;स सन् यज&amp;rsquo; इति श्रुत्या यजनत्वप्रसिद्धितः।&lt;br&gt;&#xA;ज्ञातव्यं ज्ञानमेवैतमिदमेवाप्युपासनम्॥ ४९ ॥&lt;br&gt;&#xA;तत्रोत्तमैक्यमन्त्रोक्तं शेषत्वमपृथग्भवम्।&lt;br&gt;&#xA;न्यासरूपमिदं ज्ञानं युंजीतेति नियोगतः॥ ५० ॥&lt;br&gt;&#xA;अविभागमिदं दृष्टं दास्यमाविष्कृतं फलम्।&lt;br&gt;&#xA;एवं सर्वाधिकं विष्णुं प्रत्यनान्यार्हलक्षणम्॥ ५१ ॥&lt;br&gt;&#xA;शेषभूतोऽयमात्मेति वाक्यार्थः प्रणवोदितः।&lt;br&gt;&#xA;अथ वायमुकारोऽत्र लक्ष्मीवाचक इष्यते॥ ५२ ॥&lt;br&gt;&#xA;उद्धृता विष्णुना लक्ष्मीरुकारेणेति वाक्यतः।&lt;br&gt;&#xA;तथावधारणत्वार्थमहिष्यादिपदक्रमात्॥ ५३ ॥&lt;br&gt;&#xA;तत्रापि मिथुनस्यैव शेष आत्मेति सुस्थितम्।&lt;br&gt;&#xA;प्रणवो भगवद्वाची प्राधान्यादर्थसंभवात्॥ ५४ ॥&lt;br&gt;&#xA;शब्दतस्त्वात्मवाची स्यात् राजपुरुषशब्दवत्।&lt;br&gt;&#xA;एवं स्वतः परार्थस्य स्वार्थत्वं दोषसम्भवम् ॥ ५५ ॥&lt;br&gt;&#xA;परार्थ्यप्रतिबन्धित्वान्नमसात्र निवार्यते।&lt;br&gt;&#xA;हेयोपादेयविज्ञानमूलं ज्ञातृत्वमात्मनः॥ ५६ ॥&lt;br&gt;&#xA;तत्तत्प्रहाणोपादानचिकीर्षाकर्तृताश्रिया।&lt;br&gt;&#xA;कर्तृत्वञ्च श्रिया सिद्धौ स्वातन्त्र्यमनुशासनात्॥ ५७ ॥&lt;br&gt;&#xA;&amp;lsquo;कर्ता शास्त्रार्थवत्त्वादि’त्यात्मनस्तच्च सूत्रितम्।&lt;br&gt;&#xA;शक्तस्स एव शास्त्रेषु कर्तृत्वेन नियुज्यते॥ ५८ ॥&lt;br&gt;&#xA;तस्मात् स्वातन्त्र्यरूपस्य कथं शेषत्वमात्मनः।&lt;br&gt;&#xA;इत्याशङ्कानिवृत्त्यर्थं स्वाधीनस्वार्थकर्तृताम्॥ ५९ ॥&lt;br&gt;&#xA;व्युदस्यति नमश्शब्दस्तादर्थ्यस्थैर्यमावहन्।&lt;br&gt;&#xA;म इत्यनेन षष्ट्यन्तमकारव्यञ्जनेन वै॥ ६० ॥&lt;br&gt;&#xA;ममत्वमहमर्थस्य न ज्ञातुर्नास्ति नोच्यते।&lt;br&gt;&#xA;ममत्वमेव स्वार्थत्वमात्मात्मीयान्वयाद्द्विधा॥ ६१ ॥&lt;br&gt;&#xA;तच्चाहङ्कारममतारूपमत्र निरस्यते।&lt;br&gt;&#xA;न मह्यमिति वक्तव्ये न ममेत्युक्तिरिष्यते॥ ६२ ॥&lt;br&gt;&#xA;षष्ट्यास्सम्बन्धसामान्यवाचित्वात् स्वार्थता भवेत्।&lt;br&gt;&#xA;एवं निषिध्य स्वार्थत्वस्वातन्त्रस्वत्वधीमयम्॥ ६३ ॥&lt;br&gt;&#xA;पारार्थ्यमेव प्रकृतं स्थापितं नमसात्मनः।&lt;br&gt;&#xA;अतः कर्तृत्वमत्रास्य परायत्तमिति स्थितम्॥ ६४ ॥&lt;br&gt;&#xA;&amp;lsquo;परात्तु तच्छुते’रित्यत्रार्थे सूत्रोपपादनात्।&lt;br&gt;&#xA;तथाविधिनिषेधेषु वैयर्थ्यं तन्न संभवम्॥ ६५ ॥&lt;br&gt;&#xA;‘कृतप्रयत्नापेक्षं त्वित्यान्मनः प्रतिपादितम्।&lt;br&gt;&#xA;इत्थं स्वार्थत्ववैधुर्यादस्याभीष्टार्थकारकः॥ ६६ ॥&lt;br&gt;&#xA;परमात्मेत्यतस्तस्य ह्युपायत्वं च गम्यते।&lt;br&gt;&#xA;उपायाद्यधिकारार्थमाकिञ्चन्यमपेक्षितम्॥ ६७ ॥&lt;br&gt;&#xA;स्वरक्षणक्रियात्यागादत्रेव समुदीरितम्।&lt;br&gt;&#xA;स्वरक्षणक्रियात्यागादत्रैव समुदीरितम्॥ ६८ ॥&lt;br&gt;&#xA;त्यागोऽयममृतस्यैष सेतुश्रुत्येव दर्शितः।&lt;br&gt;&#xA;&amp;lsquo;त्यागश्च न्यासपर्याय इति शास्त्रसमीरितः॥ ६९ ॥&lt;br&gt;&#xA;अतः स्वस्य स्वसंरक्षानन्वयप्रतिपादनात्।&lt;br&gt;&#xA;स्वप्रवृत्तिनिवृत्त्यात्मपत्तिः प्रतिपादिता॥ ७० ॥&lt;br&gt;&#xA;शरण्यवर्जनाकारनमनं शरणागतिः।&lt;br&gt;&#xA;अन्तोऽस्य चानुकूलादि षडङ्गं शास्त्रदर्शितम्॥ ७१ ॥&lt;br&gt;&#xA;अथ वोपायमात्मेशं ते न्यासात्मकं नमः।&lt;br&gt;&#xA;शास्त्रे तथैवादेशाच्च न्यासो ब्रह्मेति च श्रुतेः॥ ७२ ॥&lt;br&gt;&#xA;अनादिपरमेशो यरशक्तिमानच्युतः प्रभुः।&lt;br&gt;&#xA;स्वप्राप्तये प्रधानोऽयं पन्था नमननामवान्॥ ७३ ॥&lt;br&gt;&#xA;इत्येवं नमसरशास्त्रं परमार्थं प्रदर्शयन्।&lt;br&gt;&#xA;नावसथयोपायभूतस्य नमस्त्वं समुपादितम्॥ ७४ ॥&lt;br&gt;&#xA;शब्दतश्चार्थतश्चैवं नमसा प्रतिपादितम् ।&lt;br&gt;&#xA;अनन्योपायरूपत्वमनन्याङ्गस्य चात्मनः॥ ७५ ॥&lt;br&gt;&#xA;स्वरूपस्यानुरूपत्वात् भक्तेरप्यत्र सूचनम् ।&lt;br&gt;&#xA;यतेर्नमस्कुर्वित्यस्य भजनत्वविधानतः॥ ७६ ॥&lt;br&gt;&#xA;तथाप्ययं नमश्शब्दः प्रपत्तिप्रतिपादकः।&lt;br&gt;&#xA;अनन्योपायतार्थत्वादात्मन्यासोक्तितोऽपि च॥ ७७ ।&lt;br&gt;&#xA;अथोक्तार्थपरार्थत्वयुक्तये चरमं पदम्।&lt;br&gt;&#xA;शरीरात्मत्वसम्बन्धं प्राहात्मपरमात्मनोः ॥ ७८ ॥&lt;br&gt;&#xA;तत्र नारायणपदं समस्तत्वात् पदद्वयम्।&lt;br&gt;&#xA;प्रोक्तं नारपदं तत्र नरसंघातवाचकम्॥ ७९ ॥&lt;br&gt;&#xA;रि-क्षयेति क्षयार्थस्य उप्रत्ययटिलोपतः।&lt;br&gt;&#xA;र इत्युक्त क्षयिष्ण्वर्थं निषेधो नेति चोच्यते॥ ८० ॥&lt;br&gt;&#xA;नित्याक्षरात्मा तु नरो नारस्तत्सङ्घ उच्यते।&lt;br&gt;&#xA;सङ्घाश्च बहवो बद्ध-नित्य-मुक्तविभागतः॥ ८१ ॥&lt;br&gt;&#xA;इण्-धातोरय-धातोर्वा ल्युटोऽनादेशतोऽयनम्।&lt;br&gt;&#xA;कर्मत्वकरणत्वोक्त्या प्राप्यं प्रापकमिष्यते॥ ८२ ॥&lt;br&gt;&#xA;अयनं वासवाचित्वादाधारस्य च वाचकम्।&lt;br&gt;&#xA;आधाराधेयनैयत्यमात्मदेहत्वलक्षणम्॥ ८३ ॥&lt;br&gt;&#xA;एवं नारायणस्त्वात्मा सर्वेषामात्मनां सदा।&lt;br&gt;&#xA;सर्वप्रकारप्राप्यश्च प्रापकश्चेत्युदीरितः॥ ८४ ॥&lt;br&gt;&#xA;मातृपितृगृहक्षेत्रदारपुत्रधनादिकः॥&lt;br&gt;&#xA;स्वर्गाद्याश्च तथा मोक्षः पुमर्थः प्राप्य ईरितः॥ ८५ ॥&lt;br&gt;&#xA;साङ्गोपबृंहणं न्यायवेदार्थज्ञानपूर्वकः।&lt;br&gt;&#xA;कर्मधीभजनं न्यासप्रमुखप्रापकस्तथा॥ ८६ ॥&lt;br&gt;&#xA;सर्वात्मकस्सदा साक्षात् स एव भगवानिति।&lt;br&gt;&#xA;सर्वशास्त्रार्थनिष्कर्षो नारायणपदोदितः॥ ८७ ॥&lt;br&gt;&#xA;समासस्योत्तरपदप्रधानत्वान्नपुंसकम्।&lt;br&gt;&#xA;पदं तत्पुरुषत्वे स्यादिति नात्र विचार्यता॥ ८८ ॥&lt;br&gt;&#xA;&amp;lsquo;करणाधिकरणयोश्चेति सूत्रानुशासनम्।&lt;br&gt;&#xA;सञ्ज्ञारूपपदस्यास्य सञ्ज्ञी लिङ्गिप्रसिद्धितः॥ ८९ ॥&lt;br&gt;&#xA;एवं तत्पुरुषत्वेऽपि पुंलिङ्गत्वोपपत्तितः।&lt;br&gt;&#xA;नाराणामयनत्वाच्च नारायण इति स्मृतः ॥ ९० ॥&lt;br&gt;&#xA;अथ वा नारशब्देन कार्यजातमुदीर्यते।&lt;br&gt;&#xA;नरजातपदार्थानां नारत्वप्रतिपादनात्॥ ९१ ॥&lt;br&gt;&#xA;नारा एवायनं वासो यस्य नारायणस्तु सः।&lt;br&gt;&#xA;इति व्युत्पत्तितस्तस्य तदन्तर्वर्तितोदिता॥ ९२ ॥&lt;br&gt;&#xA;&amp;lsquo;तत्सृष्ट्वा च तदेवानुप्राविशं&amp;rsquo;च्च ततः परम्।&lt;br&gt;&#xA;&amp;lsquo;सच्च त्यच्चाभवच्चेत्याद्युक्तार्थो ऽत्रावगम्यते॥ ९३ ॥&lt;br&gt;&#xA;तद्भावस्तु तदात्मत्वात्तद्रूपवचनान्वयात्।&lt;br&gt;&#xA;यतस्तेषां शरीरत्वं तस्यात्मत्वमपि श्रुतम्॥ ९४ ॥&lt;br&gt;&#xA;अत्र नारायणपदं नारशब्द इतीष्यते।&lt;br&gt;&#xA;पर्यायेण प्रयुक्तोऽपि &amp;lsquo;जह्नुर्नारायणो नरः ॥ ९५ ॥&lt;br&gt;&#xA;नरशब्दोऽर्थवाचित्वादविकारत्ववाचकः।&lt;br&gt;&#xA;उपादानादिभावेऽपि ब्रह्मणः परमात्मनः ॥ ९६ ॥&lt;br&gt;&#xA;एवं विकारदूरत्वात् व्याप्यादिगुणवैभवात्।&lt;br&gt;&#xA;परस्योभयलिङ्गत्वं सर्वात्मत्वेन दृश्यते॥ ९७ ॥&lt;br&gt;&#xA;अतो नारायणस्साक्षाज्जगज्जन्मादिकारणम्।&lt;br&gt;&#xA;श्रुत्यादिषु स एवैको न बह्मा न च शंकरः ॥ ९८ ॥&lt;br&gt;&#xA;उपादाननिमित्तैक्यादस्य ब्रह्मादिरूपतः।&lt;br&gt;&#xA;सृष्ट्यादिकारणं तत्तत् कर्मत्वाच्चोपपद्यते॥ ९९ ॥&lt;br&gt;&#xA;कारणत्वमकारोक्तं शेषित्वस्योपपादनम्।&lt;br&gt;&#xA;आ व्याप्त्यर्थमुदितं पौनरुक्त्यमतो न च ॥ १०० ॥&lt;br&gt;&#xA;समासद्वयतश्चैवं व्युत्पत्तिरुपपादिता।&lt;br&gt;&#xA;व्याप्यैकदेशतात्पर्यवचनार्थानुसारतः॥ १०१ ॥&lt;br&gt;&#xA;चेतनाश्रयरूपत्वमात्रं तत्पुरुषोदितम्।&lt;br&gt;&#xA;कार्यमात्रशरीरत्वं बहुव्रीहौ च दर्शितम्॥ १०२ ॥&lt;br&gt;&#xA;तथा नारायणपदं समस्तेष्वपि वस्तुषु।&lt;br&gt;&#xA;अन्तर्बहिश्च व्याप्तिश्च संज्ञात्वेन श्रुतीरितम्॥ १०३ ॥&lt;br&gt;&#xA;तत्र नारपदं नित्यवस्तुसंघाभिधायकम्।&lt;br&gt;&#xA;स्वतः प्रवाहतश्चेति नित्यत्वञ्च द्विधोदिते॥ १०४ ॥&lt;br&gt;&#xA;नित्यानामपि वस्तूनां नित्येष्टत्वात् परात्मना।&lt;br&gt;&#xA;तद्गुणादिवदेवेह नित्यत्वमवगम्यते॥ १०५ ॥&lt;br&gt;&#xA;अपृथक्सिद्धरूपेण नित्यं तत्पारतन्त्र्यतः।&lt;br&gt;&#xA;परैकायत्तरूपत्वं नित्यानां श्रूयते परम्॥ १०६ ॥&lt;br&gt;&#xA;परस्य गुणरूपे च भूषणान्यायुधानि च।&lt;br&gt;&#xA;पत्न्यः परिजनस्थानमिति भोगविभूतयः ॥ १०७ ॥&lt;br&gt;&#xA;विमोचकरणं कालः क्षेत्रज्ञः पुरुषस्तथा।&lt;br&gt;&#xA;स्वतो नित्यमिदं संर्व प्रवाहेणान्यनित्यता॥ १०८ ॥&lt;br&gt;&#xA;महानहंकृतिश्चैव पञ्चतन्मात्रकं तथा।&lt;br&gt;&#xA;एकादशेन्द्रियं पञ्च भूतान्यण्डञ्च तद्भवम्॥ १०९ ॥&lt;br&gt;&#xA;तदन्तर्वस्तुजातं यदण्डान्तरशतं च यत्।&lt;br&gt;&#xA;संर्व नारपदेनोक्तमिति शास्त्रविदां मतम्॥ ११० ॥&lt;br&gt;&#xA;अथ वा नरसम्बन्धि नारमित्यभिधीयते।&lt;br&gt;&#xA;नरश्च भगवान्नित्यो नाराश्चिदचिदात्मकाः॥ १११ ॥&lt;br&gt;&#xA;यस्यायनं ते तेषां य इति व्युत्पत्तिभेदतः।&lt;br&gt;&#xA;अन्तर्बहिश्चेत्यत्रोक्तं व्याप्तिद्वयमुदीर्यते॥ ११२ ॥&lt;br&gt;&#xA;तत्रान्तर्व्याप्तितस्तस्य नियन्तुः परमात्मनः ।&lt;br&gt;&#xA;सर्ववस्तुशरीरत्वं सिद्धं सर्वान्तरात्मनः ॥ ११३ ॥&lt;br&gt;&#xA;बहिर्व्याप्तेरनन्तस्य स्वरूपाल्पांशलेशतः।&lt;br&gt;&#xA;सर्वाधारत्वरूपेण महार्थातिशयः स्पुटः ॥ ११४ ॥&lt;br&gt;&#xA;एवं व्याप्तिद्वयाकारः श्रूयते परमात्मनः।&lt;br&gt;&#xA;&amp;lsquo;अणोरणीयान् महतो महीयानिति वाक्यतः ॥ ११५ ॥&lt;br&gt;&#xA;नारायणस्य सर्वेषामणीयस्त्वमणीयसाम्।&lt;br&gt;&#xA;समस्तानां महिष्ठानां महिष्ठत्वमपि श्रुतम्॥ ११६ ॥&lt;br&gt;&#xA;तस्मानारायणः साक्षादचितां च चितामपि।&lt;br&gt;&#xA;अन्तरात्मा च सर्वेषामाधारश्चोपपादितः॥ ११७ ॥&lt;br&gt;&#xA;नारायणपदस्यास्य प्रोक्तोऽयं योजनाक्रमः।&lt;br&gt;&#xA;व्याप्यसंकोचवृत्त्यैव पूर्णार्थप्रतिपादकः ॥ ११८ ॥&lt;br&gt;&#xA;वासुदेवपदे व्यक्तं व्याप्तिद्वयमिदं समम्।&lt;br&gt;&#xA;तत्र चाध्याहृतं व्याप्यमत्र नारपदोदितम्॥ ११९ ॥&lt;br&gt;&#xA;पुरुषोत्तमशब्दश्च समानार्थे ऽवगम्यते।&lt;br&gt;&#xA;क्षराक्षरोभयव्याप्तिभृतिस्वाम्यादिकस्तथा॥ १२० ॥&lt;br&gt;&#xA;एवं समस्तशब्दानां परतत्त्वाभिधायिनाम्।&lt;br&gt;&#xA;नारायणपरत्वञ्च वेदान्तेषु नियम्यते॥ १२१ ॥&lt;br&gt;&#xA;प्रणवेन प्रतिज्ञातं परशेषत्वमात्मना।&lt;br&gt;&#xA;तसिद्ध्यै स्वार्थताभावो नमसा प्रतिपादितः॥ १२२ ॥&lt;br&gt;&#xA;तस्योपपत्तये ज्ञातुः परमात्मशरीरता।&lt;br&gt;&#xA;नारायणपदेनोक्ता तत्पारार्थ्यैकलक्षणा॥ १२३ ॥&lt;br&gt;&#xA;तस्मात्परैकशेषत्वं स्वरूपमिति चात्मनः।&lt;br&gt;&#xA;उक्तं निगमयत्यत्र तादर्थ्यप्रत्ययः स्कुटम्॥ १२४ ॥&lt;br&gt;&#xA;अतः पारार्थ्यसिद्ध्यर्थं ज्ञातुः स्वार्थत्ववारणम्।&lt;br&gt;&#xA;युक्तं परशरीरत्वात्ततस्तच्छेषता स्थिता ॥ १२५ ॥&lt;br&gt;&#xA;प्रथमेन स्वरूपस्य मध्यमेन स्थितेरपि।&lt;br&gt;&#xA;चरमेण पदेनोक्ता प्रवृत्तेश्च तदर्थता ॥ १२६ ॥&lt;br&gt;&#xA;स्वरूपस्थितिवृत्तीनामेवं तादर्थ्ययसंभवात्।&lt;br&gt;&#xA;तदर्थवृत्तिरूपं तत् कैंकर्यं प्रत्ययोदितम् ॥ १२७ ॥&lt;br&gt;&#xA;सर्वदा सर्वदेशेषु सर्वावस्थासु सर्वथा।&lt;br&gt;&#xA;तत्कैंकर्यैकभागत्वमात्मनश्शास्त्रदर्शितम्॥ १२८ ॥&lt;br&gt;&#xA;भोक्तृभोग्यार्थनित्यत्वादत्र भोगस्य नित्यता।&lt;br&gt;&#xA;असङ्कोचपरिच्छेदात् सर्वत्र च समन्वयः॥ १२९ ॥&lt;br&gt;&#xA;अपृथक्सिद्धरूपत्वात् सर्वावस्थात्वसंभवः।&lt;br&gt;&#xA;सर्वप्रकारसम्बन्धात् सिध्दस्सर्वविधान्वयः॥ १३० ॥&lt;br&gt;&#xA;एवं ज्ञातृत्वकर्तृत्वभोक्तृत्वमपि चात्मनः।&lt;br&gt;&#xA;परायत्तमिति प्रोक्तं क्रमादत्र पदत्रये॥ १३१ ॥&lt;br&gt;&#xA;साक्षाद्भोक्ता परश्शेषी शेषस्य ज्ञातृतान्वयात्।&lt;br&gt;&#xA;कर्तृत्ववत्तदायत्तं भोक्तृत्वमपि च स्थितम्॥ १३२ ॥&lt;br&gt;&#xA;भोग्यत्वादन्नभूतोऽहं मामदन्तं विपश्चितम्।&lt;br&gt;&#xA;अत्तीति मुक्तस्यान्नत्वमन्नादत्वञ्च गीयते॥ १३३ ॥&lt;br&gt;&#xA;तस्मादनन्यशेषोऽयमनन्यशरणस्तथा।&lt;br&gt;&#xA;अनन्यभोगश्चात्मेति पदत्रयसमीरितम्॥ १३४ ॥&lt;br&gt;&#xA;अतश्शेषी शरण्यश्च भोग्यश्च भगवानिति।&lt;br&gt;&#xA;ज्ञानादपास्तमज्ञानमहङ्कारार्थकामनम्॥ १३५ ॥&lt;br&gt;&#xA;एवं प्रकारसम्पन्नं मन्त्रेणानेन कृत्स्नशः।&lt;br&gt;&#xA;आत्मस्वरूपयाथात्म्यं सामान्येनोपवर्णितम्॥ १३६ ॥&lt;br&gt;&#xA;स्वानुसन्धानरूपत्वं मन्त्रस्यास्य यदीष्यते।&lt;br&gt;&#xA;तदा नारायणायैव स्यामिति प्रार्थना मता॥ १३७ ॥&lt;br&gt;&#xA;सर्वावस्थोचिताशेषशेषतैकरतिस्तव।&lt;br&gt;&#xA;भवेयमिति कैंकर्यप्रार्थनावचनोदयात्॥ १३८ ॥&lt;br&gt;&#xA;स्वांशशब्दार्थसंसर्गसिध्दवाक्यार्थबोधनात्।&lt;br&gt;&#xA;पदत्रयस्य प्रत्येकं वाक्यत्वे संभवत्यपि॥ १३९ ॥&lt;br&gt;&#xA;वाक्यैकवाक्यन्यायेन परस्परसमन्वयात्।&lt;br&gt;&#xA;अत्रावान्तरवाक्यत्वे नैकवाक्यत्वमिष्यते॥ १४० ॥&lt;br&gt;&#xA;परस्पराश्रयो वा स्यात् सर्वत्रान्योऽन्यदास्यतः।&lt;br&gt;&#xA;इत्याशङ्का न कर्तव्या विषयस्य व्यवस्थितेः॥ १४१ ॥&lt;br&gt;&#xA;शेषत्वमनुसन्धेयं स्वासाधारणमात्मनः।&lt;br&gt;&#xA;शेषित्वं स्वेतराशेषतदीयाश्रयमित्यतः॥ १४२ ॥&lt;br&gt;&#xA;एवं प्रत्येकतस्सिध्देर्न विरोधादिसंभवः।&lt;br&gt;&#xA;तस्मात्तदीयशेषत्वमुपपन्नतरं भवेत्॥ १४३ ॥&lt;br&gt;&#xA;अनन्यशेषतायुक्तमाकारत्रयमात्मनः।&lt;br&gt;&#xA;शेषित्वादिपराकारत्रितयप्रतियोगिकम् ॥ १४४ ॥&lt;br&gt;&#xA;तथा तदीयपारार्थ्ये ऽप्याकारत्रयमिष्यते।&lt;br&gt;&#xA;शेषिणश्च शरण्याश्च प्राप्याश्चानेन ते मताः॥ १४५ ॥&lt;br&gt;&#xA;एतेषामिदमाकारत्रयञ्चात्रावगम्यते।&lt;br&gt;&#xA;तत्तदाकारसंयुक्तपराशक्तिप्रभावता ॥ १४६ ॥&lt;br&gt;&#xA;अतः पदत्रयप्रोक्तमाकारत्रयमात्मनः।&lt;br&gt;&#xA;तदीयान्वयपर्यन्तमित्येतत् प्रतिपादितम् ॥ १४७ ॥&lt;br&gt;&#xA;एकवाक्यत्वपक्षेऽपि विशिष्टविषयत्वतः।&lt;br&gt;&#xA;तदीयान्वयपर्यन्ततच्छेषत्वपरं नमः ॥ १४८ ॥&lt;br&gt;&#xA;तस्मादितरसंसृष्टजनसंसर्गवर्जितम्।&lt;br&gt;&#xA;तदीयदास्यं तत्त्वज्ञैः मन्त्रतात्पर्यमीरितम्॥ १४९ ॥&lt;/p&gt;</description>
    </item>
  </channel>
</rss>
