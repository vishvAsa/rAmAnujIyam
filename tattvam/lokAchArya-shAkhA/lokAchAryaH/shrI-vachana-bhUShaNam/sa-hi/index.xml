<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;सं-हि on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/lokAchArya-shAkhA/lokAchAryaH/shrI-vachana-bhUShaNam/sa-hi/</link>
    <description>Recent content in &#43;सं-हि on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/lokAchArya-shAkhA/lokAchAryaH/shrI-vachana-bhUShaNam/sa-hi/index.xml" rel="self" type="application/rss+xml" />
    <item>
      <title>०</title>
      <link>https://vishvAsa.github.io/rAmAnujIyam/tattvam/lokAchArya-shAkhA/lokAchAryaH/shrI-vachana-bhUShaNam/sa-hi/0/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/lokAchArya-shAkhA/lokAchAryaH/shrI-vachana-bhUShaNam/sa-hi/0/</guid>
      <description>&lt;hr&gt;&#xA;&lt;h2 id=&#34;लघपरसतव-&#34;&gt;लघुप्रस्तावः ।&lt;/h2&gt;&#xA;&lt;p&gt;विदितमेव सर्वेषां श्रीवैष्णवसम्प्रदायनिष्ठानां यदिदं श्रीवचनभूषणाख्यं रहस्यं सर्वेष्वपि सम्प्रदायग्रन्थेषु श्रेष्ठतममिति । यद्यप्यस्य बृहत्प्रस्ताव एतद्व्याख्यातृभिः श्रीमद्वरवरमुनिभिः प्रणीतो विराजतेऽस्यादौ तथापि बहूनां सहृदयानां प्रार्थनेनास्मिन् विषये किञ्चिल्लिख्यते-&lt;/p&gt;&#xA;&lt;p&gt;&lt;strong&gt;&amp;lsquo;असारमल्पसारं च सारं सारतरं त्यजेत् । भजेत् सारतमं शास्त्रं रत्नाकर इवामृतम् ॥&amp;rsquo;&lt;/strong&gt;&lt;/p&gt;&#xA;&lt;p&gt;इत्यस्य श्लोकस्य सारतमतया प्रतिपाद्यं शास्त्रमिदमेवेति ज्ञायते । तथाहि-असारमित्यनेन ब्रह्मादिस्तम्बपर्यन्तैहिकामुण्डिकसुखप्राप्तय उपायोपेयप्रतिपादकं शास्त्रं बोध्यम् । अल्पसारमित्यनेनात्मानुभवरूपकैवल्यात्मकमुक्तिप्रतिपादकं शास्त्रं वेद्यम् । सारमित्यनेन कर्मज्ञानसहकृतभक्तिरूपोपायप्रतिपादकं शास्त्रं बोध्यम् । सारतरमित्यनेन स्वगतस्वीकाररूपप्रपत्त्युपायप्रतिपादकं शास्त्रं वेद्यम् । एतच्चतुष्टयं चाहंकारगर्भितात्मभिः स्वतन्त्रात्मवेदिभिरनुष्ठेयत्वात् फलाविनाभावे संशयग्रस्तमिति हृदयालुभिस्त्याज्यमित्युक्तम् । सारतममित्यनेन परगतस्वीकाररूपप्रपत्त्युपायप्रतिपादकं शास्त्रमिति ज्ञायते । तच्च शास्त्रमिदमेवेति लोकाचार्यैरुद्घुष्यते । तत्तथैवावगम्यतेऽस्माभिरपि-यतोऽस्मिन् शास्त्रे आत्मस्वरूपयाथात्म्यात्यन्तपारतंत्र्यविद्भिः पूर्वैः सूरिभिराचार्यैश्च कठवल्ल्युपनिषत्प्रतिपादितमार्जारकिशोरन्यायेन &amp;lsquo;यमेवैष वृणुते तेन लभ्यः&amp;rsquo; इत्यादिना परगतस्वीकारात्मकप्रपत्तिरेवाविलम्बेन देहांते भवबंधात्मकमोक्षप्रदातृतयाऽङ्गीकृत्यानुष्ठिता च दरीदृश्यते । अतस्तदनुयायिभिः सर्वैरस्माभिरपि लुप्तसर्वधर्मेऽस्मिन् कराले कलियुगेऽविलम्बेन भगवल्लाभायेदमेव शास्त्रमधीत्य तन्निष्ठावद्भिर्भवितव्यमिति ।&lt;/p&gt;</description>
    </item>
    <item>
      <title>१</title>
      <link>https://vishvAsa.github.io/rAmAnujIyam/tattvam/lokAchArya-shAkhA/lokAchAryaH/shrI-vachana-bhUShaNam/sa-hi/1/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/lokAchArya-shAkhA/lokAchAryaH/shrI-vachana-bhUShaNam/sa-hi/1/</guid>
      <description>&lt;h2 id=&#34;वदरथनरणयपरकरणम&#34;&gt;वेदार्थनिर्णयप्रकरणम्&lt;/h2&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;वेदार्थो निश्चेतव्यः स्मृतीतिहासपुराणैः ॥ १ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;श्लोक&lt;/summary&gt;&#xA;&lt;p&gt;वेदवेदांततत्वार्थों निश्चेतव्यो मनीषिभिः ।&#xA;स्मृतीतिहासवाक्येन पुराणवचनेन च ॥ १ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;टीका संस्कृता&lt;/summary&gt;&#xA;&lt;p&gt;वेदार्थ इत्यादि । प्रमाता प्रमाणेनैव हि प्रमेयं निश्चिनोति, तादृशप्रमाणानि प्रत्यक्षादिरूपेणाष्टविधानि वदन्ति, अत्र &amp;lsquo;प्रत्यक्षमेकं चार्वाकाः&amp;rsquo; इत्यत्रायुक्तबाह्यकुदृष्टिवैलक्षण्येन प्रत्यक्षानुमानागमरूपाणि त्रीण्यपि प्रमाणतयाऽङ्गीकृत्योपमानादि पंचकं तेषु यथायोग्यमन्तर्भाव्य तत्र च प्रत्यक्षमिन्द्रियग्रहणयोग्येषु अनुमानं प्रत्यक्षसिद्धव्याप्तिग्रहणानुरूपं कतिपयपरोक्षार्थेषु च प्रमाणत्वेन अतीन्द्रियार्थे शास्त्रमेव प्रमाणमिति च निष्कर्षयित्वा तत्रापि &amp;lsquo;वेदे कषंभावाद् बलवति हि नयैस्त्वन्मुखे नीयमाने तन्मूलत्वेन मानं तदितरदखिलं जायते&amp;rsquo; इत्युक्तप्रकारेण स्वप्रामाण्यस्य मूलसापेक्षपौरुषेयशास्त्रापेक्षया स्वतः प्रामाण्यविशिष्टो वेद एव प्रबलप्रमाणमिति निश्चिन्वता स्वस्य परमवैदिकत्वादस्मिन्प्रबंधे स्वोक्ताः सर्वे अर्था वेदप्रतिपाद्या इति ज्ञापयितुं प्रथमं वेदं प्रमाणत्वेनांगीकृत्य तदर्थनिर्णयक्रममनेन वाक्येनाह- वेदार्थ इति । अखिलहेयप्रत्यनीकत्वकल्याणैकतानत्वाभ्यामीश्वरो यथाखिलप्रमेयविलक्षणो भवति तथाऽपौरुषेयत्वनित्यत्वाभ्यां वेदोऽखिलप्रमाणविलक्षणः । वेदस्यापौरुषेयत्वादि &amp;lsquo;वाचा विरूप नित्यया&amp;rsquo; इत्यादिश्रुत्या &amp;lsquo;अनादिनिधना ह्येषा वागुत्सृष्टा स्वयम्भुवा । आदौ वेदमयी दिव्या यतः सर्वाः प्रवृत्तयः॥&amp;rsquo; इति स्मृत्या च प्रतिपादितं । आभ्यां श्रुतिस्मृतिभ्यां नित्यत्वस्योक्त्या च पौरुषेयत्वं सिद्धम् । अत एव भ्रमविप्रलम्भप्रमादाशक्तिरूपदोषचतुष्टयसंभावनागंधरहितो भवति । पौरुषेयत्वं खलु तन्मूलं । अत एतदतिशयितं किंचिच्छास्त्रं नास्ति । अत एव— &amp;lsquo;सत्यं सत्यं पुनः सत्यमुद्धृत्य भुजमुच्यते । वेदशास्त्रात्परं नास्ति न दैवं केशवात्परम् ॥&amp;rsquo; इत्यैतिहासिकैः पौराणिकैश्चैककण्ठ्येनोक्तम् । एतदाधिक्यं सर्वमभिप्रेत्य खलु &amp;lsquo;तेजसातिशयिता श्रुतिः&amp;rsquo; इति परांकुशसूरिभिरनुगृहीतम् । तदनुयायिनोऽभियुक्ताग्रेसरा भट्टार्याश्च &amp;lsquo;आदौ वेदाः प्रमाणं&amp;rsquo; इत्यवदन् । अयं च &amp;lsquo;वेदः&amp;rsquo; इत्यभिधीयते &amp;lsquo;वेदयतीति वेद&amp;rsquo; इति व्युत्पत्त्या बुभुत्सूनामास्तिकानां स्वार्थप्रकाशकत्वात् । एवंरूपो वेदः प्रतिपाद्यार्थविशेषेण भागद्वयात्मकः । सोऽत्रोभयभागसामान्यवाचिना वेदशब्देन साकल्येनोच्यते । अर्थ इति । पूर्वभागप्रतिपाद्यकर्म उत्तरभागप्रतिपाद्यब्रह्म चोच्यते । पूर्वोत्तरमीमांसयोः &amp;lsquo;अथातो धर्मजिज्ञासा&amp;rsquo; &amp;lsquo;अथातो ब्रह्मजिज्ञासा&amp;rsquo; इति ह्युपक्रमः । अतो भागद्वयप्रतिपाद्यमाराधनरूपं कर्माराध्यवस्तु ब्रह्म च । कर्मणो भगवदाराधनत्वं &amp;lsquo;स आत्मा अङ्गान्यन्या देवता:&amp;rsquo; इति सकलदेवताश्च भगवच्छरीराणीति शास्त्रेणोक्तत्वात्सिद्धम् । अमुमाकारं ज्ञात्वाग्नीन्द्रादिदेवतांतर्यामिसमाराधनत्वेनानुष्ठितस्य भगवदाराधनत्वं सुस्पष्टम् । अमुमाकारमजानंतस्तत्तद्देवतोद्देशेन ये पुनरनुतिष्ठंति तथापि कर्म वस्तुगत्या भगवदाराधने पर्यवस्यति । तदुक्तं- &amp;lsquo;ये यजंति पितॄन्देवान् ब्राह्मणान्स हुताशनान् । सर्वभूतांतरात्मानं विष्णुमेव यजंति ते॥&amp;rsquo; इत्युक्तं हि । &amp;lsquo;येऽप्यन्यदेवताभक्ता यजंते श्रद्धयान्विताः । तेऽपि मामेव कौंतेय यजंत्यविधिपूर्वकम् ॥&amp;rsquo; इति स्वयमेवावोचत् । अतः सर्वप्रकारेणापि कर्मणो भगवदाराधनत्वं सिद्धम् । एवमाराधनरूपे कर्मण्याराध्यवस्तुब्रह्मणि च ज्ञाते त्याज्योपादेयसकलपदार्थानां ज्ञातुं शक्यत्वाद्भागद्वयार्थः कर्म ब्रह्म चेत्युक्तं, तत्कथमितिचेत्-कर्म बुभुक्षूणामैश्वर्यसाधनं, मुमुक्षुषु भक्तिनिष्ठानामुपासनाङ्गं, प्रपन्नानां कैंकर्यरूपं च भवति । एवंभूतकर्मस्वरूपे ज्ञाते अनंतस्थिरफलब्रह्मप्राप्तिकामानामुपासकानामुपासनांगत्वेनोपादेयं, ऐश्वर्यार्थिनामुपादेयभूतेनाकारेण त्याज्यमिति ज्ञातुं शक्यम् । अनन्यसाधनानामनेन साधनीयस्यार्थस्याभावात्कैंकर्यरूपेणोपादेयं, उपासकानामुपादेयभूतेनाकारेण त्याज्यं भवतीति ज्ञातुं शक्यम् । यदा ब्रह्म ज्ञातव्यं तदा तत्स्वरूपरूपगुणविभूतीनां ज्ञातव्यत्वात् विभूतिभूतचेतनाचेतनस्वरूपं ज्ञातुं शक्यं, तत्रच ज्ञानानन्दलक्षणचेतनस्वरूपवैलक्षण्येन हेतुनाऽऽगतत्वात्कैवल्यवेषश्च ज्ञातुं शक्यते । ब्रह्मणः शेषित्वप्राप्यत्वयोर्ज्ञातयोस्तदनुभवादयः पुरुषार्थ इति ज्ञातुं शक्याः । तदुपास्यत्वशरण्यत्वयोर्ज्ञातयोस्तत्प्राप्तिसाधनविशेषौ ज्ञातुं शक्यौ । साध्यांतरसाधनांतराणां त्याज्यता, ब्रह्मणो निरतिशभोग्यता, अनन्यसाध्यत्वं तत्प्रकारतया परतंत्ररूपे स्वस्वरूपे च दृष्टे सुस्पष्टं ज्ञायते । एवञ्च सति भागद्वयस्य प्रतिपाद्यमाराधनरूपं कर्माराध्यवस्तु ब्रह्मेति वक्तुं न विरोधः । त्वदर्चाविधिमुपरि परिक्षीयते पूर्वभागः । ऊर्ध्वो भागस्त्वदीहागुणविभवपरिज्ञापनैस्त्वत्पदाब्ज इति भट्टार्य आहुः । एवं भागद्वयप्रतिपाद्ययोरनयोरर्थयोर्निर्णयो नाम कर्मस्वरूपांगफलादीनां ब्रह्मस्वरूपरूपगुणाविभूत्यादीनां संशयविपर्ययनिरासपूर्वकं निर्णयः । सच सकलशाखाप्रत्ययन्यायेन सकलवेदान्तप्रत्ययन्यायेन च कर्त्तव्यः । तत्र सकलशाखाप्रत्ययन्यायो नामैकस्मिन् वाक्य एकोऽर्थ उक्तश्चेत्तस्याङ्गोपाङ्गानि साक्षाज्ज्ञातुं शाखान्तरेषु संचरित्वा तत्रोक्तार्थेषु ज्ञानं संपाद्य तेषामर्थानामन्योन्यविरोधं शमयित्वा स्वाभिमतेनाङ्गनोपसंहार्याणामर्थानामुपसंहारः । सकलवेदान्तप्रत्ययन्यायोनामैकस्मिन्वेदान्ते एकेन वाक्येनैकार्थः प्रतिपन्नश्चेदन्येषु वेदान्तेषु संचरित्वा तत्रोक्तानामर्थानामन्योन्यविरोधी यथा न स्यात्तथा विषयविभागं कृत्वा स्वाभिमतेनार्थेनोपसंहार्याणामर्थानामुपसंहारः । अयं महर्षीणामेव शक्यः इतरेषां तु दुःशक इत्युपबृंहणैरेव निश्चयः कर्तव्यः, तस्मात्तन्निर्णायकान्याह-स्मृतीतिहासपुराणैरिति । स्मृतयश्चाप्तैर्मनुविष्णुहारीतयाज्ञवल्क्यादिभिरभिहितानि धर्मशास्त्राणि । इतिहासाः पुरावृत्तप्रतिपादकाः श्रीरामायणभारतादयः । पुराणानि सर्गादिपञ्चलक्षणोपेतानि ब्राह्मपाद्मवैष्णवादीनि । वेदार्थो निश्चेतव्य एतैरिति नियमोक्तिः, एतैर्विना स्वबुद्ध्या निर्णयकरणेऽल्पश्रुतस्य विप्रतिपत्तेः संभवात् वेदकालुष्यहेतुः स्यादित्यभिप्रायेण । अयं च नियमः-&amp;lsquo;इतिहासपुराणाभ्यां वेदं समुपबृंहयेत् । विभेत्यल्पश्रुताद्वेदो मामयं प्रतारयिष्यति ॥&amp;rsquo; इति बार्हस्पत्यस्मृतौ महाभारते चोक्तः । एतदुपक्रमवाक्यप्रक्रिया पुरुषकारवैभवमारभ्याचार्याभिमानपर्यन्तमस्मिन्प्रबंधेऽनेनोक्ता वेदार्थाः सर्वे उपबृंहणेनैव निश्चिता इति ज्ञायते । अयमर्थस्तत्तदर्थनिरूपणसमये सम्प्रतिपन्नः।&lt;/p&gt;</description>
    </item>
    <item>
      <title>२</title>
      <link>https://vishvAsa.github.io/rAmAnujIyam/tattvam/lokAchArya-shAkhA/lokAchAryaH/shrI-vachana-bhUShaNam/sa-hi/2/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/lokAchArya-shAkhA/lokAchAryaH/shrI-vachana-bhUShaNam/sa-hi/2/</guid>
      <description>&lt;h2 id=&#34;सदधपयपरकरणम&#34;&gt;सिद्धोपायप्रकरणम्&lt;/h2&gt;&#xA;&lt;p&gt;[^1_1]&lt;/p&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;प्रापकांतरपरित्यागस्य चाज्ञानाशक्ती न, स्वरूपविरोध एव प्रधानहेतुः ॥ १२० ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;श्लोक&lt;/summary&gt;&#xA;&lt;p&gt;ज्ञानाशक्ती न विज्ञेये प्रापकांतरहापने ।&#xA;स्वरूपस्य विरोधो हि प्रधानं तत्र कारणम् ॥ १२० ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;टीका संस्कृता&lt;/summary&gt;&#xA;&lt;p&gt;इतरविषयपरित्यागस्य भगवद्विषयपरिग्रहस्य च प्रधानहेतू उक्तौ । अस्मिन् प्रसंगे इतरोपायपरित्यागस्य च प्रधानहेतुरयमित्याह-प्रापकांतरपरित्यागस्येत्यादिना । प्रापकांतराणि-प्रपत्त्युपायव्यतिरिक्तोपायाः । अज्ञानाशक्ती नेति-तानि ज्ञातुमनुष्ठातुं चोपयुक्तयोर्ज्ञानशक्त्योरभावः । तत्त्यागस्य प्रधानहेतुर्न भवतीत्यर्थः । स्वरूपविरोध एव प्रधानहेतुरिति-भगवदत्यंतपारतंत्र्यरूपस्वरूपस्यानुचितत्वमेव मुख्यहेतुरित्यर्थः । अनेन &amp;lsquo;अज्ञानेन प्रपन्नाः&amp;rsquo; इत्यत्रोक्ते अज्ञानाशक्ती मुख्यहेतू न भवत इत्युक्तम् । अज्ञानाशक्तिहेतुना त्यागे ज्ञानशक्त्युत्पत्तौ परिग्राह्यताप्रसंगः खलु । स्वरूपविरोध इति त्यागे हि पुनरनुवृत्त्यभावः ।&lt;/p&gt;</description>
    </item>
    <item>
      <title>३</title>
      <link>https://vishvAsa.github.io/rAmAnujIyam/tattvam/lokAchArya-shAkhA/lokAchAryaH/shrI-vachana-bhUShaNam/sa-hi/3/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/lokAchArya-shAkhA/lokAchAryaH/shrI-vachana-bhUShaNam/sa-hi/3/</guid>
      <description>&lt;p&gt;तृतीयप्रकरणम् ।&lt;/p&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;अस्यां दिनचर्यायामुक्तानि विवरणीयानि विवरितुं विचार्य, प्रथमं मंगलाशासनं विवृणोति-मंगलाशासनमित्यादिना ।&lt;/p&gt;&#xA;&lt;/details&gt;&#xA;***&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;मंगलाशासनं स्वरूपविरुद्धं न भवति किमिति चेत् ? ज्ञानदशायां रक्ष्यरक्षकभावः स्वस्थाने तिष्ठति, प्रेमदशायां वैपरीत्येन तिष्ठति ॥ २५९ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;श्लोक&lt;/summary&gt;&#xA;&lt;p&gt;मंगलाशासनं किं नो स्वरूपं विरुणद्धि चेत् ।&#xA;रक्ष्यरक्षकभावोऽयं ज्ञानकाले प्रतिष्ठति ॥&#xA;प्रेम्णो दशाविपाके तु वैपरीत्येन तिष्ठति ॥ २५९ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;टीका संस्कृता&lt;/summary&gt;&#xA;&lt;p&gt;हेयप्रत्यनीकः कल्याणैकतानः स्वेतरसकलरक्षकः खलु सर्वेश्वरः, एवं स्थितेन स्वस्य विद्यमानामंगलानि दूरीकृत्याविद्यमानमंगलानि कारयितव्यमिति, तथा रक्ष्यभूतेनानेन स्वरक्षकस्य तस्य मंगलाशासनकरणं तदेकरक्ष्यत्वरूपस्वरूपस्य विरुद्धं न भवति किमिति शंकामनुवदति-मंगलाशासनमित्यादिना । तां परिहरति-ज्ञानदशायामित्यादिना । ज्ञानदशा नाम-सर्वेश्वरस्यैव रक्षकत्वेन स्वस्य रक्ष्यभूतत्वेन च प्रणवोक्तप्रकारेण विशदतथानुसंधानम् । तस्यां दशायां &amp;lsquo;दुःखं निवर्तय वा मा वा&amp;rsquo; इत्युक्तप्रकारेण स्वस्यानिष्टनिवृत्यादीनां स एव शक्त इति स्थितत्वाद्रक्ष्यरक्षकभावः स्वानुरूपाश्रये तिष्ठति । प्रेमदशा नाम-सर्वेश्वरस्य सौकुमार्यादिकमनुसंधायास्य विषयस्य किं वा भविष्यतीत्यस्थाने शंकां कृत्वा तत्स्वरूपानुसंधानासमर्थत्वेन मनसः संतापदशा । तादृशदशायामीश्वरं रक्षितुं मार्गमाणेन क्लिश्यमानतया ईश्वरे रक्ष्यभावश्चेतने रक्षकभावश्च स्वानुरूपाश्रयं विहाय वैपरीत्येन तिष्ठतीत्यर्थः ।&lt;/p&gt;</description>
    </item>
    <item>
      <title>४</title>
      <link>https://vishvAsa.github.io/rAmAnujIyam/tattvam/lokAchArya-shAkhA/lokAchAryaH/shrI-vachana-bhUShaNam/sa-hi/4/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/lokAchArya-shAkhA/lokAchAryaH/shrI-vachana-bhUShaNam/sa-hi/4/</guid>
      <description>&lt;p&gt;अथ चतुर्थं प्रकरणम् ।&lt;/p&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;अथ भगवद्गुणानुसंधानमभयहेतुरिति पूर्वोक्तं विशदीकर्तुमीश्वरेणैतदात्मजीवनार्थं क्रियमाणकृषिपरंपरामाह-त्रिपाद्विभूतावित्यादिना ।&lt;/p&gt;&#xA;&lt;/details&gt;&#xA;***&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;त्रिपाद्विभूतौ परिपूर्णानुभवे वर्तमानेऽपि तस्याकिंचित्करत्वेन देशांतरस्थपुत्रविषये पितृहृदयवत्संसारिचेतनविषये हृदयस्य स्थित्या तद्विश्लेषासहिष्णुतया तैः सह मिलित्वा विनियोक्तुं करणकलेवराणि दत्वा तैर्व्यापारान् कर्तुमुपयुक्तान् शक्तिविशेषांश्च दत्वा चक्षुर्दृश्यतया स्थितौ शपथं कृत्वा निवारयेयुरिति नेत्राविषयतया स्थितः, स्वपंतीं प्रजां माता पृष्ठे आलिंगंती यथा शेते तथा स्वावगतसंबंधहेतुना त्यक्तुमसमर्थोऽत एवालिंग्यानुभवादपि स्वीयत्वख्यापनानुवृत्तिरेव समीचीनेति सत्तां रक्षन् समदुःखी, एतेष्वसत्कर्मसु प्रवर्तमानेषु निवर्तनाक्षमोऽनुमतिं कुर्वन्नुदासीनवत्स्थित्वा व्यावर्तयितुमवकाशं दृष्ट्वा पुण्यमिति नामकरणार्हमेकं पापमप्यदृष्ट्वा मुखे वेधयित्वा दृष्ट्वाऽप्येकेनापि मार्गेण द्रव्यादर्शनेऽप्राप्यमिति नेत्रजलेन निवर्तते । स्वस्य किंचिदवकाशलाभे &amp;lsquo;मद्ग्राममवोचः&amp;rsquo;, &amp;lsquo;स्वं नामावोचः&amp;rsquo;, &amp;lsquo;मद्दासानरक्षस्तच्छ्रमं न्यवर्तयः तेषां स्थातुं छायामदा&amp;rsquo; इतिवत्कानिचिदारोप्यांके आम्रं निक्षिप्य सुवर्णवणिक् स्वर्णं घर्षणोपले विवृष्य मधूच्छिष्टेन कालांतरे यथैकीकरोति तथा प्रतिजन्मपरंपरायां यादृच्छिकप्रासंगिकानुषंगिकसुकृतविशेषान् कल्पयित्वा स्वयमेव तदेकं दश कृत्वा वर्तयेत् ॥ ४०० ॥[^6]&lt;/p&gt;</description>
    </item>
  </channel>
</rss>
