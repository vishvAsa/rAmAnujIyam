<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;सर्व-प्रस्तुतिः on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/yAmunaH/chatush-shlokI/sarva-prastutiH/</link>
    <description>Recent content in &#43;सर्व-प्रस्तुतिः on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/yAmunaH/chatush-shlokI/sarva-prastutiH/index.xml" rel="self" type="application/rss+xml" />
    <item>
      <title>०</title>
      <link>https://vishvAsa.github.io/rAmAnujIyam/tattvam/yAmunaH/chatush-shlokI/sarva-prastutiH/0/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/yAmunaH/chatush-shlokI/sarva-prastutiH/0/</guid>
      <description>&lt;details open&gt;&lt;summary&gt;विश्वास-प्रस्तुतिः - मङ्गलम्&lt;/summary&gt;&#xA;&lt;p&gt;यत्-पदाम्भो-रुह-ध्यान-&lt;br&gt;&#xA;&lt;strong&gt;विध्वस्ताशेष&lt;/strong&gt;-कल्मषः ।&lt;br&gt;&#xA;वस्तुताम् &lt;strong&gt;उपयातो&lt;/strong&gt; ऽहं&lt;br&gt;&#xA;यामुनेयं &lt;strong&gt;नमामि&lt;/strong&gt; तम् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;यत्पदाम्भोरुहध्यानविध्वस्ताशेषकल्मषः ।&lt;br&gt;&#xA;वस्तुतामुपयातोऽहं यामुनेयं नमामि तम् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;वेङ्कटनाथः&lt;/summary&gt;&#xA;॥ चतुश्श्लोकीभाष्यम् ॥&#xA;&lt;p&gt;स्व-शेषाशेषार्थो निर्-अवधिक&amp;ndash;निर्-बाध&amp;ndash;महिमा&lt;br&gt;&#xA;फलानां दाता यः फलम् अपि च शारीरक-मितः ।&lt;br&gt;&#xA;श्रियं तत्-सध्रीचीं तद्-उपसदन-त्रास-&lt;strong&gt;शमनीम्&lt;/strong&gt;&lt;br&gt;&#xA;&lt;strong&gt;अभिष्टौति&lt;/strong&gt; स्तुत्याम् अ-वितथ-मतिर् यामुन-मुनिः ॥ १ ॥&lt;/p&gt;&#xA;&lt;p&gt;अत्र समन्वयाविरोध-साधन&amp;ndash;फल-विषय&amp;ndash;शारीरक-चतुर्-अध्यायी-समधिगतस्य भगवतः&lt;br&gt;&#xA;सर्व-प्रकाराभिमतानुरूप-सह-(धर्म-चारिणी)-धर्मिणी-विशिष्टतयाऽपि सर्वाधिकत्वं&lt;br&gt;&#xA;“कश् श्रीश्श्रियः (स्तोत्ररत्ने – १२)” इत्य्-उक्त-कैमुतिक-न्याय-काकु-गर्भया चतुश्-श्लोक्या &lt;strong&gt;प्रकाशयन्&lt;/strong&gt;&lt;br&gt;&#xA;प्रथमं श्रियः प्रतिपिपादयिषितानां विभूति-द्वय-शेषित्वादीनां &lt;strong&gt;स्थापकम्&lt;/strong&gt; आह -&lt;/p&gt;&#xA;&lt;/details&gt;&#xA;&lt;details&gt;&lt;summary&gt;गोपालः&lt;/summary&gt;&#xA;&lt;p&gt;॥ श्रीः ॥&lt;br&gt;&#xA;॥ चतुश्श्लोकीव्याख्या ॥&lt;/p&gt;&#xA;&lt;p&gt;स्तोत्र-रत्नम् इत्य् आचार्य-यामुन-कृत-भगवत्-स्तोत्र-नाम ।&lt;br&gt;&#xA;एतत्-स्तोत्रात् पूर्वं रचितं तत्-स्तोत्रम् इति प्रतिभाति ।&lt;br&gt;&#xA;तत्रैव नाथोपज्ञस्यास्मद्-दर्शनस्य प्रवर्तकस्य, स्वपितामहस्य&lt;br&gt;&#xA;स्तुति-रूपं मङ्गलं निबद्धं त्रिभिः श्लोकैः ।&lt;br&gt;&#xA;वैदिक-कपिञ्जलाधिकरण-न्यायः&lt;br&gt;&#xA;शान्ति-शब्द-पठनस्य त्रिर् अभ्यासश्&lt;br&gt;&#xA;चानुसृत इव त्रित्व-संख्या-श्रयणेन ।&lt;/p&gt;</description>
    </item>
    <item>
      <title>१ कान्तस् ते</title>
      <link>https://vishvAsa.github.io/rAmAnujIyam/tattvam/yAmunaH/chatush-shlokI/sarva-prastutiH/1_kAntas_te/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/yAmunaH/chatush-shlokI/sarva-prastutiH/1_kAntas_te/</guid>
      <description>&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;कान्तस् ते पुरुषोत्तमः, फणि-पतिः शय्या, ऽऽसनं, वाहनं&lt;br&gt;&#xA;वेदात्मा विहगेश्वरो, यवनिका माया जगन्-मोहिनी ।&lt;br&gt;&#xA;ब्रह्मेशादि-सुर-व्रजः स-दयितस् त्वद्-दास-दासीगणः&lt;br&gt;&#xA;श्रीर् इत्य् एव च नाम ते भगवति, &lt;strong&gt;ब्रूमः&lt;/strong&gt; कथं त्वां वयम् ॥ १ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;कान्तस्ते पुरुषोत्तमः फणिपतिः शय्याऽऽसनं वाहनं वेदात्मा विहगेश्वरो यवनिका माया जगन्मोहिनी ।&lt;br&gt;&#xA;ब्रह्मेशादिसुरव्रजः सदयितस्त्वद्दासदासीगणः श्रीरित्येव च नाम ते भगवति ब्रूमः कथं त्वां वयम् ॥ १ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;वेङ्कटनाथः - कान्तस् ते&lt;/summary&gt;&#xA;कान्तस्त्-अ&#xA;**कान्तस्त** इति । कान्तः - प्रियः, अनुरूपपतिरित्यर्थः ।  &#xA;ते - सर्वमङ्गलास्पदत्वेन प्रमाणसिद्धायाः ।  &#xA;एतत्-पद-द्वयाभिप्रेतं व्यञ्जितं गद्ये  &#xA;“देव-देव-दिव्य-महिषीम् (शरणागतिगद्ये)” इति ।  &#xA;&lt;/details&gt;&#xA;&lt;details&gt;&lt;summary&gt;वेङ्कटनाथः - पुरुषोत्तमः&lt;/summary&gt;&#xA;&lt;p&gt;“द्वाविमौ पुरुषौ लोके (गीता १५.१६)” इत्य्-आदिभिस्&lt;br&gt;&#xA;स्वेनैव निरुक्तेन परत्व-व्यञ्जकेन समाख्या-विशेषेण लक्ष्मी-कान्तं विशिनष्टि - &lt;strong&gt;पुरुषोत्तम&lt;/strong&gt; इति ।&lt;br&gt;&#xA;अत्र पञ्चम्य्-आदि-विभक्ति-त्रयेऽपि समासश् शब्द-वित्-सम्मतः ।&lt;br&gt;&#xA;अनेन हिरण्यगर्भादीनाम् अपि भगवद्-अपेक्षया ऽधमत्व-व्यञ्जनात्&lt;br&gt;&#xA;तत्-पत्नीभ्यः पुरुषोत्तम-पत्न्या उत्तमत्वं सूचितम् ।&lt;br&gt;&#xA;अवतारेऽपि ह्यसौ “नारीणामुत्तमा (रामायणे बाल. १.२७)” इत्युच्यते ।&lt;br&gt;&#xA;एवम् अस्याः पति-संबन्धेन प्रकर्ष उक्तः ।&lt;/p&gt;</description>
    </item>
    <item>
      <title>२ यस्यास् ते</title>
      <link>https://vishvAsa.github.io/rAmAnujIyam/tattvam/yAmunaH/chatush-shlokI/sarva-prastutiH/2_yasyAs_te/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/yAmunaH/chatush-shlokI/sarva-prastutiH/2_yasyAs_te/</guid>
      <description>&lt;details&gt;&lt;summary&gt;वेङ्कटनाथः&lt;/summary&gt;&#xA;&lt;p&gt;1.2&#x9;अथ “कथं ब्रूम” इति स्तुत्यारम्भाक्षेपहेतुतयोदाहृतं स्तोतव्यगतमुत्कर्षं मुखान्तरण दृढीकुर्वन्नेव तदुपश्लिष्टं सौलभ्यविशेष(गुण)मनुसन्धाय स्तोतृगतदयनीयदशानिरूपणेन हेतुना स्तुत्यारम्भं समाधत्ते –&lt;/p&gt;&#xA;&lt;/details&gt;&#xA;&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;यस्यास् ते &lt;strong&gt;महिमानम्&lt;/strong&gt; आत्मन इव त्वद्-वल्लभोऽपि प्रभुर्&lt;br&gt;&#xA;&lt;strong&gt;नालं मातुम्&lt;/strong&gt; इयत्तया निरवधिं नित्यानुकूलं स्वतः ।&lt;br&gt;&#xA;तां त्वां &amp;ldquo;दास&amp;rdquo; इति, &amp;ldquo;प्रपन्न&amp;rdquo; इति च &lt;strong&gt;स्तोष्याम्य्&lt;/strong&gt; अहं निर्भयो&lt;br&gt;&#xA;लोकैकेश्वरि लोक-नाथ-दयिते दान्ते &lt;strong&gt;दयां ते विदन्&lt;/strong&gt; ॥ २ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;यस्यास्ते महिमानमात्मन इव त्वद्वल्लभोऽपि प्रभुर्नालं मातुमियत्तया निरवधिं नित्यानुकूलं स्वतः ।&lt;br&gt;&#xA;तां त्वां दास इति प्रपन्न इति च स्तोष्याम्यहं निर्भयो लोकैकेश्वरि लोकनाथदयिते दान्ते दयां ते विदन् ॥ २ ॥&lt;/p&gt;</description>
    </item>
    <item>
      <title>३ ईषत्-त्वत्-करुणा</title>
      <link>https://vishvAsa.github.io/rAmAnujIyam/tattvam/yAmunaH/chatush-shlokI/sarva-prastutiH/3_IShat-tvat-karuNA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/yAmunaH/chatush-shlokI/sarva-prastutiH/3_IShat-tvat-karuNA/</guid>
      <description>&lt;details&gt;&lt;summary&gt;वेङ्कटनाथः&lt;/summary&gt;&#xA;&lt;p&gt;1.3&#x9;एवं स्तुत्याक्षेपसमाधानव्याजेन स्वामित्वसौलभ्यादिकं प्रतिपाद्य स्तोतुमुपक्रान्तः सर्वाश्रयणीयत्वाय सकलपुरुषार्थहेतुत्वमुदाहरणविशेषार्थान्तरन्यासाभ्यामुपपादयति -&lt;/p&gt;&#xA;&lt;/details&gt;&#xA;&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;ईषत्-त्वत्-करुणा-निरीक्षण-सुधा-सन्धुक्षणाद् &lt;strong&gt;रक्ष्यते&lt;/strong&gt;&lt;br&gt;&#xA;&lt;strong&gt;नष्टं&lt;/strong&gt; प्राक् तद्-&lt;strong&gt;अ-लाभतस्&lt;/strong&gt; त्रिभुवनं, संप्रत्य् &lt;strong&gt;अनन्तोदयम्&lt;/strong&gt; ।&#xA;&lt;strong&gt;श्रेयो न&lt;/strong&gt; ह्य् अरविन्द-लोचन&amp;ndash;मनः&amp;ndash;कान्ता-प्रसादाद् ऋते&lt;br&gt;&#xA;संसृत्य्+++(=धर्मार्थकाम)+++&amp;ndash;अक्षर+++(=प्रत्यग्-आत्मानुभव)+++&amp;ndash;वैष्णव+++(=भगवत्प्राप्त्य्)++++अध्वसु नृणां &lt;strong&gt;संभाव्यते&lt;/strong&gt; कर्हिचित् ॥ ३ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;ईषत्त्वत्करुणानिरीक्षणसुधासन्धुक्षणाद्रक्ष्यते नष्टं प्राक्तदलाभतस्त्रिभुवनं संप्रत्यनन्तोदयम् ।&#xA;श्रेयो न ह्यरविन्दलोचनमनःकान्ताप्रसादादृते संसृत्यक्षरवैष्णवाध्वसु नृणां संभाव्यते कर्हिचित् ॥ ३ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;वेङ्कटनाथः&lt;/summary&gt;&#xA;&lt;p&gt;ईषदिति ॥ एतदनुग्रहैकदेशोऽपि अनन्तानिष्टनिवृत्तेरनन्ताभ्युदयसिद्धेश्च निदानमिति व्यञ्जयितुमीषच्छब्दः । त्वच्छब्देन “प्रणिपातप्रसन्ना हि (राम. सु. २७.४५)”, “क्षिप्रप्रसादिनीं देवीम् (धनदीये)” इत्यादिषूक्तः स्वभावस्सूच्यते । सामान्यतश्च तदनुग्रहस्य सदातनत्वमुक्तं मङ्कणसंहितायाम् “पद्मे स्थिता पद्मवर्णा पद्मनाभप्रिया शुभा । सदाऽनुग्रहसंपन्ना सा मे देवी प्रसीदतु ॥” इति । अष्टोत्तरशतनामस्तात्रे (३ श्लो.) च “नमामि कमलां का(क्षा)न्तिं क्षमां क्षोरोदसंभवाम् । अनुग्रहापरामृद्धिमनघां हरिवल्लभाम् ॥” इति । अनिष्टनिवर्तनेष्टप्रापणानुगुणकरुणाहेतुकं निरीक्षणं करुणानिरीक्षणम् । करुणया विषयीकरणं वा निरीक्षणशब्देनोपचर्यते । तदिदमुक्तं तत्संहितायाम् “सामर्ग्यजुर्मयीं देवीं वेदगर्भां मनस्विनीम् । लोकैकेशविभूतीनां कारणं यन्निरीक्षणम् ॥ (महालक्ष्मीसं.)” इति । तस्य विश्वसञ्जीवनतया सुधात्वरूपणम् । तया सन्धुक्षणं - सम्यगुल्लासनम् । अत्र पञ्चम्युक्तं हेतुत्वं तु उदयापेक्षया रक्षणापेक्षया च योज्यम् । रक्ष्यते – निरुपद्रवमवस्थाप्यते । प्राक् - त्वदुपेक्षाकाले, तदलाभतः - त्वन्निरीक्षणालाभतः, न तु त्वत्कोपतः, “कः कुप्येद्वानरोत्तम (राम. यु. ११६.३८) इत्यादि वदन्त्यास्तव कोपासंभवात् । त्रिभुवनशब्देन त्रैलोक्यान्तर्वर्तिनः क्षेत्रज्ञा लक्ष्यन्ते । संप्रति “ततोऽवलोकिता देवाः (वि. पु. १.९.१०६)” इत्याद्युक्तायां त्वन्निरीक्षणदशायाम् । अनन्तोदयं पूर्वकालादप्यतिशयिताभ्युदयमित्यर्थः । उक्तं ह्येतत्सर्वमिन्द्रेण “त्वया देवि परित्यक्तं सकलं भुवनत्रयम् । विनष्टप्रायमभवत् त्वयेदानीं समेधितम् ॥ (वि. पु. १.९.१२३)” इति । अत्र प्रलयादिकं विवक्षितमिति केचित् । एवमन्वयव्यतिरेकाभ्यामेतत्कटाक्षाधीनं देवादीनामैश्वर्यमिति दर्शितम् । यथाऽऽह काश्यपः (काश्यपीये) “ब्रह्माद्याश्च सुरास्सर्वे मुनयश्च तपोधनाः । एधन्ते त्वत्पदच्छायामाश्रित्य कमलेश्वरि ॥” इति । मङ्कणसंहितायाञ्चाष्टानामपि लोकपालानां तत्पूजानिरतत्वं च प्रपञ्चितं द्रष्टव्यम् । उक्तसमर्थनव्याजेन सर्वपुरुषार्थानां तत्प्रसादाधीनत्वमाह - श्रेय इति । अत्र त्वत्प्रसादादिति वक्तव्ये अरविन्दलोचनमनःकान्ताप्रसादादिति कथनं तथाविधप्रसिद्धिप्रकर्षद्योतनार्थम् । अरविन्दलोचनशब्देन “यं पश्येन्मधुसूदनः (भार. शान्ति. ३५८.७३)” इत्याद्यभिप्रेतं श्रीपतेरप्यनुग्रहशीलत्वं सूच्यते । तन्मनःकान्तात्वोक्तिः सर्वापेक्षितदाने तयोस्समानाभिप्रायत्वं व्यनक्ति । अत्र मनश्शब्दो बुद्धावुपचरितः, भगवतः करणायत्तज्ञानत्वाभावात् । मनःकान्ता - अभिमतेत्यर्थः । पूर्वं कान्तस्ते इत्युक्तम्, अत्र तु इयं भगवतः कान्तेति । एतेन परस्परानुकूलतया सर्वत्र व्यापारे सामरस्यं व्यज्यते । प्रसादात् - कृपाविशेषादिति यावत्, अस्याः क्वचिदपि निग्रहासंभवेन तन्निवृत्तिरूपप्रसादायोगात् ।&lt;/p&gt;</description>
    </item>
    <item>
      <title>४ शान्तानन्त-महा-विभूति</title>
      <link>https://vishvAsa.github.io/rAmAnujIyam/tattvam/yAmunaH/chatush-shlokI/sarva-prastutiH/4_shAntAnanta-mahA-vibhUti/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/yAmunaH/chatush-shlokI/sarva-prastutiH/4_shAntAnanta-mahA-vibhUti/</guid>
      <description>&lt;details&gt;&lt;summary&gt;वेङ्कटनाथः&lt;/summary&gt;&#xA;&lt;p&gt;1.4&#x9;एवं श्लोकत्रयोक्तायास्सहधर्मचारिण्या भगवतस्स्वरूपविग्रहावतारेष्वयोगव्यवच्छेदं वदन्नस्या अपि तद्वत्प्रधानप्राप्यत्वं सूचयति -&lt;/p&gt;&#xA;&lt;/details&gt;&#xA;&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;शान्तानन्त-महा-विभूति परमं यद् &lt;strong&gt;ब्रह्म रूपं&lt;/strong&gt; हरेर्,&lt;br&gt;&#xA;&lt;strong&gt;मूर्तं ब्रह्म&lt;/strong&gt; ततोऽपि तत्-प्रियतरं, रूपं यद् अत्यद्भतम् ।&lt;br&gt;&#xA;यान्य् अन्यानि यथा-सुखं विहरतो &lt;strong&gt;रूपाणि&lt;/strong&gt; सर्वाणि तान्य्&lt;br&gt;&#xA;&lt;strong&gt;आहुस्&lt;/strong&gt; स्वैर् अनुरूप-रूप-विभवैर् &lt;strong&gt;गाढोपगूढानि&lt;/strong&gt;+++(=अनुप्रविष्टानि)+++ ते ॥ ४ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;शान्तानन्तमहाविभूति परमं यद्ब्रह्म रूपं हरेर्मूर्तं ब्रह्म ततोऽपि तत्प्रियतरं रूपं यदत्यद्भतम् ।&lt;br&gt;&#xA;यान्यन्यानि यथासुखं विहरतो रूपाणि सर्वाणि तान्याहुस्स्वैरनुरूपरूपविभवैर्गाढोपगूढानि ते ॥ ४ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;वेङ्कटनाथः&lt;/summary&gt;&#xA;&lt;p&gt;शान्तेति ॥ शान्तम् - अशनायाद्यूर्मिभिरपक्षयादिविकारैश्च नित्यानन्वितमिति भावः । अनन्तम् - त्रिविधपरिच्छेदरहितम् । महत्यौ शुद्धाशुद्धे विभूती यस्य तन्महाविभूति । परमं - सर्वोत्कृष्टम् । यच्छदः सवोपनिषत्प्रसिद्धिं सूचयति । ब्रह्म - निरतिशयबृहत्त्वबृंहणत्वयुक्तं रूपं, स्वरूपमित्यर्थः । अत एव व्यतिरेकविभक्तिश्चात्र घटते । हरेः – आश्रितदोषहारिणः सर्वेश्वरस्य, यद्वा सर्वसंहर्तुः, यथोक्तं पुराणे (हर्यष्टके) “ब्रह्माणमिन्द्रं रुद्रं च यमं वरुणमेव च । निगृह्य हरते यस्मात्तस्माद्धरिरितीर्यते ॥” इति । एतच्चतुर्विधप्रलयकर्तृत्वोपलक्षणम् । उक्तस्वरूपानुरूपं “मूर्तं ब्रह्म महाभाग (वि. पु. १.२२.६३)” इत्यादिप्रसिद्धं सालम्बनयोगविषयभूतं दिव्यविग्रहमाह - मूर्तमिति । मूर्तं - स्पर्शरूपादियुक्तं परमपदपर्यङ्कादिदेशपरिच्छिन्नं चेत्यर्थः । अत्र ब्रह्मशब्देन दिव्यविग्रहस्यातिमहत्त्वं स्वसंश्रितानां धीविकासहेतुत्वं च विवक्षितम् । ततोऽपि (तै. उ. भृगु. ६.३) “आनन्दो ब्रह्म” इत्याद्याम्नातात्स्वरूपादपि तत्प्रियतरं तस्य निरतिशयानन्दस्य भगवतः स्वरूपादपि सौन्दर्यादिगुणयोगादतिशयेन प्रीतिविषयभूतम् । तदिति व्यस्तं वा, प्रसिद्ध्यतिशयद्योतनार्थं यत्तदित्यन्वेतव्यम् । रूपशब्द इह दिव्यविग्रहपरः । यच्छब्देन श्रुतिषु भगवच्छास्त्रादिषु च नित्यत्वादिविशिष्टतया प्रसिद्धिस्सूच्यते । अत्यद्भुतं - सन्निवेशगुणविहारप्रभावादिभिरतिविस्मयावहम् । एवमादिमं रूपमुक्तम् । अथ तद्विजृम्भितानि व्यूहव्यूहान्तरविभवान्तरादीन्याह - यान्यन्यानीति । यच्छब्द इहावताररहस्यप्रकरणादिप्रसिद्धिपरः । बहुवचनेन “पश्य मे पार्थ रूपाणि शतशोऽथ सहस्रशः (गीता ११.१५)” इत्याद्युक्तं भूयस्त्वं विवक्षितम् । अन्यानि – पररूपात् तदंशतया सन्निवेशैर्वर्णादिभिश्च विलक्षणानि । यथासुखं - मनुष्यादिसजातीयावतारदशायामप्यस्य स्वाभाविकसुखादिनिवृत्तिर्दुःखं वा नास्तीति भावः । विहरत इत्यनेनावताररूपाणां स्वेच्छामात्रहेतुकत्वं क्रीडार्थत्वं च गम्यते । तेन कर्महेतुकत्वादिशङ्का निरस्ता । एतेषु स्वरूपादिषु किञ्चिदपि श्रियाऽनन्वितं नास्तीति द्योतनाय सर्वाणि तानीत्युक्तम् । आहुः – श्रुतिस्मृत्यादीनि, तद्विदो वा स्वयम्भूवसिष्ठपराशरपाराशर्यात्रिकाश्यपशौनकमङ्कणशतमखधनदादयः तत्तत्संहिताप्रणेतारः । स्वैः - तवासाधारणैः, अनुरूपरूपविभवैः - अनुरूपाणां रूपाणां सम्पद्भिः । रूपाण्येव वा विभवः, प्रभूतानुकूल्यैरनुरूपरूरैरिति यावत् । रूपशब्द इहापि पूर्ववत् स्वरूपादित्रिकविषयः । भगवत्स्वरूपादीनामेतत्स्वरूपादीनि यथाक्रममनुरूपाणि । अनुरूपत्वं च संबन्धे सति प्रकृष्टं सादृश्यम् । रत्नकाञ्चनादिन्यायेन स्वसम्बन्धिनि शोभातिशयहेतुत्वं वा । त्रयाणामानुरूप्यं “मद्धर्मधर्मिणी नित्यम् (ब्राह्मपुराणे)”, “नित्यैवैषा जगन्माता (वि. पु. १.८.१७)”, “देवत्वे देवदेहेयम् (वि. पु. १.९.१४५)” इत्यादिभिरभिहितम् । भगवच्छास्त्रे त्वस्य विस्तरः ।&lt;/p&gt;</description>
    </item>
  </channel>
</rss>
