<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;सिद्धान्त-सिद्धाञ्जनम् on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/anantAryaH/siddhAnta-siddhAnjanam/</link>
    <description>Recent content in &#43;सिद्धान्त-सिद्धाञ्जनम् on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/anantAryaH/siddhAnta-siddhAnjanam/index.xml" rel="self" type="application/rss+xml" />
    <item>
      <title>ईश्वरपरिच्छेदः</title>
      <link>https://vishvAsa.github.io/rAmAnujIyam/tattvam/anantAryaH/siddhAnta-siddhAnjanam/03b/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/anantAryaH/siddhAnta-siddhAnjanam/03b/</guid>
      <description>&lt;p&gt;&lt;strong&gt;सिद्धान्तसिद्धाञ्जनम्&lt;/strong&gt;&lt;/p&gt;&#xA;&lt;p&gt;&lt;strong&gt;अथेश्वरो निरूप्यते ॥&lt;/strong&gt;&lt;/p&gt;&#xA;&lt;p&gt;*विभुत्वे सति चेतनत्वम् तल्लक्षणम्* । जीववारणाय सत्यन्तम्, कालवारणाय विशेष्यम् । प्रमेयत्वव्यापकत्वनिरूपकत्वरूपम् सर्वस्वामित्वम्, सर्वकर्मजन्यप्रीत्याश्रयत्वरूपम् सर्वकर्म-&lt;br&gt;&#xA;समाराध्यत्वम्, सर्वकर्मफलोत्पादकसङ्कल्पवत्त्वरूपम् सर्वफलप्रदत्वम्, सर्वद्रव्यपतनप्रतिबन्धक सङ्कल्पवत्त्वरूपसर्वाधारत्वम् च – तल्लक्षणम् । न च – ईश्वरस्य विभुत्वे *अनुप्रविश्य नामरूपे व्याकरवाणि* इत्यादिश्रुत्युक्तमनुप्रवेशादिकम् नोपपद्यत इति – वाच्यम्; विलक्षणसम्योगस्यैवानुप्रवेशशब्दार्थत्वात् । न च -भगवन्निरूपितस्वत्वस्य सर्वत्र सिद्धत्वे अग्नये स्वाहेत्यादावग्निपदस्याग्न्यन्तर्यामिपरत्वानुपपत्तिः, हविर्निष्ठस्वत्वरूपफलावच्छिन्नस्वस्वत्वध्वम्सानुकूलव्यापारस्यैव स्वाहापदार्थत्वात्तत्र स्वत्वरूपफलेऽन्तर्यामिनिरूपितत्वासम्भवादिति-वाच्यम्; तत्र विशेषणीभूताग्निनिरूपितत्वस्यैव स्वत्वरूपफलेऽन्वयाङ्गीकारात् । न चैवमपि – भगवते गाम् ददाति, आत्मानम् समर्पयतीत्यादिव्यवहारानुपपत्तिरिति-वाच्यम्; तत्र स्वत्वप्रकारतानिरूपितविशेष्यत्वरूपफलावच्छिन्नस्वस्वत्व-ध्वम्सानुकूलव्यापारस्यैव ददात्यर्थत्वात् भगवन्निरूपितस्वत्वस्य सर्वत्र सिद्धत्वेऽपि सर्वेषाम् तज्ज्ञानाभावेन तत्प्रकारकज्ञानीयविशेष्यतायाः फलत्वाविरोधात् । अत एव भगवति सर्वोत्कर्षस्य सिद्धत्वेऽपि भगवान् जयत्वित्यादिप्रयोगः ।&#xA;उत्कर्षनिष्ठप्रकारतानिरूपितविशेष्यताया एव तत्र जिधात्वर्थतया तस्या असिद्धत्वेन लोडर्थेच्छाविषयत्वस्य तत्रान्वयाबाधात् । न च – सर्वकर्मसमाराध्यत्वम् भगवतो न सम्भवति अन्येषामेवान्यभक्ताराध्यत्वादिति वाच्यम्;&lt;br&gt;&#xA;*येऽप्यन्यदेवता भक्ता यजन्ते श्रद्धयाऽन्विताः ।&lt;/p&gt;</description>
    </item>
    <item>
      <title>जडपरिच्छेदः</title>
      <link>https://vishvAsa.github.io/rAmAnujIyam/tattvam/anantAryaH/siddhAnta-siddhAnjanam/01b/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/anantAryaH/siddhAnta-siddhAnjanam/01b/</guid>
      <description>&lt;p&gt;&lt;strong&gt;श्रीः&lt;/strong&gt;&lt;/p&gt;&#xA;&lt;p&gt;&lt;strong&gt;श्रीमते रामानुजाय नमः&lt;/strong&gt;&lt;/p&gt;&#xA;&lt;p&gt;&lt;strong&gt;सिद्धान्तसिद्धाञ्जनम्&lt;/strong&gt;&lt;/p&gt;&#xA;&lt;p&gt;&lt;strong&gt;श्रीमन्महीशूरमहाराजाधिराजा महास्थान सभा भूषणैः शेषाचार्य वंशमुक्ताफलैः श्रीयादवाद्रि निवासरसिकैः पण्डितमण्डलीसार्वभौमैः श्री. उ. मं. अ. अनन्तार्यवर्यैः विरचितम्&lt;/strong&gt;&lt;/p&gt;&#xA;&lt;hr&gt;&#xA;&lt;p&gt;श्रीयादवाद्रिनिलयम् श्रितकल्पवृक्ष&lt;/p&gt;&#xA;&lt;p&gt;नारायणम् निखिललोकनिदानभूतम् ।&lt;/p&gt;&#xA;&lt;p&gt;निस्सीमनिर्मलगुणम् निरवद्यरूपम्&lt;/p&gt;&#xA;&lt;p&gt;नित्यम् नमामि शिरसा सकलार्थसिद्ध्यै ॥&lt;/p&gt;&#xA;&lt;p&gt;जयन्तु श्रीमन्तः श्रुतिशिखरसारस्यमधुराः&lt;/p&gt;&#xA;&lt;p&gt;सुधासध्रीचीनाः कुटिलमतकोलाहलमुषः ।&lt;/p&gt;&#xA;&lt;p&gt;स्फुरद्युक्त्यासक्त्या द्रुहिणरमणीश्लाघ्यविभवाः&lt;/p&gt;&#xA;&lt;p&gt;यतिक्षोणीभर्तुर्निरुपमवचोगुम्भविसराः ॥&lt;/p&gt;&#xA;&lt;p&gt;शेषार्यवम्शाम्बुधिशीतरश्मिस्सुधीरनन्तार्य इति प्रतीतः । सिद्धान्तसिद्धाञ्जननामधेयम् प्रबन्धमेनम् प्रकटीकरोति ॥&lt;/p&gt;&#xA;&lt;p&gt;येऽर्था दुर्बोधताम् प्राप्ता गम्भीराचार्यसूक्तिषु ।&lt;/p&gt;&#xA;&lt;p&gt;तादृशार्थप्रकटनात्सफलोऽयम् श्रमो मम ॥&lt;/p&gt;&#xA;&lt;p&gt;&lt;strong&gt;चिदचिदीश्वरतत्त्वज्ञानसहकृतभगवदुपासनस्य मोक्षहेतुतया तादृशतत्त्वज्ञानार्थम् प्रमेयम् निरूप्यते ॥&lt;/strong&gt;&lt;/p&gt;&#xA;&lt;p&gt;ज्ञेयत्वम् प्रमेयसामान्यलक्षणम् । ज्ञेयत्वम् च विषयतासम्बन्धेन ज्ञानमेव; तेन विषयत्वमात्रस्यैव लक्षणत्वसम्भवात्तत्र ज्ञाननिरूपितत्वम् व्यर्थमिति शङ्काऽनवकाशः ॥ यद्यपि – सिद्धान्ते ज्ञानस्य द्रव्यतया विषयतायाश्च सम्योगरूपतया ज्ञानवत्त्वम् लक्षणम् पर्यवसन्नमित्यद्रव्ये-ऽव्याप्तिः । तथाऽपि सम्योगसम्युक्तापृथक्सिद्ध्योर्द्वयोरेव विषयतात्वस्य वक्ष्यमाणतया अद्रव्ये सम्युक्तापृथक्सिद्धिरूपविषयतासम्बन्धेन ज्ञानस्य सत्त्वान्नाव्याप्तिः ॥&lt;/p&gt;</description>
    </item>
    <item>
      <title>जीवपरिच्छेदः</title>
      <link>https://vishvAsa.github.io/rAmAnujIyam/tattvam/anantAryaH/siddhAnta-siddhAnjanam/02b/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/anantAryaH/siddhAnta-siddhAnjanam/02b/</guid>
      <description>&lt;p&gt;&lt;strong&gt;सिद्धान्तसिद्धाञ्जनम्&lt;/strong&gt;&lt;/p&gt;&#xA;&lt;p&gt;&lt;strong&gt;अथ जीवो निरूप्यते ॥&lt;/strong&gt;&lt;/p&gt;&#xA;&lt;p&gt;अणुत्वे सति ज्ञानाश्रयत्वम्, स्वव्यधिकरणसङ्कल्पजन्यकृतिमत्त्वम् न – तल्लक्षणम् । लक्षणद्वयेऽपीश्वरवारणाय सत्यन्तम् जन्यान्तम् च । जीवकृतिसामान्यस्य स्वव्यधिकरणेश्वरसङ्कल्पजन्यत्वाल्लक्षणसङ्गतिः । न च – *नित्यस्सर्वगतः* इति स्मृत्या जीवस्य विभुत्वबोधनाच्छरीरस्य देशान्तरगमनेऽपि ज्ञानसुखाद्युत्पत्तिदर्शना- त्तन्निर्वाहायात्मनोऽपि गमनागमनादिकल्पने गौरवाच्च विभुत्वकल्पनमेवोचितमित्यणुत्वघटितलक्षणासम्भव इति – वाच्यम् ।&lt;/p&gt;&#xA;&lt;p&gt;*एषोऽणुरात्मा चेतसा वेदितव्यो बुद्धेर्गुणेनात्मगुणेन चैव ह्याराग्नमात्रो ह्यवरोऽपि दृष्टः*,&lt;br&gt;&#xA;*वालाग्रशतभागस्य शतधा कल्पितस्य च । भागो जीवस्स विज्ञेयः*-&lt;br&gt;&#xA;इत्यादिश्रुतिभिर्जीवस्याणुत्वसिद्धौ सर्वगतत्वश्रुतेः *अग्निर्यथैको भुवनम् प्रविष्टः*, *वायुस्सर्वगतो महान्* – इत्यादिवदेकजातीयानाम् सर्वत्रानुप्रवेशपरत्वेन जीवस्सर्वगत इत्यस्य द्रव्यत्वसमानाधिकरणभेदप्रतियोगितानिरूपितसर्वयोगसम्बन्धावच्छिन्ना-वच्छेकतानवच्छेदकजीवत्वाश्रय इत्यर्थात्, द्रव्ये तत्तद्व्यक्तित्वावच्छिन्नजीवनिष्ठावच्छेदकताकभेदासत्त्वात् ॥ न च – एषोऽणुरात्मेति परमात्मन एवेन्द्रियजन्यज्ञानाविषयत्वात्मकदुर्दर्शत्वरूपमणुत्वम् प्रतिपाद्यते; न चक्षुषा गृह्यत इत्यादिना तस्याव्यवहितपूर्ववाक्ये प्रकृतत्वात् चेतसावेदितव्य इति विशुद्वमनोग्राह्यत्वलिङ्गाच्चेति वाच्यम्; *यस्मिन् प्राणः पञ्चधा सम्विवेश* इति यच्छब्दयोगेनैतच्छब्दस्य वक्ष्यमाणपरामर्शित्वात् । न च – तत्रापि परमात्मैव प्रतिपाद्यते, *यस्मिन् द्यौः पृथिवी चान्तरिक्षमोतम् मनः प्राणैश्च सर्वैः* इत्यादाविव प्राणाधारत्वस्य परमात्मन्यपि सम्भवादिति वाच्यम्; यस्मिन् द्यौरित्यादेरिवास्य वाक्यस्य सर्वाधारताप्रतिपादनपरत्वाभावात् जीवासाधारणप्राणचित्तेन्द्रियाधारत्वमात्रप्रतिपादनपरत्वात् जीवपरताया एव युक्तत्वात् । न च वेदितव्यत्वलिङ्गविरोधः; नियन्तृनियाम्यवैलक्षण्यज्ञानस्य अमृतत्वसाधनत्वादविरोधात्, इहापि पूर्वत्र *बृहच्च तद्दिव्यमचिन्त्यरूपम्* इति परमात्मनो महत्त्वमुक्त्वा एषोऽणुरात्मेति जीवे तद्वैलक्षण्यप्रतिपादनात् ॥&lt;/p&gt;</description>
    </item>
    <item>
      <title>नित्यविभूतिपरिच्छेदः</title>
      <link>https://vishvAsa.github.io/rAmAnujIyam/tattvam/anantAryaH/siddhAnta-siddhAnjanam/04b/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/anantAryaH/siddhAnta-siddhAnjanam/04b/</guid>
      <description>&lt;p&gt;&lt;strong&gt;सिद्धान्तसिद्धाञ्जनम्&lt;/strong&gt;&lt;/p&gt;&#xA;&lt;p&gt;&lt;strong&gt;अथ नित्यविभूतिर्निरूप्यते ॥&lt;/strong&gt;&lt;/p&gt;&#xA;&lt;p&gt;रजोरहितत्वे सति तमोरहितत्वे सति वा सत्त्ववत्त्वम्, स्वयम्प्रकाशत्वे सति सत्त्ववत्त्वम् वा, चेतनधर्मभूतज्ञानान्यत्वे सति स्वयम् प्रकाशत्वम्, धर्मभूतज्ञानान्यत्वे सति पराक्त्वम् वा तल्लक्षणम् । लक्षणत्रयेऽति प्रकृतिवारणाय सत्यन्तम्, जीवादिवारणाय विशेप्यम्; चतुर्थलक्षणे जीवेश्वरधर्मभूतज्ञानवारणाय सत्यन्तम्, कालवारणाय विशेष्यम् । व्यावृत्तिः पञ्चमेऽप्यूह्या । न्यायसिद्धाञ्जने तु –निश्शेषाविद्यानिवृत्तिदेशविजातीयान्यस्वमपि तल्लक्षणमुक्तम् । निश्शेषाविद्याध्वम्सोत्पत्तिम् प्रत्याधेयतासम्बन्धेनावच्छेदकीभूतो यो देशस्तदवृत्तिद्रव्यविभाजकोपाधिमद्भिन्नत्वे सति द्रव्यत्वम् नित्यविभूतिलक्षणमिति तदर्थः । न च -तादृशदेशवृत्तिद्रव्यविभाजकोपाधिमत्त्वमेव लक्षणम् युक्तम्,&#xA;द्रव्यविभाजकोपाधिनिवेशाच्च न भगवद्विग्रहादावव्याप्तिरित्यभावद्वयनिवेशो व्यर्थ इति – वाच्यम् । तदवृत्तिद्रव्यविभाजकोपाधिशून्यत्वघटितलक्षणे तद्वृत्तिद्रव्यविभाजकोपाधि- मत्त्वस्यानिविष्टत्वेन वैयर्थ्याभावात्, प्रकृतित्वकालत्वाद्युपाधिपञ्चक-विषयकमेकम् ज्ञानम् तद्व्यक्तित्वेन निवेश्य तादृशज्ञानव्यक्त्यवच्छिन्नावच्छेदकताकभेदनिवेशवैयर्थ्यशङ्काया एवाप्रसक्तेश्च । न च – रजोरहितत्वम् तमोरहितत्वम् च नित्यविभूतावसिद्धमिति तद्घटितलक्षणयोरव्याप्तिरिति – वाच्यम्; *आदित्यवर्णम् तमसः परस्तात्*, *ते ह नाकम् महिमानस्सचन्ते*, *क्षयन्तमस्य रजसः पराके* इत्यादिभिस्तयोस्सिद्धेः; तमस इत्यस्य तमोगुणविशिष्टपरतया परस्तादित्यस्य भिन्नदेशवृत्तित्वपरतया आदित्यवर्णेभगवद्विग्रहे तमोगुणवद्भिन्नवृत्तित्वबोधनेन तदधिकरणीभूतनित्यविभूतेस्तमोगुणवद्भिन्नत्वस्यावश्यकत्वात् । न च – ब्रह्मस्वरूपस्य तमोगुणवद्भिन्नत्वपरा उक्तश्रुतिः, आदित्यवर्णमित्यस्य स्वप्रकाशमित्यर्थादिति – वाच्यम्; तथा सत्यादित्यवर्णमित्यस्यास्वारस्यापत्तेः, अस्तातिप्रत्ययस्य वृत्तित्वपरतया तादृशगुणवद्भिन्नत्वमात्रबोधासम्भवाच्च ॥&lt;/p&gt;</description>
    </item>
  </channel>
</rss>
