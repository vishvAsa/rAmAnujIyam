<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/</link>
    <description>Recent content in &#43;१ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/index.xml" rel="self" type="application/rss+xml" />
    <item>
      <title>01 जिज्ञासाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/01_jijnAsAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/01_jijnAsAdhikaraNam/</guid>
      <description>&lt;p&gt;श्रीः&lt;br&gt;&#xA;श्रीभगवद्रामानुजविरचितः वेदान्तसारः&lt;br&gt;&#xA;प्रथमाध्याये प्रथमः पादः&lt;/p&gt;&#xA;&lt;p&gt;समस्त-चिद्&amp;ndash;अ-चिद्-वस्तु&amp;ndash;शरीरायाखिलात्मने ।&lt;br&gt;&#xA;श्रीमते निर्मलानन्दोदन्वते विष्णवे नमः ॥&lt;/p&gt;&#xA;&lt;p&gt;परम-पुरुष-प्रसादात् वेदान्तसार उद्ध्रियते -&lt;/p&gt;&#xA;&lt;p&gt;जिज्ञासाधिकरणम् ॥ 1 ॥&lt;/p&gt;&#xA;&lt;p&gt;अथातो ब्रह्मजिज्ञासा ॥ 1 ॥&lt;/p&gt;&#xA;&lt;p&gt;अत्रायम् अथ-शब्द आनन्तर्ये वर्तते,&lt;br&gt;&#xA;&lt;strong&gt;अतः&lt;/strong&gt;-शब्द-शिरस्कत्वात् ।&lt;br&gt;&#xA;&lt;strong&gt;अतः&lt;/strong&gt;-शब्दश् च पूर्ववृत्तस्य हेतुभावे ।&lt;br&gt;&#xA;पूर्व-वृत्तं च कर्म-ज्ञानम् इति विज्ञायते,&lt;br&gt;&#xA;आरिप्सितस्य ब्रह्म-ज्ञानस्य वेदार्थ-विचारैक-देशत्वात् ।&lt;/p&gt;&#xA;&lt;p&gt;अधीत-वेदस्य हि पुरुषस्य,&lt;br&gt;&#xA;कर्म-प्रतिपादनोपक्रमत्वाद् वेदानां,&lt;br&gt;&#xA;कर्मविचारः प्रथमं कार्यः इति&lt;br&gt;&#xA;&amp;lsquo;अथातो धर्मजिज्ञासा&amp;rsquo; (पू.मी. 1.1.1) इत्युक्तम् ।&lt;br&gt;&#xA;कर्मणां च प्रकृति-विकृति-रूपाणां धर्मार्थ-काम-रूप&amp;ndash;पुषार्थ-साधनता-निश्चयः&lt;br&gt;&#xA;&amp;lsquo;प्रभुत्वाद् आर्त्विज्यम्&amp;rsquo; (पू.मी. 12.4.35) इत्यन्तेन सूत्र-कलापेन संकर्षेण कृतः ।&lt;/p&gt;&#xA;&lt;p&gt;एवं वेदस्यार्थ-परत्वे कर्मणां च तद्-अर्थत्वे&lt;br&gt;&#xA;तेषां च केवलानां त्रि-वर्ग-फलत्वे निश्चिते सति,&lt;br&gt;&#xA;वेदैक-देश-भूत-वेदान्त-भागे केवल-कर्मणाम् अल्पास्थिर-फलत्वं&lt;br&gt;&#xA;ब्रह्म-ज्ञानस्य चानन्त-स्थिर-फलत्वम् आपाततो दृष्ट्वा,&lt;/p&gt;</description>
    </item>
    <item>
      <title>02 जन्माद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/02_janmAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/02_janmAdyadhikaraNam/</guid>
      <description>&lt;p&gt;जन्माद्यधिकरणम् ॥ 2 ॥&lt;br&gt;&#xA;जन्माद्यस्य यतः ॥ 2 ॥&lt;br&gt;&#xA;अस्य विचित्रचिदचिन्मिश्रस्य व्यवस्थितसुखदुःखोपभोगस्य जगतो जन्मस्थितिलया यतः, तद् ब्रह्मेति प्रतिपादयति श्रुतिरित्यर्थः; &amp;lsquo;यतो वा इमानि भूतानि जायन्ते । येन जातानि जीवन्ति । यत्प्रयन्त्यभिसंविशन्ति । तद्विजिज्ञासस्व । तद्ब्रह्मेति&amp;rsquo; (तै.आ. 5.15.1) इति ।&lt;br&gt;&#xA;सूत्रे यत इति हेतौ पञ्चमी, जनिस्थितिलयानां साधारणत्वात् । जनिहेतुत्वं च निमित्तोपादानरूपं विवक्षितम् । &amp;lsquo;यतः&amp;rsquo; इति हि श्रुतिरुभयविषया । कथमिति चेत्, &amp;lsquo;यतो वा इमानि&amp;rsquo; इति प्रसिद्धवन्निर्देशात्; प्रसिद्धेश्चोभयविषयत्वात् । &amp;lsquo;सदेव सोम्येदमग्र आसीदेकमेवद्वितीयम् &amp;hellip;. तदैक्षत बहु स्यां प्रजायेयेति । तत्तेजो़ऽसृजत&amp;rsquo; (छा.उ. 6.2.2-3) इत्यत्र सदेवेदमग्र एकमेवासीदित्युपादानतां प्रतिपाद्य, अद्वितीयमित्यधिष्ठात्रन्तरनिवारणात् सच्छब्दवाच्यं ब्रह्मैव निमित्तमुपादानं चेति विज्ञायते । &amp;lsquo;तदैक्षत बहु स्यां प्रजायेय&amp;rsquo; इत्यात्मन एव विचित्रस्थिरत्रसरूपेण बहुभवनं सङ्कल्प्य तथैव सृष्टिवचनाच्च । अतः श्रुतावपि &amp;lsquo;यतः&amp;rsquo; इति हेतौ पञ्चमी ।&lt;br&gt;&#xA;अत्रैव - ब्रह्मणो जगन्निमित्तत्वमुपादानत्वं च प्रतिपादितमर्थविरोधात् &amp;lsquo;अस्मान्मायी सृजते विश्वमेतत्&amp;rsquo; (श्वे.उ. 4.9) इत्यादिविशेषश्रुत्या चाक्षिप्य &amp;lsquo;प्रकृतिश्च प्रतिज्ञादृष्टान्तानुपरोधात्&amp;rsquo;, &amp;lsquo;अभिध्योपदेशाच्च&amp;rsquo;, &amp;lsquo;साक्षाच्चोभयाम्नानात्&amp;rsquo;, &amp;lsquo;आत्मकृतेः&amp;rsquo; (ब्र.सू. 1.4.23-26) इत्यादिभिः सूत्रैः परिहरिष्यते ।&lt;br&gt;&#xA;ननु च सर्वज्ञं सर्वशक्ति सत्यसङ्कल्पं निरवद्यतया निरस्तसमस्तापुरुषार्थगन्धं ब्रह्मैवात्मानं विचित्रचिदचिन्मिश्रं जगद्रूपमिदं सर्वमसृजतेति कथमुपपद्यते? तदेतत् सूत्रकारः स्वयमेव परिचोद्य परिहरिष्यति । &amp;lsquo;अपीतौ तद्वत्प्रसङ्गादसमञ्जसम्&amp;rsquo; (ब्र.सू. 2.1.8) &amp;lsquo;इतरव्यपदेशाद्धिताकरणादिदोषप्रसक्तिः&amp;rsquo; (ब्र.सू. 2.1.21) इति चोद्यम् । परिहारस्तु - &amp;lsquo;न तु दृष्टान्तभावात्&amp;rsquo; (ब्र.सू. 2.1.9) &amp;lsquo;अधिकं तु भेदनिर्देशात्&amp;rsquo; (ब्र.सू. 2.1.22) इति च । &amp;lsquo;क्षरं त्वविद्या ह्यमृतं तु विद्या विद्याविद्ये ईशते यस्तु सोऽन्यः&amp;rsquo; (श्वे.उ. 5.1) &amp;lsquo;स कारणं करणाधिपाधिपो न चास्य कश्चिज्जनिता न चाधिपः&amp;rsquo; (श्वे.उ. 6.9), &amp;lsquo;क्षरं प्रधानममृताक्षरं हरः क्षरात्मानावीशते देव एकः&amp;rsquo; (श्वे.उ. 1.10) । अचिद्वर्गं स्वात्मनो भोग्यत्वेन हरतीति भोक्ता हर इत्युच्यते ।&lt;br&gt;&#xA;&amp;lsquo;द्वाविमौ पुरुषौ लोके क्षरश्चाक्षर एव च । क्षरः सर्वाणि भूतानि कूटस्थोऽक्षर उच्यते ॥&lt;br&gt;&#xA;उत्तमः पुरुषस्त्वन्यः परमात्मेत्युदाहृतः । यो लोकत्रयमाविश्य बिभर्त्यव्यय ईश्वरः ॥&lt;br&gt;&#xA;यस्मात् क्षरमतीतोऽहमक्षरादपि चोत्तमः । अतोऽस्मि लोके वेदे च प्रथितः पुरुषोत्तमः ॥&amp;rsquo; (भ.गी. 15.16-18) इत्यादिश्रुतिस्मृतिगणेन प्रत्यगात्मनो भेदेन ब्रह्मणो निर्देशादपुरुषार्थभागिनः प्रत्यगात्मनोऽधिकमर्थान्तरभूतं ब्रह्म । तच्च प्रत्यगात्मशरीरकतया तदात्मभूतम् ।&lt;br&gt;&#xA;प्रत्यगात्मनस्तच्छरीरत्वं ब्रह्मणस्तदात्मत्वं च &amp;lsquo;य आत्मनि तिष्ठन् &amp;hellip;. यस्यात्मा शरीरम्&amp;rsquo; (बृ.उ. 3.7.22), &amp;lsquo;एष सर्वभूतान्तरात्मापहतपाप्मा दिव्यो देव एको नारायणः&amp;rsquo; (सुबा.उ. 7) इत्यादिश्रुतिशतसमधिगतम् । सशरीरस्यात्मनः कार्यावस्थाप्राप्तावपि गुणदोषव्यवस्थितेः दृष्टान्तभावात् ब्रह्मणो न दोषप्रसक्तिरिति नासामञ्जस्यं वेदान्तवाक्यस्येति &amp;lsquo;न तु दृष्टान्तभावात्&amp;rsquo; (ब्र.सू. 2.1.9) इत्युक्तम् । दृष्टान्तश्च देवमनुष्यादिशब्दवाच्यस्य सशरीरस्यात्मनः &amp;lsquo;मनुष्यो बालो युवा स्थविरः&amp;rsquo; इति नानावस्थाप्राप्तावपि बालत्वयुवत्वस्थविरत्वादयः शरीरगता दोषा नात्मानं स्पृशन्ति, आत्मगताश्च ज्ञानसुखादयो न शरीरमिति । अतः कार्यावस्थं कारणावस्थं च ब्रह्म प्रत्यगात्मशरीरकतया तदात्मभूतमिति प्रत्यगात्मवाचिना शब्देन ब्रह्माभिधाने तच्छब्दसामानाधिकरण्ये च हेतुं वक्तुं निरसनीयं मतद्वयं &amp;lsquo;प्रतिज्ञासिद्धेर्लिङ्गमाश्मरथ्यः । उत्क्रमिष्यत एवंभावादित्यौडुलोमिः&amp;rsquo; (ब्र.सू. 1.4.20-21) इत्युपन्यस्य &amp;lsquo;अवस्थितेरिति काशकृत्स्नः&amp;rsquo; (ब्र.सू. 1.4.22) इति हेतुरुक्तः । &amp;lsquo;तत्सृष्ट्वा । तदेवानुप्राविशत् । तदनुप्रविश्य । सच्च त्यच्चाभवत्&amp;rsquo; (तै.आ. 6.2.3) इत्यादिना प्रत्यगात्मन आत्मतयावस्थानात् ब्रह्मणस्तच्छब्देनाभिधानं तत्सामानाधिकरण्येन व्यपदेशश्चेत्युक्तम् ।&lt;br&gt;&#xA;तथा &amp;lsquo;वैषम्यनैर्घृण्ये न सापेक्षत्वात् । न कर्माविभागादिति चेन्नानादित्वादुपपद्यते चाप्युपलभ्यते च&amp;rsquo; (ब्र.सू. 2.1.34-35) इति देवमनुष्यादिविषमसृष्टेर्जीवकर्मनिमित्तत्वं जीवानां तत्तत्कर्मप्रवाहाणां चानादित्वं च प्रतिपाद्य, तदनादित्वं च &amp;lsquo;नित्यो नित्यानां चेतनश्चेतनानाम्&amp;rsquo; (श्वे.उ. 6.13), &amp;lsquo;ज्ञाज्ञौ द्वौ&amp;rsquo; (श्वे.उ. 1.9) इत्यादिश्रुतिषूपलभ्यत इत्युक्त्वा, तदनादित्वेऽपि प्रलयकाले चिदचिद्वस्तुनोर्भोक्तृभोग्ययोर्नामरूपविभागाभावात् &amp;lsquo;आत्मा वा इदमेक एवाग्र आसीत् । नान्यत् किञ्चन मिषत्&amp;rsquo; (ऐ.उ. 1.1.1) इत्यादावेकत्वावधारणमुपपद्यत इति सूत्रकारेण स्वयमेवोक्तम् ।&lt;br&gt;&#xA;तथा च &amp;lsquo;नात्मा श्रुतेर्नित्यत्वाच्च ताभ्यः&amp;rsquo; (ब्र.सू. 2.3.18) इति प्रत्यगात्मनो नित्यत्वादनुत्पत्तिमुक्त्वा &amp;lsquo;ज्ञोऽत एव&amp;rsquo; (ब्र.सू. 2.3.19) इति तस्य ज्ञातृत्वमेव स्वरूपमित्युक्तम् । &amp;lsquo;उत्क्रान्तिगत्यागतीनाम्&amp;rsquo; (2.3.20) इत्यादिना तस्याणुत्वं चोक्तम् । &amp;lsquo;तद्गुणसारत्वात्तु तद्व्यपदेशः प्राज्ञवत् । यावदात्मभावित्वाच्च न दोषस्तद्दर्शनात्&amp;rsquo; (ब्र.सू. 2.3.29-30) इति ज्ञातुरेवात्मनो ज्ञानशब्देन व्यपदेशो ज्ञानगुणसारत्वात् ज्ञानैकनिरूपणीयस्वभावत्वाच्चेत्युक्तम् । &amp;lsquo;नित्योपलब्ध्यनुपलब्धिप्रसङ्गोऽन्यतरनियमो वान्यथा&amp;rsquo; (ब्र.सू. 2.3.32) इति ज्ञानामात्रस्वरूपात्मवादे हेत्वन्तरायत्तज्ञानात्मवादे सर्वगतात्मवादे च दोष उक्तः । &amp;lsquo;कर्ता शास्त्रार्थवत्त्वात् । उपादानाद्विहारोपदेशाच्च । व्यपदेशाच्च क्रियायां न चेन्निर्देशविपर्ययः । उपलब्धिवदनियमः । शक्तिविपर्ययात् । समाध्यभावाच्च । यथा च तक्षोभयथा ।&amp;rsquo; (ब्र.सू. 2.3.33-39) इत्यात्मन एव शुभाशुभेषु कर्मसु कर्तृत्वम्; प्रकृतेरकर्तृत्वम्; प्रकृतेश्च कर्तृत्वे तस्याः साधारणत्वेन सर्वषां फलानुभवप्रसङ्गादि च प्रतिपादितम् । &amp;lsquo;परात्तु तच्छ्रुतेः । कृतप्रयत्नापेक्षस्तु विहितप्रतिषिद्धावैयर्थ्यादिभ्यः ।&amp;rsquo; (ब्र.सू. 2.3.40-41) इत्यात्मन एव कर्तृत्वं परमपुरुषानुमतिसहकृतमित्युक्तम् ।&lt;br&gt;&#xA;&amp;lsquo;अंशो नानाव्यपदेशादन्यथा चापि दाशकितवादित्वमधीयत एके । मन्त्रवर्णात् । अपि स्मर्यते । प्रकाशादिवत्तु नैवं परः । स्मरन्ति च ।&amp;rsquo; (ब्र.सू. 2.3.42-46) इति, &amp;lsquo;अनीशया शोचति मुह्यमानः । जुष्टं यदा पश्यत्यन्यमीशमस्य महिमानमिति वीतशोकः&amp;rsquo; (मुं.उ. 3.1.2), &amp;lsquo;क्षरं त्वविद्या ह्यमृतं तु विद्या विद्याविद्ये ईशते यस्तु सोऽन्यः&amp;rsquo; (श्वे.उ. 5.1), &amp;lsquo;प्राज्ञेनात्मना संपरिष्वक्तो न बाह्यं किञ्चन वेद नान्तरम्&amp;rsquo; (बृ.उ. 6.3.21), &amp;lsquo;तयोरन्यः पिप्पलं स्वाद्वत्त्यनश्नन्नन्यो अभिचाकशीति&amp;rsquo; (मुं.उ. 3.1.1), &amp;lsquo;ज्ञाज्ञौ द्वावजावीशनीशौ&amp;rsquo; (श्वे.उ. 1.9), &amp;lsquo;पृथगात्मानं प्रेरितारं च मत्वा जुष्टस्ततस्तेनामृतत्वमेति&amp;rsquo; (श्वे.उ. 1.6), &amp;lsquo;यदा पश्यः पश्यते रुक्मवर्णं कर्तारमीशं पुरुषं ब्रह्मयोनिम् । तदा विद्वान् पुण्यपापे विधूय निरञ्जनः परमं साम्यमुपैति ॥&amp;rsquo; (मुं.उ. 3.1.3), &amp;lsquo;स कारणं करणाधिपाधिपो न चास्य कश्चिज्जनिता न चाधिपः&amp;rsquo; (श्वे.उ. 6.9), &amp;lsquo;यः सर्वज्ञः सर्ववित्&amp;rsquo; (मुं.उ. 1.1.9), &amp;lsquo;परास्य शक्तिर्विविधैव श्रूयते स्वभाविकी ज्ञाबलक्रिया च&amp;rsquo; (श्वे.उ. 6.8), &amp;lsquo;निष्कलं निष्क्रियं शान्तं निरवद्यं निरञ्जनम्&amp;rsquo; (श्वे.उ. 6.19), &amp;lsquo;नित्यो नित्यानां चेतनश्चेतनानामेको बहूनां यो विदधाति कामान्&amp;rsquo; (श्वे. 6.13) । नित्यानां बहूनां चेतनानां य एको नित्यश्चेतनः कामान् विदधातीत्यर्थः । &amp;lsquo;पतिं विश्वस्यात्मेश्वरम्&amp;rsquo; (तै.आ. 6.11.1) इत्यादिषु प्रत्यगात्मनः परमात्मनश्च कर्मवश्यत्वेन शोचितृत्वेनासर्वज्ञत्वेनोपासनायत्तमुक्तित्वेन निरवद्यत्वेन सर्वज्ञत्वेन सत्यसङ्कल्पत्वेन सर्वेश्वरत्वेन समस्तकल्याणगुणाकरत्वादिना च स्वरूपस्वभावनानात्वव्यपदेशात् । तयोरेव &amp;lsquo;तत्वमसि&amp;rsquo; (छा.उ. 6.7.8), &amp;lsquo;अयमात्मा ब्रह्म&amp;rsquo; (बृ.उ. 6.4.5), &amp;lsquo;योऽसौ सोऽहं, योऽहं सोऽसौ&amp;rsquo; (), &amp;lsquo;अथ योऽन्यां देवतामुपास्ते अन्योऽसावन्योऽहमस्मीति न स वेद&amp;rsquo; (बृ.उ. 3.4.10), &amp;lsquo;अकृत्स्नो ह्येषः &amp;hellip;. आत्मेत्येवोपासीत&amp;rsquo; (बृ.उ. 3.4.7), &amp;lsquo;ब्रह्म दाशा ब्रह्म दासा ब्रह्मेमे कितवाः&amp;rsquo; (अथर्व-संहितोप.) इति च सर्वजीवात्मव्यापित्वेन अभेदव्यपदेशाच्चोभयव्यपदेशाविरोधेन परमात्मांशो जीवात्मेत्यभ्युपगन्तव्यम् । न केवलं न्यायसिद्धमिदम् । श्रुतिस्मृतिभ्यां चांशत्वमुक्तं जीवात्मनः - &amp;lsquo;पादोऽस्य विश्वा भूतानि&amp;rsquo; (तै.आ. 3.12.2), &amp;lsquo;ममैवांशो जीवलोके जीवभूतः सनातनः&amp;rsquo; (भ.गी. 15.7) इति ।&lt;br&gt;&#xA;अंशत्वं नामैकवस्त्वेकदेशत्वम् । तथा सत्युभयोरेकवस्तुत्वेन विशेषो न स्यादित्याशङ्क्य &amp;lsquo;प्रकाशादिवत्तु नैवं परः&amp;rsquo; (ब्र.सू. 2.3.45) इति परिहरति । अन्यविशेषणतैकस्वभावप्रकाशजातिगुणशरीरविशिष्टान् अग्निव्यक्तिगुण्यात्मनः प्रति प्रकाशजातिगुणशरीराणां यथा ह्यंशत्वम्, एवं परमात्मानं प्रत्यगात्मशरीरकं प्रति प्रत्यगात्मनोंऽशत्वम् । एवमंशत्वे यत्स्वभावोंऽशभूतो जीवः, नैवमंशी परमात्मा; सर्वत्र विशेषणविशेष्ययोः स्वरूपस्वभावभेदात् । एवं च &amp;lsquo;कर्ता शास्त्रार्थवत्त्वात्&amp;rsquo; (ब्र.सू. 2.3.33), &amp;lsquo;परात्तु तच्छ्रुतेः&amp;rsquo; (ब्र.सू. 2.3.40) इत्यनन्तरोक्तं च न विरुध्यते ।&lt;br&gt;&#xA;एवं प्रकाशशरीरवज्जीवात्मनामंशत्वं पराशरादयः स्मरन्ति -&lt;br&gt;&#xA;&amp;lsquo;एकदेशस्थितस्याग्नेर्ज्योत्स्ना विस्तारिणी यथा । परस्य ब्रह्मणः शक्तिस्तथेदमखिलं जगत् ॥&amp;rsquo; (वि.पु. 1.22.56), &amp;lsquo;यत्किंचित्सृज्यते येन सत्त्वजातेन वै द्विज । तस्य सृज्यस्य संभूतौ तत्सर्वं वै हरेस्तनुः ॥&amp;rsquo; (वि.पु. 1.22.38), &amp;lsquo;ते सर्वे सर्वभूतस्य विष्णोरंशसमुद्भवाः ॥&amp;rsquo; (वि.पु. 1.22.20) इति ।&lt;br&gt;&#xA;अन्यथा पारमार्थिकापारमार्थिकोपोधिसमाश्रयणेन प्रत्यगात्मनोंऽशत्वे ब्रह्मण एव वेदान्तनिवर्त्याः सर्वे दोषा भवेयुरिति &amp;lsquo;आभासा एव च&amp;rsquo; (ब्र.सू. 2.3.49) इत्यादिनोक्तम् ।&lt;br&gt;&#xA;अतः सर्वदा चिदचिद्वस्तुशरीरकतया तदात्मभूतमेव ब्रह्म । कदाचिदविभक्तनामरूपचिदचिद्वस्तुशरीरं तत्कारणावस्थम्; कदाचिच्च विभक्तनामरूपचिदचिद्वस्तुशरीरं तत्कार्यावस्थं ब्रह्म । सर्वदा चिदचिद्वस्तुशरीरकतया तद्विशिष्टत्वेऽपि ब्रह्मणः परिणामित्वापुरुषार्थाश्रयत्वे शरीरभूतचेतनाचेतनवस्तुगते । आत्मभूतं ब्रह्म सर्वदा निरस्तनिखिलदोषगन्धानवधिकातिशयासंख्येयज्ञानानन्दाद्यपरिमितोदारगुणसागरमवतिष्ठत इति ब्रह्मैव जगन्निमित्तमुपादानं चेति &amp;lsquo;यतो वा इमानि&amp;rsquo; इत्यादि वाक्यं प्रतिपादयत्येवेति जन्माद्यस्य यतस्तद् ब्रह्मेति सुष्ठूक्तम् ।&lt;br&gt;&#xA;&amp;lsquo;सदेव सोम्येदमग्र आसीत् । एकमेवाद्वितीयम्&amp;rsquo; (छा.उ. 6.2.1) &amp;lsquo;तदैक्षत । बहु स्यां प्रजायेय&amp;rsquo; (छा.उ. 6.2.3) इति । अस्य चायमर्थः - &amp;lsquo;यस्यात्मा शरीरम्&amp;rsquo; (बृ.उ. 3.7.22), &amp;lsquo;यस्याक्षरं शरीरं यस्य पृथिवी शरीरं यस्याव्यक्तं शरीरम्, एष सर्वभूतान्तरात्मापहतपाप्मा दिव्यो देव एको नारायणः&amp;rsquo; (सुबा.उ. 7) इत्यादि श्रुतेः ब्रह्मणः सर्वदा चिदचिद्वस्तुशरीरकत्वात् सदेवेदमिदानीं स्थूलचिदचिद्वस्तुशरीरकत्वेन विभक्तनामरूपम्, अग्रे प्रलयकाले सूक्ष्मदशापन्नचिदचिद्वस्तुशरीरकतया नामरूपविभागानर्हमेवासीत् । स्वयमेव ब्रह्म सर्वज्ञं सर्वशक्ति निमित्तान्तरानपेक्षमद्वितीयं चातिष्ठत् ।&lt;br&gt;&#xA;&amp;lsquo;तदैक्षत बहु स्यां प्रजायेय&amp;rsquo; (छा.उ. 6.2.3) इति । तन्नामरूपविभागानर्हसूक्ष्मचिदचिद्वस्तुशरीरकतयैकमेवावस्थितं नामरूपविभागार्हस्थूलदशापत्त्या बहुप्रकारं स्यामित्यैक्षत । स्यां, प्रजायेयेति व्यष्टिसमष्टिव्यपदेशः । चिदचितोः परस्य च प्रलयकालेऽपि व्यवहारानर्हसूक्ष्मभेदः सर्वैर्वेदान्तिभिरभ्युपगतः, अविद्याकृतभेदस्योपाधिकृतभेदस्य चानादित्वाभ्युपगमात् । इयांस्तु विशेषः - ब्रह्मैवाज्ञमुपाधिसंबद्धं चेति सर्वश्रुतिस्मृतिन्यायविरोधोऽन्येषाम् । तदभावात् अविरोधश्चास्माकमिति ॥ 2 ॥&lt;/p&gt;</description>
    </item>
    <item>
      <title>03 शास्त्रयोनित्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/03_shAstrayonitvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/03_shAstrayonitvAdhikaraNam/</guid>
      <description>&lt;p&gt;शास्त्रयोनित्वाधिकरणम् ॥ 3 ॥&lt;br&gt;&#xA;शास्त्रयोनित्वात् ॥ 3 ॥&lt;br&gt;&#xA;एवं चिदचिद्वस्तुशरीरकतया तद्विशिष्टस्य ब्रह्मण एव जगदुपादानत्वं निमित्तत्वं च नानुमानगम्यमिति शास्त्रैकप्रमाणकत्वात्तस्य &amp;lsquo;यतो वा इमानि भूतानि&amp;rsquo; (तै.आ. 5.15.1) इत्यादि वाक्यं निखिलजगदेककारणं ब्रह्म बोधयत्येवेति सिद्धम् ॥ 03 ॥&lt;/p&gt;</description>
    </item>
    <item>
      <title>04 समन्वयाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/04_samanvayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/04_samanvayAdhikaraNam/</guid>
      <description>&lt;p&gt;समन्वयाधिकरणम् ॥ 4 ॥&lt;br&gt;&#xA;तत्तु समन्वयात् ॥ 4 ॥&lt;br&gt;&#xA;पुरुषार्थतयाऽन्वयः समन्वयः । शास्त्राख्यप्रमाणस्य पुरुषार्थपर्यवसायित्वेऽपि, ब्रह्म, स्वस्य परस्य चानुभवितुः अविशेषेण स्वरूपेण गुणैः विभूत्या च अनुभूयमानमनवधिकातिशयानन्दरूपमिति पुरुषार्थत्वेनाभिधेयतयाऽन्वयात् ब्रह्मणः शास्त्रप्रमाणकत्वमुपपन्नतरमिति निरवद्यं निखिलजगदेककारणं ब्रह्म वेदान्ताः प्रतिपादयन्तीत्युक्तम् । तस्यैतस्यैकदैव कृत्स्नजगन्निमित्तत्वं तस्यैपोदानतया जगदात्मकत्वं च नानुमानादिगम्यमिति शास्त्रैकप्रमाणकत्वात्, तस्य चानवधिकातिशयानन्दरूपतया परमपुरुषार्थत्वाद्वेदान्ताः प्रतिपादयन्त्येवेति स्थिरीकृतम् ॥ 4 ॥&lt;/p&gt;</description>
    </item>
    <item>
      <title>05 ईक्षत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/05_IxatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/05_IxatyadhikaraNam/</guid>
      <description>&lt;p&gt;ईक्षत्यधिकरणम् ॥ 5 ॥&lt;br&gt;&#xA;अतः परं पादशेषेण जगत्कारणतया प्रधानपुरुषप्रतिपादनानर्हतया सर्वज्ञं सत्यसङ्कल्पं निरस्ताविद्यादिसमस्तदोषगन्धमपरिमितोदारगुणसागरं ब्रह्मैव वेदान्ताः प्रतिपादयन्तीत्युच्यते । तत्र तावत्प्रधानं वेदान्तप्रतिपादनानर्हमित्याह -&lt;br&gt;&#xA;ईक्षतेर्नाशब्दम् ॥ 5 ॥&lt;br&gt;&#xA;अशब्दम् - आनुमानिकं प्रधानम् । न तत् वेदान्तवेद्यम् । कुतः? ईक्षतेः - &amp;lsquo;सदेव सोम्येदमग्र आसीदेकमावाद्वितीयम्&amp;rsquo; (छा.उ. 6.2.1) इति प्रस्तुतजगत्कारणव्यापारवाचिनः ईक्षतेर्धातोः श्रवणात् &amp;lsquo;तदैक्षत बहु स्याम्&amp;rsquo; (छा.उ. 6.2.3) इति ॥ 5 ॥&lt;/p&gt;&#xA;&lt;p&gt;गौणश्चेन्नात्मशब्दात् ॥ 6 ॥&lt;br&gt;&#xA;&amp;lsquo;तत्तेज ऐक्षत&amp;rsquo; (छा.उ. 6.2.3) इत्यादिष्वचेतनेऽपि वस्तुनीक्षतिः श्रूयते । स हि तत्र गौणः । एवमत्रापि प्रधान एवेक्षतिर्गौण इति चेत्; नैतदुपपद्यते, प्रस्तुते सच्छब्दवाच्ये श्रूयमाणाच्चेतनवाचिन आत्मशब्दात् । &amp;lsquo;स आत्मा, तत्त्वमसि श्वेतकेतो&amp;rsquo; (छा.उ. 6.8.7) इति श्रूयते ।&lt;br&gt;&#xA;तेजःप्रभृतिष्वपि न गौणमीक्षणम् । तेजःप्रभृतिशब्दैरपि तत्तच्छरीरकं ब्रह्मैवाभिधीयते, &amp;lsquo;अनेन जीवेनात्मनानुप्रविश्य नामरूपे व्याकरवाणि&amp;rsquo; (छा.उ. 6.3.2) इति ब्रह्मात्मकजीवानुप्रवेशादेव सर्वस्य वस्तुनो नामरूपभाक्त्वात् । &amp;lsquo;तत्सृष्ट्वा । तदेवानुप्राविशत् । तदनुप्रविश्य । सच्च त्यच्चाभवत् । निरुक्तं चानिरुक्तं च । निलयनं चानिलयनं च । विज्ञानं चाविज्ञानं च । सत्यं चानृतं च सत्यमभवत्&amp;rsquo; (तै.आ. 6.2.3) इति चेतनमचेतनं च पृथङ् निर्दिश्य तदुभयमनुप्रविश्य सत्त्यच्छब्दवाच्योऽभवदिति हि समानप्रकरणे स्पष्टमभिहितम् ॥ 6 ॥&lt;/p&gt;</description>
    </item>
    <item>
      <title>06 आनन्दमयाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/06_AnandamayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/06_AnandamayAdhikaraNam/</guid>
      <description>&lt;p&gt;आनन्दमयाधिकरणम् ॥ 6 ॥&lt;br&gt;&#xA;आनन्दमयोऽभ्यासात् ॥ 13 ॥&lt;br&gt;&#xA;यद्यपि प्रधानादर्थान्तरभूतस्य प्रत्यगात्मनश्चेतनस्य ईक्षणयोगस्सम्भवति, तथाऽपि प्रत्यगात्मा बद्धो मुक्तश्च न जगत्कारणं, &amp;lsquo;तस्माद्वा एतस्मादात्मन आकाशस्संभूतः&amp;rsquo; (तै.आ. 5.14.1) इत्यारभ्य &amp;lsquo;तस्माद्वा एतस्माद्विज्ञानमयात् । अन्योऽन्तर आत्मानन्दमयः&amp;rsquo; (तै.आ. 5.14.5) इति तस्यानन्दमयत्वप्रतिपादनात् । कारणतया व्यपदिष्टोऽयमानन्दमयः प्रत्यगात्मनोऽर्थान्तरभूतः सर्वज्ञः परमात्मैव । कुतः? अभ्यासात् - आनन्दमयस्य निरतिशयदशाशिरस्कानन्दमयत्वेनाभ्यासात् । &amp;lsquo;ते ये शतं प्रजापतेरानन्दाः । स एको ब्रह्मण आनन्दः&amp;rsquo; (तै.आ. 5.14.8), &amp;lsquo;यतो वाचो निवर्तन्ते । अप्राप्य मनसा सह । आनन्दं ब्रह्मणो विद्वान् । न बिभेति कुतश्चन&amp;rsquo; (तै.आ. 5.14.9) इति हि वेद्यत्वेनायमानन्दमयोऽनवधिकातिशयोऽभ्यस्यते ॥ 13 ॥&lt;/p&gt;</description>
    </item>
    <item>
      <title>07 अन्तरधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/07_antaradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/07_antaradhikaraNam/</guid>
      <description>&lt;p&gt;अन्तरधिकरणम् ॥ 11 ॥&lt;br&gt;&#xA;अन्तस्तद्धर्मोपदेशात् ॥ 21 ॥&lt;br&gt;&#xA;अयं जगत्कारणभूतो विपश्चिदानन्दमयः, कश्चिदुपचितपुण्यविशेषो जीवविशेषो देहयोगाद्विज्ञायते, नायं परमात्मेति नाशङ्कनीयम् । &amp;lsquo;य एषोऽन्तरादित्ये हिरण्मयः पुरुषः&amp;rsquo; (छा.उ. 1.6.6) इत्यादौ श्रूयमाणः पुरुषः परमपुरुषः परमात्मैव । कुतः? तद्धर्मोपदेशात् - &amp;lsquo;स एष सर्वेषां लोकानामीशः सर्वेषां कामानाम्&amp;rsquo; (छा.उ 1.6.7), &amp;lsquo;तस्योदिति नाम स एष सर्वेभ्यः पाप्मभ्य उदितः&amp;rsquo; (छा.उ. 1.6.7) इति निरुपाधिकसर्वलोकसर्वकामेशत्वं स्वत एवाकर्मवश्यत्वं च प्रत्यगात्मनोऽर्थान्तरभूतस्य परमपुरुषस्यैव हि धर्मः ।&lt;br&gt;&#xA;&amp;lsquo;वेदाहमेतं पुरुषं महान्तम् । आदित्यवर्णं तमसः परस्तात्&amp;rsquo; (तै.आ. 3.12.7) इत्यादिषु त्रिगुणात्मकप्रकृत्यनन्तर्गताप्राकृतस्वासाधारणरूपवत्वञ्च ज्ञानादिगुणवत्तस्यैव हि श्रूयते । ज्ञानादयोऽपि &amp;lsquo;सत्यं ज्ञानमनन्तं ब्रह्म&amp;rsquo; (तै.आ. 5.14.1), &amp;lsquo;यस्सर्वज्ञस्सर्ववित्&amp;rsquo; (मुं.उ. 1.1.9), &amp;lsquo;पराऽस्य शक्तिर्विविधैव श्रूयते स्वाभाविकी ज्ञानबलक्रिया च&amp;rsquo; (श्वे.उ. 6.8) इत्यादिषु श्रुतत्वात् तस्य गुणा विज्ञायन्ते । तथा, &amp;lsquo;आदित्यवर्णं तमसः परस्तात्&amp;rsquo; (तै.आ. 3.12.7) इत्यादिषु अप्राकृतस्वासाधारणरूपश्रवणात् तद्वत्ता च विज्ञायते ।&lt;br&gt;&#xA;तदेतद्वाक्यकारश्चाह - &amp;lsquo;हिरण्मयः पुरुषो दृश्यते&amp;rsquo; इति &amp;lsquo;प्राज्ञस्सर्वान्तरस्स्यात्, लोककामेशोपदेशात् तथोदयात्पाप्मनाम्&amp;rsquo; इत्युक्त्वा, तद्रूपस्य कार्यत्वं मायामयत्वं वा इति विचार्य, &amp;lsquo;स्याद्रूपं कृतकमनुग्रहार्थं तच्चेतसामैश्वर्यात्&amp;rsquo; इति निरसनीयं मतमुपन्यस्य, &amp;lsquo;रूपं वाऽतीन्द्रियम् अन्तःकरणप्रत्यक्षनिर्देशात्&amp;rsquo; इति । व्याख्यातञ्च द्रमिडाचार्यैः - &amp;lsquo;न वा मायामात्रम् । अञ्जसैव विश्वसृजो रूपम् । तत्तु न चक्षुषा ग्राह्यम् । मनसा त्वकल्मषेण साधनान्तरवता गृह्यते । &amp;lsquo;न चक्षुषा गृह्यते नापि वाचा&amp;rsquo;, &amp;lsquo;मनसा तु विशुद्धेन&amp;rsquo; इति श्रुतेः । न ह्यरूपाया देवतायाः रूपमुपदिश्यते । यथाभूतवादि हि शास्त्रम् । यथा - &amp;lsquo;माहारजतं वासः&amp;rsquo;, &amp;lsquo;वेदाहमेतं पुरुषं महान्तम् । आदित्यवर्णं&amp;rsquo; इति प्रकरणान्तरनिर्देशात् इति । &amp;lsquo;साक्षिण&amp;rsquo; इति &amp;lsquo;हिरण्मय&amp;rsquo; इति &amp;lsquo;रूपसामान्याच्चन्द्रमुखवत्&amp;rsquo; इति च वाक्यम् । तच्च व्याख्यातं तैरेव - &amp;lsquo;न मयडत्र विकारमादाय प्रयुज्यते, अनारभ्यत्वादात्मनः&amp;rsquo; इत्यादिना । अतः प्रधानात् प्रत्यगात्मनश्चार्थान्तरभूतो निरुपाधिकविपश्चिदनवधिकातिशयानन्दोऽप्राकृतस्वासाधारणदिव्यरूपः पुरुषोत्तमः परं ब्रह्म जगत्कारणमिति वेदान्तैः प्रतिपाद्यत इति निरवद्यम् ॥ 21 ॥&lt;/p&gt;</description>
    </item>
    <item>
      <title>08 आकाशाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/08_AkAshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/08_AkAshAdhikaraNam/</guid>
      <description>&lt;p&gt;आकाशाधिकरणं प्राणाधिकरणं च ॥ 8, 9 ॥&lt;br&gt;&#xA;आकाशस्तल्लिङ्गात् ॥ 23 ॥&lt;br&gt;&#xA;अत एव प्राणः ॥ 24 ॥&lt;br&gt;&#xA;&amp;lsquo;सर्वाणि ह वा इमानि भूतान्याकाशादेव समुत्पद्यन्ते आकाशं प्रत्यस्तं यन्ति&amp;rsquo; (छा.उ. 1.9.1), &amp;lsquo;सर्वाणि ह वा इमानि भूतानि प्राणमेवाभिसंविशन्ति प्राणमेवाभ्युज्जिहते&amp;rsquo; (छा.उ. 1.11.5) इत्यादौ, &amp;lsquo;सदेव सोम्येदमग्र आसीत्&amp;rsquo; (छा.उ. 6.2.1), इत्यादिना सामान्येन निर्दिष्टस्य जगत्कारणस्य भूताकाशप्राणसहचारिजीववाचिशब्दाभ्यां विशेषनिर्णयशङ्कायां &amp;lsquo;सर्वाणि ह वा इमानि भूतानि&amp;rsquo; (छा.उ. 1.11.5) इति प्रसिद्धवन्निर्दिश्यमानो जगत्कारणत्वादिलिङ्गात् भूताकाशजीवाभ्यामर्थान्तरभूतः परमपुरष एवात्र आकाशप्राणशब्दनिर्दिष्ट इति निश्चीयते । तत्प्रसिद्धिस्तु - बहुभवनसङ्कल्परूपेक्षणानवधिकातिशयानन्दजीवानन्दहेतुत्व-विज्ञानमयविलक्षणत्व-निखिलभुवनभयाभयहेतुत्व-सर्वलोकसर्वकामेशत्व-सर्वपाप्मोदयाप्राकृतस्वासाधारणरूपविशिष्टस्य रविकरविकसितपुण्डरीकनयनस्य सर्वज्ञस्य सत्यसङ्कल्पस्य करणाधिपाधिपस्य परमपुरुषस्यैव निखिलजगदेककारणत्वमिति स एव आकाशप्राणशब्दाभ्यां जगत्कारणत्वेनाभिधीयत इति निश्चयो युक्त एव ॥ 23-24 ॥&lt;/p&gt;</description>
    </item>
    <item>
      <title>09 प्राणाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/09_prANAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/09_prANAdhikaraNam/</guid>
      <description>&lt;p&gt;आकाशाधिकरणं प्राणाधिकरणं च ॥ 8, 9 ॥&lt;br&gt;&#xA;आकाशस्तल्लिङ्गात् ॥ 23 ॥&lt;br&gt;&#xA;अत एव प्राणः ॥ 24 ॥&lt;br&gt;&#xA;&amp;lsquo;सर्वाणि ह वा इमानि भूतान्याकाशादेव समुत्पद्यन्ते आकाशं प्रत्यस्तं यन्ति&amp;rsquo; (छा.उ. 1.9.1), &amp;lsquo;सर्वाणि ह वा इमानि भूतानि प्राणमेवाभिसंविशन्ति प्राणमेवाभ्युज्जिहते&amp;rsquo; (छा.उ. 1.11.5) इत्यादौ, &amp;lsquo;सदेव सोम्येदमग्र आसीत्&amp;rsquo; (छा.उ. 6.2.1), इत्यादिना सामान्येन निर्दिष्टस्य जगत्कारणस्य भूताकाशप्राणसहचारिजीववाचिशब्दाभ्यां विशेषनिर्णयशङ्कायां &amp;lsquo;सर्वाणि ह वा इमानि भूतानि&amp;rsquo; (छा.उ. 1.11.5) इति प्रसिद्धवन्निर्दिश्यमानो जगत्कारणत्वादिलिङ्गात् भूताकाशजीवाभ्यामर्थान्तरभूतः परमपुरष एवात्र आकाशप्राणशब्दनिर्दिष्ट इति निश्चीयते । तत्प्रसिद्धिस्तु - बहुभवनसङ्कल्परूपेक्षणानवधिकातिशयानन्दजीवानन्दहेतुत्व-विज्ञानमयविलक्षणत्व-निखिलभुवनभयाभयहेतुत्व-सर्वलोकसर्वकामेशत्व-सर्वपाप्मोदयाप्राकृतस्वासाधारणरूपविशिष्टस्य रविकरविकसितपुण्डरीकनयनस्य सर्वज्ञस्य सत्यसङ्कल्पस्य करणाधिपाधिपस्य परमपुरुषस्यैव निखिलजगदेककारणत्वमिति स एव आकाशप्राणशब्दाभ्यां जगत्कारणत्वेनाभिधीयत इति निश्चयो युक्त एव ॥ 23-24 ॥&lt;/p&gt;</description>
    </item>
    <item>
      <title>10 ज्योतिरधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/10_jyotiradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/10_jyotiradhikaraNam/</guid>
      <description>&lt;p&gt;ज्योतिरधिकरणम् ॥ 10 ॥&lt;br&gt;&#xA;ज्योतिश्चरणाभिधानात् ॥ 25 ॥&lt;br&gt;&#xA;&amp;lsquo;अथ यदतः परो दिवो ज्योतिर्दीप्यते विश्वतः पृष्ठेषु सर्वतः पृष्ठेषु अनुत्तमेषूत्तमेषु लोकेषु इदं वाव तद्यदिदमस्मिन्नन्तःपुरुषे ज्योतिः&amp;rsquo; (छा.उ. 3.13.7) इत्यत्र सर्वस्मात्परत्वेन निर्दिश्यमानतया सकलकारणभूतज्योतिषः कौक्षेयज्योतिषैक्याभिधानात्, स्ववाक्ये विरोधिलिङ्गादर्शनाच्च, प्रसिद्धमेव ज्योतिर्जगत्कारणत्वेन प्रतिपाद्यत इति शङ्कायां, यद्यपि स्ववाक्ये विरोधिलिङ्गं न दृश्यते; तथाऽपि पूर्वस्मिन् वाक्ये &amp;lsquo;पादोऽस्य विश्वा भूतानि, त्रिपादस्यामृतं दिवि&amp;rsquo; (छा.उ. 3.12.6) इति प्रतिपादितस्य सर्वभूतचरणस्य परमपुरुषस्यैव द्युसम्बन्धितयात्रापि प्रत्यभिज्ञानात् स एव ज्योतिश्शब्देन सर्वस्मात्परत्वेन सकलकारणतयाऽभिधीयते । अस्य च कौक्षेयज्योतिषैक्याभिधानं फलायोपदिश्यत इति न कश्चिद्विरोधः । अखिलजगदेककारणभूतः परमपुरुषोऽप्राकृतस्वासाधारणदिव्यवर्णो दिव्यरूपस्तमसः परस्ताद्वर्तत इति तस्यैव निरतिशयदीप्तियोगात् ज्योतिश्शब्दाभिधेयत्वं, &amp;lsquo;विश्वतः पृष्ठेषु सर्वतः पृष्ठेषु अनुत्तमेषूत्तमेषु लोकेषु&amp;rsquo; (छा.उ. 3.13.7) वासश्च युज्यत एव ॥ 24 ॥&lt;/p&gt;</description>
    </item>
    <item>
      <title>11 इन्द्रप्राणाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/11_indraprANAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/1/11_indraprANAdhikaraNam/</guid>
      <description>&lt;p&gt;इन्द्रप्राणाधिकरणम् ॥ 11 ॥&lt;br&gt;&#xA;प्राणस्तथाऽनुगमात् ॥ 29 ॥&lt;br&gt;&#xA;आत्मनां हिततमरूपमोक्षसाधनोपासनकर्मतया प्रज्ञातजीवभावस्य इन्द्रस्य &amp;lsquo;प्राणोऽस्मि प्रज्ञात्मा । तं मामायुरमृतमित्युपास्स्व&amp;rsquo; (कौ.उ. 3.1) इति विधानात् स एव जगत्कारणम् । कारणोपासनं हि मोक्षसाधनम् । &amp;lsquo;तस्य तावदेव चिरं यावन्न विमोक्ष्येऽथ संपत्स्ये&amp;rsquo; (छा.उ. 6.14.7) इति श्रुतेरिति नाशङ्कनीयम् । प्राणशब्दसमानाधिकरणेन्द्रशब्दनिर्दिष्टो जीवादर्थान्तरभूत उक्तलक्षणः परमात्मैव । कुतः? तथानुगमात् - परमात्माऽसाधारणानन्दाजरामृतादिष्वस्येन्द्रप्राणशब्दनिर्दिष्टस्यानुगमो हि दृश्यते &amp;lsquo;स एष प्राण एव प्रज्ञात्माऽऽनन्दोऽजरोऽमृतः&amp;rsquo; (कौ.उ. 3.1) इति ॥ 29 ॥&lt;/p&gt;&#xA;&lt;p&gt;न वक्तुरात्मोपदेशादिति चेदध्यात्मसम्बन्धभूमा ह्यस्मिन् ॥ 30 ॥&lt;br&gt;&#xA;उपक्रमे &amp;lsquo;मामेव विजानीहि&amp;rsquo; (कौ.उ. 3.1) इति त्वाष्ट्रवधादिना प्रज्ञातजीवभावस्य इन्द्रस्योपदेशात्, उपसंहारस्तदनुगुणो वर्णनीय इति चेत्, नैतत्; अध्यात्मसंबन्धभूमा ह्यस्मिन् । अध्यात्मम् - परमात्मधर्मः । परमात्मसम्बन्धबहुत्वमस्मिन्निन्द्रशब्दाभिधेये वाक्योपक्रमप्रभृत्युपसंहारा दृश्यन्ते । &amp;lsquo;यं त्वं मनुष्याय हिततमं मन्यसे&amp;rsquo; (कौ.उ. 3.1) इति हिततमोपासनं प्रारब्धम् । तच्च परमात्मधर्मः । &amp;lsquo;तमेवं विद्वानमृत इह भवति । नान्यः पन्थाः&amp;rsquo; (तै.आ. 3.12.7) इत्यादि श्रुतेः । तथा &amp;lsquo;एष एव साधु कर्म कारयति&amp;rsquo; (कौ.उ. 3.9) इत्यादिना सर्वस्य कारयितृत्वम्, &amp;lsquo;एवमेवैता भूतमात्राः&amp;rsquo; (कौ.उ. 3.9) इत्यारभ्य &amp;lsquo;प्रज्ञामात्राः प्राणेष्वर्पिताः&amp;rsquo; (कौ.उ. 3.9) इति सर्वाधारत्वं, तथानन्दादयश्च । &amp;lsquo;एष लोकाधिपतिः&amp;rsquo; (कौ.उ. 3.9) इत्यादिना सर्वेश्वरत्वञ्च ॥ 30 ॥&lt;/p&gt;</description>
    </item>
  </channel>
</rss>
