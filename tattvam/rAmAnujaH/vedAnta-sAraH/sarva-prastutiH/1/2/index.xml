<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/2/</link>
    <description>Recent content in &#43;२ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/2/index.xml" rel="self" type="application/rss+xml" />
    <item>
      <title>12 सर्वत्रप्रसिद्ध्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/2/12_sarvatraprasiddhyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/2/12_sarvatraprasiddhyadhikaraNam/</guid>
      <description>&lt;p&gt;॥ अथ श्रीभगवद्रामानुजविरचिते श्रीवेदान्तसारे प्रथमाध्यायस्य द्वितीयः पादः ॥1.2॥&lt;br&gt;&#xA;सर्वत्र प्रसिद्ध्यधिकरणम् ॥ 1 ॥&lt;br&gt;&#xA;सर्वत्र प्रसिद्धोपदेशात् ॥ 1 ॥&lt;br&gt;&#xA;&amp;lsquo;सर्वं खल्विदम्&amp;rsquo; (छा.उ. 3.14.1) इति निर्दिष्टेन सामानाधिकरण्येन निर्दिष्टं ब्रह्म परमात्मा । कुतः? प्रसिद्धोपदेशात् - &amp;lsquo;तज्जलान्&amp;rsquo; (छा.उ. 3.14.1) इति हेतुतः सर्वात्मकत्वोपदेशादित्यर्थः । प्रसिद्धं हि हेतुतया व्यपदिश्यते । सकलोपनिषत्सु ब्रह्मैव हि जगज्जन्मलयजीवनहेतुतया प्रसिद्धम् &amp;lsquo;यतो वा इमानि&amp;rsquo; (तै.आ. 5.15.1) इत्यादिषु ॥ 1 ॥&lt;/p&gt;&#xA;&lt;p&gt;विवक्षितगुणोपपत्तेश्च ॥ 2 ॥&lt;br&gt;&#xA;मनोमयत्वसत्यसङ्कल्पत्वादयो विवक्षितगुणाः ब्रह्मण्येवोपपद्यन्ते ॥ 2 ॥&lt;/p&gt;&#xA;&lt;p&gt;अनुपपत्तेस्तु न शारीरः ॥ 3 ॥&lt;br&gt;&#xA;दुःखमिश्रपरिमितसुखलवभागिनि शारीरे त्वेषां गुणानामनुपपत्तेर्न शारीरोऽयम् ॥ 3 ॥&lt;/p&gt;</description>
    </item>
    <item>
      <title>13 अत्त्रधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/2/13_attradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/2/13_attradhikaraNam/</guid>
      <description>&lt;p&gt;अत्त्रधिकरणम् ॥ 2 ॥&lt;br&gt;&#xA;अत्ता चराचरग्रहणात् ॥ 9 ॥&lt;br&gt;&#xA;&amp;lsquo;यस्य ब्रह्म च क्षत्रञ्चोभे भवत ओदनः । मृत्युर्यस्योपसेचनं क इत्था वेद यत्र सः ॥&amp;rsquo; (कठ.उ. 2.25) इत्यत्र ओदनोपसेचनसूचितोऽत्ता परमपुरुषः, ब्रह्मक्षत्रोपलक्षितस्य चराचरस्य कृत्स्नस्य मृत्यूपसेचनत्वेन अदनीयतया ग्रहणात् ॥ 9 ॥&lt;/p&gt;&#xA;&lt;p&gt;प्रकरणाच्च ॥ 10 ॥&lt;br&gt;&#xA;&amp;lsquo;महान्तं विभुमात्मानं मत्वा धीरो न शोचति ॥ नायमात्मा प्रवचनेन लभ्यः&amp;rsquo; (कठ.उ. 2.22-23) इत्यादिना परस्यैव प्रकृतत्वात् स एवायम् ॥ 10 ॥&lt;/p&gt;&#xA;&lt;p&gt;गुहां प्रविष्टावात्मानौ हि तद्दर्शनात् ॥ 11 ॥&lt;br&gt;&#xA;अनन्तरम् &amp;lsquo;ऋतं पिबन्तौ सुकृतस्य लोके गुहां प्रविष्टौ परमे परार्ध्ये&amp;rsquo; (कठ.उ. 1.3.1) इत्यादिना जीवपरमात्मानावेव प्रयोज्यप्रयोजकभावेन कर्मफलाशनेऽन्वयादुपदिष्टौ, तयोरेवास्मिन् प्रकरणे गुहाप्रवेशदर्शनात् । &amp;lsquo;तं दुर्दर्शं गूढमनुप्रविष्टं गुहाहितम्&amp;rsquo; (कठ.उ. 1.2.12) इति परस्य, &amp;lsquo;या प्राणेन संभवत्यदितिर्देवतामयी । गुहां प्रविश्य तिष्ठन्ती&amp;rsquo; (कठ.उ. 2.4.7) इति जीवस्य । कर्मफलादनाददितिर्जीवः ॥ 11 ॥&lt;/p&gt;</description>
    </item>
    <item>
      <title>14 अन्तराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/2/14_antarAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/2/14_antarAdhikaraNam/</guid>
      <description>&lt;p&gt;अन्तराधिकरणम् ॥ 3 ॥&lt;br&gt;&#xA;अन्तर उपपत्तेः ॥ 13 ॥&lt;br&gt;&#xA;&amp;lsquo;य एषोऽन्तरक्षिणि पुरुषो दृश्यते एष आत्मेति होवाच एतदमृतमभयमेतद्ब्रह्म&amp;rsquo; (छा.उ. 4.15.1) इत्यत्र अक्ष्याधारः परमपुरुषः निरुपाधिकामृतत्वाभयत्वसंयमद्वामत्वादीनामस्मिन्नेवोपपत्तेः ॥ 13 ॥&lt;/p&gt;&#xA;&lt;p&gt;स्थानादिव्यपदेशाच्च ॥ 14 ॥&lt;br&gt;&#xA;&amp;lsquo;यश्चक्षुषि तिष्ठन्&amp;rsquo; (बृ.उ. 5.7.18) इत्यादिना स्थितिनियमनादिव्यपदेशाच्चायं परः ॥ 14 ॥&lt;/p&gt;&#xA;&lt;p&gt;सुखविशिष्टाभिधानादेव च ॥ 15 ॥&lt;br&gt;&#xA;&amp;lsquo;कं ब्रह्म खं ब्रह्म&amp;rsquo; (छा.उ. 4.10.5) इति पूर्वत्रास्यैव सुखविशिष्टतया अभिधानाच्चायं परः ॥ 15 ॥&lt;/p&gt;&#xA;&lt;p&gt;अत एव च स ब्रह्म ॥ 16 ॥&lt;br&gt;&#xA;यतस्तत्र भवभीताय उपकोसलाय ब्रह्मजिज्ञासवे &amp;lsquo;कं ब्रह्म खं ब्रह्म&amp;rsquo; (छा.उ. 4.10.5) इत्युपदिष्टः &amp;lsquo;यद्वाव कं तदेव खम्&amp;rsquo; (छा.उ. 4.10.5) इति सुखरूपः, अतस्सुखशब्दाभिधेय आकाशः परमेव ब्रह्म ॥ 16 ॥&lt;/p&gt;</description>
    </item>
    <item>
      <title>15 अन्तर्याम्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/2/15_antaryAmyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/2/15_antaryAmyadhikaraNam/</guid>
      <description>&lt;p&gt;अन्तर्याम्यधिकरणम् ॥ 4 ॥&lt;br&gt;&#xA;अन्तर्याम्यधिदैवाधिलोकादिषु तद्धर्मव्यपदेशात् ॥ 19 ॥&lt;br&gt;&#xA;&amp;lsquo;यः पृथिव्यां तिष्ठन्&amp;rsquo; (बृ.उ. 5.7.3) इत्यादिषु अधिदैवाधिलोकादिपदचिह्नितेषु वाक्येषु श्रूयमाणोऽन्तर्यामी परमपरुषः, सर्वान्तरत्व-सर्वाविदितत्व-सर्वशरीरकत्व-सर्वनियन्तृत्वादिपरमात्मधर्मव्यपदेशात् ॥ 19 ॥&lt;/p&gt;&#xA;&lt;p&gt;न च स्मार्तमतद्धर्माभिलापाच्छारीरश्च ॥ 20 ॥&lt;br&gt;&#xA;नायं प्रधानं जीवश्च, तयोरसंभावितसर्वाविदितत्वादिधर्माभिलापात् असंभावनया यथा न स्मार्तम्, तथा जीवोऽपीत्यर्थः ॥ 20 ॥&lt;/p&gt;&#xA;&lt;p&gt;उभयेऽपि हि भेदेनैनमधीयते ॥ 21 ॥&lt;br&gt;&#xA;उभये - काण्वा माध्यन्दिनाश्च &amp;lsquo;यो विज्ञाने तिष्ठन्&amp;rsquo; (बृ.उ. 5.7.22) &amp;lsquo;य आत्मनि तिष्ठन्नात्मनोऽन्तरो यमात्मा न वेद यस्याऽऽत्मा शरीरं य आत्मानमन्तरो यमयति&amp;rsquo; (बृ.उ. 5.7.22 माध्यन्दिनपाठः) इति प्रत्यगात्मनो भेदेन एनम् - अन्तर्यामिणम्, अधीयते; अतः पर एवायम् ॥ 21 ॥&lt;/p&gt;</description>
    </item>
    <item>
      <title>16 अदृश्यत्वादिगुणकाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/2/16_adRshyatvAdiguNakAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/2/16_adRshyatvAdiguNakAdhikaraNam/</guid>
      <description>&lt;p&gt;अदृश्यत्वादिगुणकाधिकरणम् ॥ 5 ॥&lt;br&gt;&#xA;अदृश्यत्वादिगुणको धर्मोक्तेः ॥ 22 ॥&lt;br&gt;&#xA;&amp;lsquo;अथ परा यया तदक्षरमधिगम्यते यत्तदद्रेश्यम्&amp;rsquo; (मुं.उ. 1.1.5) इत्यारभ्य &amp;lsquo;यद्भूतयोनिं परिपश्यन्ति धीराः&amp;rsquo; (मुं.उ. 1.1.6), &amp;lsquo;अक्षरात् परतः परः&amp;rsquo; (मुं.उ. 2.1.2) इत्यादौ प्रधानात्प्रत्यगात्मनश्च अर्थान्तरभूतः परमात्मा प्रतिपाद्यते । &amp;lsquo;यस्सर्वज्ञस्सर्ववित्&amp;rsquo; (मुं.उ. 1.1.9) इत्यादि धर्मोक्तेः ॥ 22 ॥&lt;/p&gt;&#xA;&lt;p&gt;विशेषणभेदव्यपदेशभ्याञ्च नेतरौ ॥ 23 ॥&lt;br&gt;&#xA;एकविज्ञानेन सर्वविज्ञानरूपविशेषणव्यपदेशान्न प्रधानम् । &amp;lsquo;अक्षरात् परतः परः&amp;rsquo; (मुं.उ. 2.1.2) इति प्रधानात्परतः प्रत्यगात्मनोऽपि पर इति भेदव्यपदेशात्, न प्रत्यगात्मा च । अथवा; सामानाधिकरण्येन परतोऽक्षरात् पञ्चविंशकात् पर इति भेदव्यपदेशः ॥ 23 ॥&lt;/p&gt;</description>
    </item>
    <item>
      <title>17 वैश्वानराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/2/17_vaishvAnarAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/1/2/17_vaishvAnarAdhikaraNam/</guid>
      <description>&lt;p&gt;वैश्वानराधिकरणम् ॥ 6 ॥&lt;br&gt;&#xA;वैश्वानरस्साधरणशब्दविशेषात् ॥ 25 ॥&lt;br&gt;&#xA;&amp;lsquo;आत्मानमेवेमं वैश्वानरम्&amp;rsquo; (छा.उ. 5.11.6) इत्यादौ वैश्वानरः परमात्मा, जाठराग्न्यादिषु साधारणस्यापि वैश्वानरशब्दस्य अस्मिन्प्रकरणे परमात्मासाधारणैः सर्वात्मकत्वब्रह्मशब्दादिभिर्विशेष्यमाणत्वात् ॥ 25 ॥&lt;/p&gt;&#xA;&lt;p&gt;स्मर्यमाणमनुमानं स्यादिति ॥ 26 ॥&lt;br&gt;&#xA;द्युलोकप्रभृति पृथिव्यन्तं रूपम् &amp;lsquo;अग्निर्मूर्धा&amp;rsquo; (मुं.उ. 2.1.4) इत्यादिषूक्तम्, अत्र प्रत्यभिज्ञायमानमस्य परमात्मत्वे अनुमानं - लिङ्गमित्यर्थः ॥ 26 ॥&lt;/p&gt;&#xA;&lt;p&gt;शब्दादिभ्योऽन्तःप्रतिष्ठानाच्च नेति चेन्न तथा दृष्ट्युपदेशादसम्भवात्पुरुषमपि चैनमधीयते ॥ 27 ॥&lt;br&gt;&#xA;&amp;lsquo;स एषोऽग्निर्वैश्वानरः&amp;rsquo; (अग्निर. 10.5.6.11) इति अग्निशब्दसामानाधिकरण्यात् प्राणाहुत्याधारत्वादिभिः, &amp;lsquo;पुरुषेऽन्तः प्रतिष्ठितम्&amp;rsquo; (अग्निर. 10.5.6.11) इत्यादेश्च नायं परमात्मेति चेत्, नैतत्; जाठराग्निशरीरकत्वेनोपास्यत्वोपदेशात् । केवलजाठराग्नेः त्रैलोक्यशरीरकत्वाद्यसंभवाच्च । &amp;lsquo;स एषोऽग्निर्वैश्वानरो यत्पुरुषः&amp;rsquo; (अग्निर. 10.5.6.11) इत्येनं वैश्वानरं पुरुषमप्यधीयते वाजिनः । निरुपाधिकपुरुषशब्दश्च परमात्मनि नारायणे एव &amp;lsquo;सहस्रशीर्षम्&amp;rsquo; (तै.आ. 6.11.1) इत्यारभ्य, &amp;lsquo;विश्वमेवेदं पुरुषः&amp;rsquo; (तै.आ. 6.11.1) इत्यादिषु प्रसिद्धः ॥ 27 ॥&lt;/p&gt;</description>
    </item>
  </channel>
</rss>
