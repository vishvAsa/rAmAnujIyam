<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/2/2/</link>
    <description>Recent content in &#43;२ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/2/2/index.xml" rel="self" type="application/rss+xml" />
    <item>
      <title>11 रचनानुपपत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/2/2/11_rachanAnupapattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/2/2/11_rachanAnupapattyadhikaraNam/</guid>
      <description>&lt;p&gt;१७५। रचनानुपपत्तेश्च नानुमानं प्रवृत्तेश्च - दार्वादेरचेतनस्य रथप्रासादादिनिर्माणे&lt;br&gt;&#xA;तदभिज्ञानधिष्ठितस्य रचनानुपपत्तेश्च तज्ज्ञाधिष्ठितस्य रचनाप्रवृत्तेश्च अनुमानगम्यं प्रधानमचेतनं&lt;br&gt;&#xA;प्राज्ञानधिष्ठितं न जगत्कारणम्॥१॥&lt;/p&gt;&#xA;&lt;p&gt;१७६। पयोम्बुवच्चेत्तत्रापि - यथा पयः अम्बु च दध्यादिभावेऽनपेक्षं, तद्वत्प्रधानमपीतिचेत्,&lt;br&gt;&#xA;तत्राप्युक्त एव हेतुः, तस्यापि पक्षीकृतत्वात्॥२॥&lt;/p&gt;&#xA;&lt;p&gt;१७७। व्यतिरेकानवस्थितेश्चानपेक्षत्वात् - प्राज्ञाधिष्ठितत्वानपेक्षत्वेन सर्वदा सृष्टिप्रसङ्गाच्च&lt;br&gt;&#xA;न प्रधानं कारणम्॥३॥&lt;/p&gt;&#xA;&lt;p&gt;१७८। अन्यत्राभावाच्च न तृणादिवत् - क्षीरीभवद्धेनूपयुक्ततृणादिवत् प्रधानमपीति न युक्तं&lt;br&gt;&#xA;वक्तुम्, अनडुहा(दा)दिष्वदर्शनात्, तद्धि प्राज्ञाधिष्ठितम्॥४॥&lt;/p&gt;&#xA;&lt;p&gt;१७९। पुरुषाश्मवदिति चेत्तथाऽपि - पुरुषः स्वसन्निधानात्प्रधानं प्रवर्तयति अन्धपङ्गु&lt;br&gt;&#xA;पुरुषवत्, अश्मवत् - अयस्कान्ताश्मवदिति न प्राज्ञापेक्षेति चेत्, न, तथाऽपि न प्रधानप्रवृत्ति-&lt;br&gt;&#xA;संभवः, अविकृतत्वात्पुरुषस्य, पङ्ग्वन्धादेः मार्गोपदेशदेशान्तरगमनादिः कादाचित्को विकारोऽस्ति॥५॥&lt;/p&gt;</description>
    </item>
    <item>
      <title>12 महद्दीर्घाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/2/2/12_mahaddIrghAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/2/2/12_mahaddIrghAdhikaraNam/</guid>
      <description>&lt;p&gt;१८४। महद्दीर्घवद्वा ह्रस्वपरिमण्डलाभ्याम् - असमञ्जसमिति वर्तते। वा शब्दश्चार्थे।&lt;br&gt;&#xA;ह्रस्वपरिमण्डलाभ्यां महद्दीर्घवत् - द्व्यणुकत्र्यणुकोत्पत्तिवदन्यच्च तन्मतं सर्वमसमञ्जसम्।&lt;br&gt;&#xA;अवयवास्स्वकीयैष्षड्भिः पार्श्वैस्संयुज्यमाना हि पृथुतरमवयविनमारभन्ते, परमाणूनां निरवयवत्वेन&lt;br&gt;&#xA;पार्श्वानभ्युपगमात्, पार्श्वाननपेक्ष्य संयुज्यमानानां न पृथुतरद्रव्यारम्भकत्वसंभवः॥१०॥&lt;/p&gt;&#xA;&lt;p&gt;१८५। उभयथाऽपि न कर्मातस्तदभावः - अणुगताद्यकर्मासंभवात्तत्कृताणुसंयोगाभावात्&lt;br&gt;&#xA;क्षेत्रज्ञादृष्टानां विपाकापेक्षत्वेऽपि न तत्कृतकादाचित्काणुगतकर्मसंभवः। अनपेक्षत्वे प्रागप्युत्पादकं&lt;br&gt;&#xA;स्यात्। विपाको नाम कश्चिददृष्टगतो धर्मो न ज्ञायते, कर्मविधिवेलायामेव कालविशेषनियत-&lt;br&gt;&#xA;फलदायित्वं यस्य कर्मणश्चोदितम्, तस्य तत्कालागम एव विपाकः। अनियतकालविशेषाणां कर्मणां&lt;br&gt;&#xA;प्रबलकर्मान्तराप्रतिबन्ध एव विपाकः। अदृष्टानि च तत्तत्कर्मानुगुणफलदानस्वभावानि, अतोऽनन्तैरात्मभिः&lt;br&gt;&#xA;विविधकालफलदायित्वेनानुष्ठितानामेकदैकरूपविपाको न संभवति। अनुमेयेश्वरासिद्धेस्तदधिष्ठानाच्च न&lt;br&gt;&#xA;संभवति॥११॥&lt;/p&gt;&#xA;&lt;p&gt;१८६। समवायाभ्युपगमाच्च साम्यादनवस्थितेः - समवायाभ्युपगमाच्चासमञ्जसम्, समवायस्यापि&lt;br&gt;&#xA;जातिगुणादेरिवापृथक्सिद्धिहेत्वपेक्षासाम्यादनवस्थितेः, समवायस्य तत्स्वभावकल्पनायां जात्यादेरेव तन्न्याय्यम्॥१२॥&lt;/p&gt;</description>
    </item>
    <item>
      <title>13 समुदायाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/2/2/13_samudAyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/2/2/13_samudAyAdhikaraNam/</guid>
      <description>&lt;p&gt;१९१। समुदाय उभयहेतुकेऽपि तदप्राप्तिः - अणुहेतुके पृथिव्यादिसमुदाये, पृथिव्यादिहेतुके&lt;br&gt;&#xA;शरीरेन्द्रियसमुदाये च सुगताभ्युपगते तदभ्युपगमप्रकारेणैव समुदायासिद्धिः। क्षणिकत्वं हि तैरभ्युपगम्यते,&lt;br&gt;&#xA;संहतौ व्याप्रियमाणाः परमाणवः पृथिव्यादयश्च तदानीमेव नष्टाश्चेत् के समुदायरूपेण संहन्यन्ते?॥१७॥&lt;/p&gt;&#xA;&lt;p&gt;१९२। इतरेतरप्रत्ययत्वादुपपन्नमिति चेन्न सङ्घातभावानिमित्तत्वात् - अस्थिरेषु&lt;br&gt;&#xA;स्थिरत्वबुद्धिरूपाविद्या रागद्वेषादिपरम्परया अन्योन्यकारणत्वात्सर्वकारणत्वमुपपन्नमिति चेत्, न,&lt;br&gt;&#xA;अविद्यायास्सङ्घातभावानिमित्तत्वात्। न हि शुक्तिकादिषु रजतादिबुद्धिरूपाविद्यया शुक्तिकादिर्वस्तुतो&lt;br&gt;&#xA;रजतादिकार्यं करोति। अत्र विदुषस्तदानीमेव नष्टत्वात् अविद्यानिमित्तरागादयोऽपि न संभवन्ति॥१८॥&lt;/p&gt;&#xA;&lt;p&gt;१९३। उत्तरोत्पादे च पूर्वनिरोधात् - उत्तरघटक्षणोत्पत्तौ पूर्वघटक्षणस्यापि नष्टत्वेन&lt;br&gt;&#xA;अभावस्यैवोत्पादकत्वाविशेषेण सर्वदोत्पत्तिश्च स्यात्॥१९॥&lt;/p&gt;&#xA;&lt;p&gt;१९४। असति प्रतिज्ञोपरोधो यौगपद्यमन्यथा - असत उत्पात्तावधिपतिसहकार्यादीनां&lt;br&gt;&#xA;ज्ञानहेतुत्वप्रतिज्ञाविरोधश्च। तस्यापि स्थित्यभ्युपगमे युगपत् घटद्वयोपलब्धिप्रसक्तिः, अस्थितौ च&lt;br&gt;&#xA;संप्रयोगज्ञानापत्तेः यौगपद्यम्॥२०॥&lt;/p&gt;</description>
    </item>
    <item>
      <title>14 उपलब्ध्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/2/2/14_upalabdhyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/2/2/14_upalabdhyadhikaraNam/</guid>
      <description>&lt;p&gt;२०१। नाभाव उपलब्धेः - ज्ञानव्यतिरिक्तार्थाभाववादश्च न संभवति, घटमहं जानामीति&lt;br&gt;&#xA;कर्तृज्ञानकर्मतयाऽर्थस्योपलब्धेः न तदभावश्शक्यते वक्तुम्। पुरुषस्यार्थविशेषव्यवहारानुगुण्यापादकत्वमेव&lt;br&gt;&#xA;ज्ञानस्याकारः॥२७॥&lt;/p&gt;&#xA;&lt;p&gt;२०२।वैधर्म्याच्च न स्वप्नादिवत् - क(का)रण दोषबाधकप्रत्ययराहित्यरूपवैषम्याच्च न&lt;br&gt;&#xA;स्वप्नादिवज्जागरितज्ञानस्य मिथ्यात्वम्॥२८॥&lt;/p&gt;&#xA;&lt;p&gt;२०३। न भावोऽनुपलब्धेः - अर्थशून्यस्य ज्ञानस्य सद्भावो न संभवति, अनुपलब्धेः।&lt;br&gt;&#xA;स्वप्नज्ञानस्याप्यर्थवत्तोपपादयिष्यते॥२९॥ इति उपलब्ध्यधिकरणम् ॥ ४ ॥&lt;/p&gt;</description>
    </item>
    <item>
      <title>15 सर्वथानुपपत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/2/2/15_sarvathAnupapattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/2/2/15_sarvathAnupapattyadhikaraNam/</guid>
      <description>&lt;p&gt;२०४। सर्वथाऽनुपपत्तेश्च - सर्वशून्यवादश्च न संभवति। सदिति प्रतिज्ञायामसदिति&lt;br&gt;&#xA;प्रतिज्ञायां च तुच्छता न संभवति, अनुपपत्तेः। सदसद्बुद्धीनां वस्तुगताऽन्योन्य-&lt;br&gt;&#xA;विरुद्धभावरूपावस्थाविशेषविषयत्वात्॥३०॥ इति सर्वथानुपपत्त्यधिकरणम् ॥ ४ ॥&lt;/p&gt;</description>
    </item>
    <item>
      <title>16 एकस्मिन्नसंभवाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/2/2/16_ekasminnasaMbhavAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/2/2/16_ekasminnasaMbhavAdhikaraNam/</guid>
      <description>&lt;p&gt;२०५। नैकस्मिन्नसंभवात् - अर्हतो मतं न युक्तिमत्। एकस्मिन् वस्तुनि युगपत्&lt;br&gt;&#xA;सत्त्वासत्त्वनित्यत्वानित्यत्वभेदाभेदानामसंभवात्। पर्यायरूपाश्च द्रव्यस्यास्तित्वादिशब्दबुद्धिविषयाः परस्पर&lt;br&gt;&#xA;विरुद्धपिण्डत्वघटत्वकपालत्वाद्यवस्थाः युगपन्न संभवन्ति, तथा, घटत्वशरावत्वावस्थाश्च पृथिव्यादेः&lt;br&gt;&#xA;प्रदेशभेदेन। तथा च द्रव्यस्यानित्यत्वमुत्पत्तिविनाशयोगित्वं तद्विपरीतं नित्यत्वं नैकस्मिन् समवैति॥३१॥&lt;/p&gt;&#xA;&lt;p&gt;२०६। एवं चात्माकार्त्स्न्यम् - आत्मनश्शरीरपरिमाणत्वे बृहतश्शरीरादल्पीयसि प्रविशतः&lt;br&gt;&#xA;आकार्त्स्न्यं - विकल्पत्वं प्रसज्येत॥३२॥&lt;/p&gt;&#xA;&lt;p&gt;२०७। न च पर्यायादप्यविरोधो विकारादिभ्यः - तथा सङ्कोचविकासावस्थायोगादपि&lt;br&gt;&#xA;नाविरोधः, घटादिवद्विकारादियोगप्रसक्तेः॥३३॥&lt;/p&gt;&#xA;&lt;p&gt;२०८। अन्त्यावस्थितेश्चोभयनित्यत्वादविशेषः - अन्त्यस्य - मोक्षावस्थापरिमाणस्य,&lt;br&gt;&#xA;एकरूपावस्थितेः, तस्य स्वाभाविकत्वेनात्मतत्परिमाणयोरुभयोर्नित्यत्वेन पूर्वत्रापि अविशेषः। विविध&lt;br&gt;&#xA;देहपरिमाणत्वे वैकल्यं स्यादेव॥३४॥ इति नैकस्मिन्नसम्भवाधिकरणम् ॥&lt;/p&gt;</description>
    </item>
    <item>
      <title>17 पशुपत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/2/2/17_pashupatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/2/2/17_pashupatyadhikaraNam/</guid>
      <description>&lt;p&gt;२०९। पत्युरसामञ्जस्यात् - नेति वर्तते। पशुपतेर्मतमनादरणीयं वेदविरुद्ध-&lt;br&gt;&#xA;निमित्तोपादानभेदतद्विरुद्धाचारपरत्वेन असामञ्जस्यात्॥३५॥&lt;/p&gt;&#xA;&lt;p&gt;२१०। अधिष्ठानानुपपत्तेश्च - अनुमेयेश्वराभ्युपगमेन हि केवलाधिष्ठातृत्वमुच्यते, तथा सति&lt;br&gt;&#xA;अशरीरस्य प्रधानाधिष्ठानानुपपत्तेः, सशरीरत्वे तु शरीरोत्पत्त्यनिरूपणात्, सावयवस्य तस्य नित्यत्वे&lt;br&gt;&#xA;महीमहीधरादीनामपि नित्यत्वाविरोधाच्च॥३६॥&lt;/p&gt;&#xA;&lt;p&gt;२११। करणवच्चेन्न भोगादिभ्यः - करणकळेबराद्यधिष्ठानवदशरीरस्यैवाधिष्ठानमिति चेन्न।&lt;br&gt;&#xA;पुण्यपापनिमित्तत्वात्तस्य तत्फलभोगादिप्रसक्तेः॥३७॥&lt;/p&gt;&#xA;&lt;p&gt;२१२। अन्तवत्त्वमसर्वज्ञता वा - तथा सति क्षेत्रज्ञवत् अन्तवत्त्वमसर्वज्ञता च॥३८॥ इति&lt;br&gt;&#xA;पशुपत्त्यधिकरणम् ॥ ७ ॥&lt;/p&gt;</description>
    </item>
    <item>
      <title>18 उत्पत्त्यसंभवाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/2/2/18_utpattyasaMbhavAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-sAraH/sarva-prastutiH/2/2/18_utpattyasaMbhavAdhikaraNam/</guid>
      <description>&lt;p&gt;२१३। उत्पत्त्यसंभवात् - साङ्ख्यादिवत्पञ्चरात्रमपि जीवोत्पत्त्यभिधानात्, श्रुतिविरुद्धत्वेन&lt;br&gt;&#xA;तदसंभवादप्रमाणम्॥३९॥&lt;/p&gt;&#xA;&lt;p&gt;२१४। न च कर्तुः करणम् - कर्तुः - जीवात्, करणं - मनश्च, श्रुतावुत्पद्यते इति&lt;br&gt;&#xA;नोच्यते, एतस्माज्जायते प्राणो मनस्सर्वेन्द्रियाणि च इत्यादि श्रुतेः॥४०॥&lt;/p&gt;&#xA;&lt;p&gt;२१५। विज्ञानादिभावे वा तदप्रतिषेधः - वासुदेवात्सङ्कर्षणो नाम जीवः इत्यादौ&lt;br&gt;&#xA;सङ्कर्षणादीनां विज्ञानादिरूपवासुदेवत्वे सति तदभिधायिनः प्रामाण्यानिषेधः। परब्रह्मवासुदेवस्य श्रुतावपि&lt;br&gt;&#xA;अजायमानो बहुधा विजायते इति चावतारश्श्रूयते जीवादिशब्दाः तत्तच्छरीरकसङ्कर्षणादीनां&lt;br&gt;&#xA;वाचकाः॥४१॥&lt;/p&gt;&#xA;&lt;p&gt;२१६। विप्रतिषेधाच्च - तस्मिन्नपि तन्त्रे व्याप्तिरूपेण संबन्धस्तस्याश्च पुरुषस्य च।&lt;br&gt;&#xA;स ह्यनादिरनन्तश्च परमार्थेन निश्चितः॥ इति जीवोत्पत्तिप्रतिषेधाच्चाविरोधश्श्रुतः॥४२॥ इति&lt;br&gt;&#xA;उत्पत्त्यसम्भवाधिकरणम् ॥ ८ ॥&lt;br&gt;&#xA;इति श्रीभगवद्रामानुजविरचिते श्रीवेदान्तसारे&lt;br&gt;&#xA;द्वितीयाध्याये द्वितीयः पादः ।&lt;br&gt;&#xA;अथ द्वितीयाध्यायस्य तृतीयः पादः&lt;/p&gt;</description>
    </item>
  </channel>
</rss>
