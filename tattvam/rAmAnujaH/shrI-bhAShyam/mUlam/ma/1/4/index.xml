<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/1/4/</link>
    <description>Recent content in &#43;४ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/1/4/index.xml" rel="self" type="application/rss+xml" />
    <item>
      <title>श्रीभाष्यम् 01-04-28 आनुमानिकाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/1/4/28_AnumAnikAdhikaraN/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/1/4/28_AnumAnikAdhikaraN/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये प्रथमाध्ये&lt;/strong&gt;&lt;/p&gt;&#xA;&lt;p&gt;(&lt;strong&gt;अन्योन्यव्यवच्छेदपादः&lt;/strong&gt;)&lt;/p&gt;&#xA;&lt;p&gt;&lt;strong&gt;चतुर्थपादः&lt;/strong&gt;&lt;/p&gt;&#xA;&lt;p&gt;&lt;strong&gt;आनुमानिकाधिकरणम्॥१॥&lt;/strong&gt;&lt;/p&gt;&#xA;&lt;p&gt;(&lt;strong&gt;अधिकरणार्थः – अव्यक्तशब्दार्थः, न सांख्योक्तं प्रधानं, किन्तु शरीरमेव&lt;/strong&gt;)&lt;/p&gt;&#xA;&lt;p&gt;(&lt;strong&gt;अधिकरणद्वयार्थनिगमनम्&lt;/strong&gt;)&lt;/p&gt;&#xA;&lt;p&gt;११०. आनुमानिकमप्येकेषामिति चेन्न&lt;/p&gt;&#xA;&lt;p&gt;शरीररूपकविन्यस्तगृहीतेर्दर्शयति च ॥ १–४–१ ॥&lt;/p&gt;&#xA;&lt;p&gt;(&lt;strong&gt;द्वितीय-तृतीयपादार्थसङ्ग्रहः&lt;/strong&gt;)&lt;/p&gt;&#xA;&lt;p&gt;उक्तं परमपुरुषार्थलक्षणमोक्षसाधनतया जिज्ञास्यं जगज्जमन्मादिकारणं ब्रह्माचिद्वस्तुनः प्रधानादेश्चेतनाच्च बद्धमुक्तोभयावस्थाद्विलक्षणं, निरस्तसमस्तहेयगन्धं, सर्वज्ञं, सर्वशक्ति, सत्यसङ्कल्पं, समस्तकल्याणगुणात्मकं, सर्वान्तरात्मभूतं, निरङ्कुशैश्वर्यमिति।&lt;/p&gt;&#xA;&lt;p&gt;(&lt;strong&gt;प्रकृतचतुर्थपादार्थसङ्ग्रहः&lt;/strong&gt;)&lt;/p&gt;&#xA;&lt;p&gt;इदानीं कापिलतन्त्रसिद्धाब्रह्मात्मकप्रधानपुरुषादिप्रतिपादनमुखेन प्रधानकारणत्व-प्रतिपादनच्छायानुसारीणि अपि कानिचिद्वाक्यानि कासुचिच्छाखासु सन्तीत्याशङ्क्य ब्रह्मैककारणत्वस्थेम्ने तन्निराक्रियते।&lt;/p&gt;&#xA;&lt;p&gt;(&lt;strong&gt;विषयप्रदर्शनम्&lt;/strong&gt;)&lt;/p&gt;&#xA;&lt;p&gt;कठवल्लीष्वाम्नायते – इन्द्रियेभ्यः परा ह्यर्था अर्थेभ्यश्च परं मनः। मनसस्तु परा बुद्धिर्बुद्धेरात्मा महान्परः। महतः परमव्यक्तमव्यक्तात्पुरुषः परः। पुरुषान्न परं किञ्चित्सा काष्ठा सा परा गतिः (कठ.१.३.१०) इति ।&lt;/p&gt;</description>
    </item>
    <item>
      <title>श्रीभाष्यम् 01-04-29 चमसाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/1/4/29_chamasAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/1/4/29_chamasAdhikaraNam/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये चमसाधिकरणम् ॥ २ ॥&lt;/strong&gt;&lt;/p&gt;&#xA;&lt;p&gt;(&lt;strong&gt;अधिकरणार्थः – प्रकृत्यादीनां ब्रह्मात्मकता&lt;/strong&gt;)&lt;/p&gt;&#xA;&lt;p&gt;(&lt;strong&gt;अजाविद्या मन्त्रि.उ. 1. श्वे.उ. 4&lt;/strong&gt;)&lt;/p&gt;&#xA;&lt;p&gt;&lt;strong&gt;११७. चमसवदविशेषात् ॥ १–४–८ ॥&lt;/strong&gt;&lt;/p&gt;&#xA;&lt;p&gt;(&lt;strong&gt;प्रकृताधिकरणप्रयोजनकृत्यम्&lt;/strong&gt;)&lt;/p&gt;&#xA;&lt;p&gt;अत्रापि तन्त्रसिद्धप्रक्रिया निरस्यते, न ब्रह्मात्मकानां प्रकृतिमहदहङ्कारादीनां स्वरूपम्, श्रुतिस्मृतिभ्यां ब्रह्मात्मकानां तेषां प्रतिपादनात्।&lt;/p&gt;&#xA;&lt;p&gt;(&lt;strong&gt;मन्त्रिकोपनिषत्सिद्धं प्रकृत्यादिस्वरूपम्&lt;/strong&gt;)&lt;/p&gt;&#xA;&lt;p&gt;यथा आथर्वणिका अधीयते – विकारजननीमज्ञामष्टरूपामजां ध्रुवाम्। ध्यायतेऽध्यासिता तेन तन्यते प्रेर्यते पुनः। सूयते पुरुषार्थं च तेनैवाधिष्ठिता जगत्। गौरनाद्यन्तवती सा जनित्री भूतभाविनी। सिताऽसिता च रक्ता च सर्वकामदुघा विभोः। पिबन्त्येनामविषमां अविज्ञाताः कुमारकाः। एकस्तु पिबते देवः स्वच्छन्दोऽत्र वशानुगाम्। ध्यानक्रियाभ्यां भगवान्भुङ्क्तेऽसौ प्रसभं विभुः। सर्वसाधारणीं दोग्घ्रीं पीड्यमानां तु यज्वभिः (मन्त्रि.उ.१.३) चतुर्विंशतिसङ्ख्यातमव्यक्तं व्यक्तमुच्यते (मन्त्रि.उ.) इति। अत्र प्रकृत्यादीनां स्वरूपमभिहितम्; यदात्मकाश्चैते प्रकृत्यादयः; स परमपुरुषोऽपि तं षड्विंशकमित्याहुस्सप्तविंशमथापरे। पुरुषं निर्गुणं साङ्ख्यमथर्वशिरसो विदुः (मन्त्रि.उ) इति प्रतिपाद्यते ।&lt;/p&gt;</description>
    </item>
    <item>
      <title>श्रीभाष्यम् 01-04-30 संख्योपसंग्रहाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/1/4/30_saMkhyopasaMgrahA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/1/4/30_saMkhyopasaMgrahA/</guid>
      <description>&lt;p&gt;&lt;strong&gt;श्रीशारीरकमीमासांभष्ये संख्योपसंग्रहाधिकरणम्॥३॥&lt;/strong&gt;&lt;/p&gt;&#xA;&lt;p&gt;(&lt;strong&gt;अधिकरणार्थः – कापिलमतानङ्गीकारेऽपि पञ्चजनशब्दार्थसिद्धिः&lt;/strong&gt;)&lt;/p&gt;&#xA;&lt;p&gt;(&lt;strong&gt;ज्योतिषां ज्योतिर्विद्या बृ.उ. 6-4-16)&lt;/strong&gt;)&lt;/p&gt;&#xA;&lt;p&gt;१२०. न संख्योपसंग्रहादपि नानाभावादितरेकाच्च ॥ १–४–११ ॥&lt;/p&gt;&#xA;&lt;p&gt;(&lt;strong&gt;विषयवाक्यप्रदर्शनम्&lt;/strong&gt;)&lt;/p&gt;&#xA;&lt;p&gt;वाजसनेयिनस्समामनन्ति यस्मिन्पञ्च पञ्चजना आकाशश्च प्रतिष्ठितः। तमेवम्मन्य आत्मानं विद्वान्ब्रह्मामृतोऽमृतम् (बृ.३.४.१७) इति।&lt;/p&gt;&#xA;&lt;p&gt;(&lt;strong&gt;संशयस्वरूपम्&lt;/strong&gt;)&lt;/p&gt;&#xA;&lt;p&gt;किमयं मन्त्रः कापिलतन्त्रसिद्धतत्त्वप्रतिपादनपरः, उत नेति सन्दिह्यते।&lt;/p&gt;&#xA;&lt;p&gt;(&lt;strong&gt;पूर्वपक्षः&lt;/strong&gt;)&lt;/p&gt;&#xA;&lt;p&gt;किं युक्तम्**?** तन्त्रसिद्धतत्त्वप्रतिपादनपर इति कुत**😕** पञ्चशब्दविशेषितात्पञ्चजन-शब्दात्पञ्चविंशतितत्त्वप्रतीतेः।&lt;/p&gt;&#xA;&lt;p&gt;एतदुक्तं भवति – पञ्चजनाः (बृ.६.४.१७) इति समासस्समाहारविषयः। पञ्चानां जनानां समूहाः पञ्चजनाः; पञ्चपूल्य इतिवत्। पञ्चजना इति लिङ्गव्यत्ययश्छान्दसः। ते च समूहाः कतीत्यपेक्षायां पञ्चजनशब्दविशेषणेन प्रथमेन पञ्चशब्देन समूहाः पञ्चेति प्रतीयन्ते; यथा पञ्च पञ्चपूल्य इति। अतः पञ्च पञ्चजनाः (बृ.६४.१७) इति पञ्चविंशतिपदार्थावगतौ ते कतम इत्यपेक्षायां मोक्षाधिकारान्मुमुक्षुभिः ज्ञातव्यतया स्मृतिप्रसिद्धाः प्रकृत्यादय एव ज्ञायन्ते। मूलप्रकृतिरविकृतिर्महदाद्याः प्रकृतिविकृतयस्सप्त। षोडशकश्च विकारो न प्रकृतिर्न विकृतिः पुरुषः (सांख्य.का.) इति हि कापिलानां प्रसिद्धिः अतस्तन्त्रसिद्धतत्त्वप्रतिपादनपरः।&lt;/p&gt;</description>
    </item>
    <item>
      <title>श्रीभाष्यम् 01-04-31 कारणत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/1/4/31_kAraNatvAdhikaraN/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/1/4/31_kAraNatvAdhikaraN/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये कारणत्वाधिकरणम्॥४॥&lt;/strong&gt;&lt;/p&gt;&#xA;&lt;p&gt;(&lt;strong&gt;अधिकरणार्थः – सद्रूपस्य ब्रह्मण एव जगत्कारणता, न कापिलस्य प्रधानस्य&lt;/strong&gt;)&lt;/p&gt;&#xA;&lt;p&gt;(&lt;strong&gt;अव्याकृतब्रह्मविद्या बृ.उ. 3-4-7&lt;/strong&gt;)&lt;/p&gt;&#xA;&lt;p&gt;१२३. कारणत्वेन चाकाशादिषु यथाव्यपदिष्टोक्तेः ॥ १–४–१४ ॥&lt;/p&gt;&#xA;&lt;p&gt;पुनःप्रधानकारणवादी प्रत्यवतिष्ठते – न वेदान्तेष्वेकस्मात्सृष्टिराम्नायत इति जगतो ब्रह्मैककारणत्वं न युज्यते वक्तुम्। तथा हि सदेव सोम्येदमग्र आसीत् (छा.६.२.१) इति सत्पूर्विका सृष्टिराम्नायते; असद्वा इदमग्र आसीत् (तै.आ.७) इत्यसत्पूर्विका च; अन्यत्र असदेवेमग्र आसीत् । तत्सदासीत्। । तत्समभवत् (छा.३.१९.१) इति च। अतो वेदान्तेषु स्रष्टुरव्यवस्थितेर्जगतो ब्रह्मैककारणत्वं न निश्चेतुं शक्यम्; प्रत्युत प्रधानकारणत्वमेव निश्चेतुं शक्यते तद्धेदं तर्ह्यव्याकृतमासीत् (बृ.३.५.७) इत्यव्याकृते प्रधाने जगतः प्रलयमभिधाय तन्नामरूपाभ्यां व्याक्रियत (बृ.३.४.७) इत्यव्याकृतादेव जगतस्सृष्टिश्चाभिधीयते। अव्याकृतं ह्यव्यक्तम्, नामरूपाभ्यां न व्याक्रियते – न व्यज्यत इत्यर्थः। अव्यक्तं प्रधानमेव। अस्य च स्वरूपनित्यत्वेन परिणामाश्रयत्वेन च जगत्कारणवादिवाक्यगतौ सदसच्छब्दौ ब्रह्मणीवास्मिन्न विरोत्स्येते ।&lt;/p&gt;</description>
    </item>
    <item>
      <title>श्रीभाष्यम् 01-04-32 जगद्वाचित्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/1/4/32_jagadvAchitvAdhik/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/1/4/32_jagadvAchitvAdhik/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये जगद्वाचित्वाधिकरणम् ॥ ५ ॥&lt;/strong&gt;&lt;/p&gt;&#xA;&lt;p&gt;(&lt;strong&gt;अधिकरणार्थः – जगत् परब्रह्मकारणकमेव, न पुरुषपदवाच्यजीवकारणकम्&lt;/strong&gt;)&lt;/p&gt;&#xA;&lt;p&gt;(&lt;strong&gt;बालाकिविद्या कौ.उ. 4&lt;/strong&gt;)&lt;/p&gt;&#xA;&lt;p&gt;१२५. जगद्वाचित्वात् ॥ १–४–१६ ॥&lt;/p&gt;&#xA;&lt;p&gt;(&lt;strong&gt;सङ्गतिप्रदर्शनम्&lt;/strong&gt;)&lt;/p&gt;&#xA;&lt;h2 id=&#34;वदनतवकयष-चतनकरणतवबधऽप-जवपरतवन-नरवहयतवशङक&#34;&gt;&lt;strong&gt;वेदान्तवाक्येषु चेतनकारणत्वबोधेऽपि जीवपरत्वेन निर्वाह्यत्वशङ्का&lt;/strong&gt;&lt;/h2&gt;&#xA;&lt;p&gt;पुनरपि साङ्ख्यः प्रत्यवतिष्ठते यद्यपि वेदान्तवाक्यानि चेतनं जगत्कारणत्वेन प्रतिपादयन्ति, तथापि तन्त्रसिद्धप्रधानपुरुषातिरिक्तं वस्तु जगत्कारणं वेद्यतया न तेभ्यः प्रतीयते। तथाहि भोक्तारमेव पुरुषं कारणं वेद्यतयाऽधीयते कौषीतकिनो बालाक्यजातशत्रुसंवादे ब्रह्म ते ब्रवाणि (कौषी.४.१८) इत्युपक्रम्य यो वै बालाक एतेषां पुरुषाणां कर्ता यस्य वैतत्कर्म स वै वेदितव्यः (कौषी.४.१८) इति ।&lt;/p&gt;&#xA;&lt;p&gt;(&lt;strong&gt;पूर्वपक्षः&lt;/strong&gt;)&lt;/p&gt;&#xA;&lt;p&gt;(&lt;strong&gt;तत्र क्षेत्रज्ञस्यैव वेदितव्यतोक्तिः&lt;/strong&gt;)&lt;/p&gt;&#xA;&lt;p&gt;उपक्रमे वक्तव्यतया बालाकिनोपक्षिप्तं ब्रह्माजानते तस्मा एवाजातशत्रुणा स वै वेदितव्यः (कौषी.४.१८) इति ब्रह्मोपदिश्यते। यस्य वैतत्कर्म (कौषी.४.१८) इति कर्मसम्बन्धात्प्रकृत्यध्यक्षो भोक्ता पुरुषो वेदितव्यतयोपदिष्टं ब्रह्मेति निश्चीयते, नार्थान्तरम्, तस्य कर्मसम्बन्धानभ्युपगमात्। कर्म च पुण्यापुण्यलक्षणं क्षेत्रज्ञस्यैव सम्भवति।&lt;/p&gt;</description>
    </item>
    <item>
      <title>श्रीभाष्यम् 01-04-33 वाक्यान्वयाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/1/4/33_vAkyAnvayAdhikara/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/1/4/33_vAkyAnvayAdhikara/</guid>
      <description>&lt;p&gt;&lt;strong&gt;श्री शारीरकमीमांसाभाष्ये वाक्यान्वयाधिकरणम्॥६॥&lt;/strong&gt;&lt;/p&gt;&#xA;&lt;p&gt;(&lt;strong&gt;अधिकरणार्थः – वाक्यविशेषैः उपास्यतया विहितं ब्रह्मैव, न पुरुषः&lt;/strong&gt;)&lt;/p&gt;&#xA;&lt;p&gt;(&lt;strong&gt;मैत्रेयीविद्या बृ.उ. 6-5&lt;/strong&gt;)&lt;/p&gt;&#xA;&lt;p&gt;१२८. वाक्यान्वयात् ॥ १–४–१९ ॥&lt;/p&gt;&#xA;&lt;p&gt;(&lt;strong&gt;सङ्गतिप्रतिपादनम्&lt;/strong&gt;)&lt;/p&gt;&#xA;&lt;p&gt;अत्रापि कापिलतन्त्रसिद्धपुरुषतत्त्वावेदनपरं वाक्यं क्वचिद्दृश्यत इति तदतिरिक्त ईश्वरो नाम न कश्चित्सम्भवतीत्याशङ्क्य निराकरोति।&lt;/p&gt;&#xA;&lt;p&gt;(&lt;strong&gt;विषयप्रदर्शनम्&lt;/strong&gt;)&lt;/p&gt;&#xA;&lt;p&gt;बृहदारण्यके मैत्रेयीब्राह्मणे श्रूयते – न वा अरे पत्युः कामाय पतिः प्रियो भवति (बृ.६.५.६) इत्यारभ्य – न वा अरे सर्वस्य कामाय सर्वं प्रियं भवति आत्मनस्तु कामाय सर्वं प्रियं भवति । आत्मा वा अरे द्रष्टव्यश्श्रोतव्यो मन्तव्यो निदिध्यासितव्यः मैत्रेय्यात्मनि खल्वरे दृष्टे श्रुते मते विज्ञाते इदं सर्वं विदितम् (बृ.६.५.६) इति।&lt;/p&gt;</description>
    </item>
    <item>
      <title>श्रीभाष्यम् 01-04-34 प्रकृत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/1/4/34_prakRtyadhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/1/4/34_prakRtyadhikaraNa/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये प्रकृत्यधिकरणम्॥ ७ ॥&lt;/strong&gt;&lt;/p&gt;&#xA;&lt;p&gt;(&lt;strong&gt;अधिकरणार्थः – ब्रह्मण एव जगन्निमित्तता, जगदुपादानता च&lt;/strong&gt;)&lt;/p&gt;&#xA;&lt;p&gt;(&lt;strong&gt;सद्विद्या छा.उ. 6&lt;/strong&gt;)&lt;/p&gt;&#xA;&lt;p&gt;१३२. प्रकृतिश्च प्रतिज्ञादृष्टान्तानुपरोधात् ॥ १–४–२३ ॥&lt;/p&gt;&#xA;&lt;p&gt;(&lt;strong&gt;पेटिकासङ्गतिः&lt;/strong&gt;)&lt;/p&gt;&#xA;&lt;p&gt;एवं निरीश्वरसाङ्ख्ये निरस्ते सति सेश्वरसाङ्ख्यः प्रत्यवतिष्ठते – यद्यपीक्षणादिगुणयोगात् सर्वज्ञमीश्वरं जगत्कारणत्वेन वेदान्ताः प्रतिपादयन्ति; तथापि वेदान्तैरेव जगदुपादानतया प्रधानमेव प्रतिपाद्यत इति प्रतीयते। न हि वेदान्तास्सर्वज्ञस्यापरिणामिनोऽधिष्ठातुः ईश्वरस्याधिष्ठेयेनाचेतनेन परिणामिना प्रधानेन विना जगतः कारणत्वमवगमयन्ति।&lt;/p&gt;&#xA;&lt;p&gt;(&lt;strong&gt;उक्तार्थे श्रुतिस्मृतिप्रदर्शनपूर्वकं पूर्वः पक्षः&lt;/strong&gt;)&lt;/p&gt;&#xA;&lt;p&gt;तथाह्यपरिणामिनमेनं प्रकृतिं चैतदधिष्ठितां परिणामिनीमधीयते निष्कलं निष्क्रियं शान्तं निरवद्यं निरञ्जनम् (श्वे.६–१९) स वा एष महानज आत्माऽजरोऽमरः (बृ.६–४–२५) विकारजननीमज्ञां अष्टरूपामजां ध्रुवाम्, ध्यायतेऽध्यासिता तेन तन्यते प्रेर्यते पुनः। सूयते पुरुषार्थं च तेनैवाधिष्ठिता जगत्। गौरनाद्यन्तवती सा जनित्री भूतभाविनी (मान्त्रिक.उ) इति। तथा प्रकृतिमुपादानभूतामधिष्ठायैवेश्वरो विश्वं जगत्सृजतीति श्रूयते अस्मान्मायी सृजते विश्वमेतत् (श्वे.४.९), मायां तु प्रकृतिं विद्यान्मायिनं तु महेश्वरम् (श्वे.४.१०) इति। स्मृतिरपि मयाध्यक्षेण प्रकृतिस्सूयते सचराचरम् (भ.गी.९.१०) इति। एवमश्रुतेऽपि प्रधानोपादानत्वे ब्रह्मणो जगत्कारणत्वश्रुत्यन्यथानुपपत्त्यैव प्रधानस्वरूपं तस्येश्वराधिष्ठितस्य जगदुपादानत्वं च सिद्ध्यति॥&lt;/p&gt;</description>
    </item>
    <item>
      <title>श्रीभाष्यम् 01-04-35 सर्वव्याख्यानाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/1/4/35_sarvavyAkhyAnAdhi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/1/4/35_sarvavyAkhyAnAdhi/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये सर्वव्याख्यानाधिकरणम्॥८॥&lt;/strong&gt;&lt;/p&gt;&#xA;&lt;p&gt;(&lt;strong&gt;अधिकरमणार्थः – सर्ववेदान्तगतानां सर्वेषां जगत्कारणत्वपरवाक्यानां, ब्रह्मपरत्वमेव&lt;/strong&gt;)&lt;/p&gt;&#xA;&lt;p&gt;(&lt;strong&gt;सर्वविद्यासम्बन्धिविचाररूपम्&lt;/strong&gt;)&lt;/p&gt;&#xA;&lt;p&gt;१३८. एतेन सर्वे व्याख्याताव्याख्याताः ॥ १–४–२९ ॥&lt;/p&gt;&#xA;&lt;p&gt;(&lt;strong&gt;उक्तेनार्थेन सर्ववेदान्ततात्पर्यनिर्णयः&lt;/strong&gt;)&lt;/p&gt;&#xA;&lt;p&gt;एतेन पादचतुष्टयोक्तन्यायकलापेन, सर्ववेदान्तेषु जगत्कारणप्रतिपादनपरास्सर्वे वाक्यविशेषाश्चेतनाचेतनविलक्षणसर्वज्ञसर्वशक्तिब्रह्मप्रतिपादनपरा व्याख्याताः। व्याख्याताः इति पदाभ्यासोऽध्यायपरिसमाप्तिद्योतनार्थः॥ २९॥&lt;/p&gt;&#xA;&lt;p&gt;&lt;strong&gt;इति श्रीशारीरकमीमांसाभाष्ये सर्वव्याख्यानाधिकरणम्॥८॥&lt;/strong&gt;&lt;/p&gt;&#xA;&lt;p&gt;&lt;strong&gt;इति श्रीभगवद्रामानुजविरचिते शारीरकमीमांसाभाष्ये&lt;/strong&gt;&lt;/p&gt;&#xA;&lt;p&gt;&lt;strong&gt;प्रथमस्याध्यायस्य चतुर्थः पादः॥४॥&lt;/strong&gt;&lt;/p&gt;&#xA;&lt;p&gt;&lt;strong&gt;॥ समाप्तश्च प्रथमोऽध्यायः ॥&lt;/strong&gt;&lt;/p&gt;</description>
    </item>
  </channel>
</rss>
