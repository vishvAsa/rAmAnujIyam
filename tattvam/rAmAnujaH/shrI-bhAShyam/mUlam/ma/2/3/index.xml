<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/2/3/</link>
    <description>Recent content in &#43;३ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/2/3/index.xml" rel="self" type="application/rss+xml" />
    <item>
      <title>श्रीभाष्यम् 02-03-01 वियदधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/2/3/01_viyadadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/2/3/01_viyadadhikaraNam/</guid>
      <description>&lt;p&gt;&lt;strong&gt;श्रीभगवद्रामानुजविरचितेश्रीशारीरकमीमांसाभाष्येद्वितीये अविरोधाध्याये–तृतीयः वियत्पादः&lt;/strong&gt;&lt;/p&gt;&#xA;&lt;h2 id=&#34;अधकरणन--7-सतरण--52&#34;&gt;अधिकरणानि – 7, सूत्राणि – 52&lt;/h2&gt;&#xA;&lt;h2 id=&#34;पदरथ--वयदद-परपञचसय-बरहमकरयतवचनत&#34;&gt;पादार्थः – वियदादेः प्रपञ्चस्य ब्रह्मकार्यत्वचिन्ता&lt;/h2&gt;&#xA;&lt;p&gt;(54) &lt;strong&gt;वियदधिकरणम् ॥१॥&lt;/strong&gt;&lt;/p&gt;&#xA;&lt;h2 id=&#34;सतरण-1-9&#34;&gt;सूत्राणि 1-9&lt;/h2&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;आकाशस्य ब्रह्मकार्यत्वचिन्ता&lt;/p&gt;&#xA;&lt;/details&gt;&#xA;&lt;p&gt;&lt;strong&gt;२१७. न वियदश्रुतेः ॥ २–३–१ ॥&lt;/strong&gt;&lt;/p&gt;&#xA;&lt;h2 id=&#34;पदसङगतपरदरशनम&#34;&gt;पादसङ्गतिप्रदर्शनम्&lt;/h2&gt;&#xA;&lt;p&gt;साङ्ख्यादिवेदबाह्यतन्त्राणां न्यायाभासमूलतया विप्रतिषेधाच्चासामञ्जस्यमुक्तम्; इदानीं स्वपक्षस्य विप्रतिषेधादिदोषगन्धाभावख्यापनाय ब्रह्मकार्यतयाऽभिमतचिदचिदात्मकप्रपञ्चस्य कार्यताप्रकारो विशोध्यते।&lt;/p&gt;&#xA;&lt;h2 id=&#34;सशयकर&#34;&gt;संशयाकारः&lt;/h2&gt;&#xA;&lt;p&gt;तत्र वियदुत्पद्यते, न वा – इति संशय्यते।&lt;/p&gt;&#xA;&lt;h2 id=&#34;सयकतक-परव-पकष&#34;&gt;सयुक्तिकः पूर्वः पक्षः&lt;/h2&gt;&#xA;&lt;p&gt;किं युक्तम्? न वियदुत्पद्यत इति। कुतः? अश्रुतेः; संभावितस्य हि श्रवणसंभवः; असंभावितस्य तु गगनकुसुमवियदुत्पत्त्यादेः शब्दाभिधेयत्वं न संभवति। न खलु निरवयवस्य सर्वगतस्याकाशस्य आत्मन इवोत्पत्तिर्निरूपयितुं शक्यते ॥&lt;/p&gt;</description>
    </item>
    <item>
      <title>श्रीभाष्यम् 02-03-02 तेजोधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/2/3/02_tejodhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/2/3/02_tejodhikaraNam/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये तेजोऽधिकरणम्॥२॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;तेज आदिशरीरकात् ब्रह्मण एव अबादिसृष्टिः, न केवलं तेज आदे-&lt;/p&gt;&#xA;&lt;/details&gt;&#xA;&lt;p&gt;&lt;strong&gt;२२६. तेजोऽतस्तथाह्याह ॥ २–३–१० ॥&lt;/strong&gt;&lt;/p&gt;&#xA;&lt;h2 id=&#34;अवनतरसङगत-परकतधकरणय-वचरशच&#34;&gt;अवान्तरसङ्गतिः, प्रकृताधिकरणीयो विचारश्च&lt;/h2&gt;&#xA;&lt;p&gt;ब्रह्मव्यतिरिक्तस्य कृत्स्नस्य ब्रह्मकार्यत्वमुक्तम्, इदानीं व्यवहितकार्याणां किं केवलात्तत्तदनन्तरकारणभूताद्वस्तुन उत्पत्तिः, आहोस्वित्तत्तद्रूपाद्ब्रह्मण इति चिन्त्यते।&lt;/p&gt;&#xA;&lt;h2 id=&#34;परव-पकष-सहतक&#34;&gt;पूर्वः पक्षः सहेतुकः&lt;/h2&gt;&#xA;&lt;p&gt;किं युक्तम्? केवलात्तत्तद्वस्तुन इति। कुतः? तेजस्तावत् अतः – मातरिश्वन एवोत्पद्यते। &lt;strong&gt;वायोरग्निः&lt;/strong&gt; (तै.उ.आन.१) इति ह्याह ॥१०॥&lt;/p&gt;&#xA;&lt;h2 id=&#34;अप-तजस-एव-कवलत-सषटशङक&#34;&gt;अपां तेजस एव केवलात् सृष्टिशङ्का&lt;/h2&gt;&#xA;&lt;p&gt;&lt;strong&gt;२२७. आपः॥ २–३–११ ॥&lt;/strong&gt;&lt;/p&gt;&#xA;&lt;p&gt;आपोऽपि अतः – तेजस एवोत्पद्यन्ते, &lt;strong&gt;अग्नेरापः&lt;/strong&gt; (तै.उ.आन.१.२) &lt;strong&gt;तदपोऽसृजत&lt;/strong&gt; (छा.६.२.३) इति ह्याह ॥११॥&lt;/p&gt;</description>
    </item>
    <item>
      <title>श्रीभाष्यम् 02-03-03 आत्माधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/2/3/03_AtmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/2/3/03_AtmAdhikaraNam/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये आत्माधिकरणम्॥३॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;जीवानां उत्पत्तिविनाशराहित्येन नित्यता&lt;/p&gt;&#xA;&lt;/details&gt;&#xA;&lt;p&gt;&lt;strong&gt;२३४. नात्मा श्रुतेर्नित्यत्वाच्च ताभ्यः ॥ २–३–१८ ॥&lt;/strong&gt;&lt;/p&gt;&#xA;&lt;h2 id=&#34;अवनतरसङगत-अधकरण-वचरणयशशच&#34;&gt;अवान्तरसङ्गतिः, अधिकरणे विचारणीयोंशश्च&lt;/h2&gt;&#xA;&lt;p&gt;वियदादेः कृत्स्नस्य परस्माद्ब्रह्मण उत्पत्तिरुक्ता। इदानीं जीवस्याप्युत्पत्तिरस्ति नेति संशय्यते ॥&lt;/p&gt;&#xA;&lt;h2 id=&#34;परवपकष-सयकतक&#34;&gt;पूर्वपक्षः सयुक्तिकः&lt;/h2&gt;&#xA;&lt;p&gt;कि युक्तम्? अस्तीति, कुतः, एकविज्ञानेन सर्वविज्ञानप्रतिज्ञोपपत्तेः, प्राक्सृष्टेरेकत्वावधारणाच्च। वियदादेरिव जीवस्याप्युत्पत्तिवादिन्यः श्रुतयश्च सन्ति – &lt;strong&gt;यतः प्रसूता जगतः प्रसूती तोयेन जीवान् व्यससर्ज भूम्याम्&lt;/strong&gt; (तै.उ.ना.१.१) &lt;strong&gt;प्रजापतिः प्रजा असृजत&lt;/strong&gt; (यजु.२.अष्ट) &lt;strong&gt;सन्मूलास्सोम्येमास्सर्वाः प्रजास्सदायतनास्सत्प्रतिष्ठाः&lt;/strong&gt; (छा.६.८.४) &lt;strong&gt;यतो वा इमानि भूतानि जायन्ते&lt;/strong&gt; (तै.उ.भृगु-१) इति। एवं सचेतनस्य जगत उत्पत्तिवचनात् जीवस्याप्युत्पत्तिः प्रतीयते।&lt;/p&gt;&#xA;&lt;h2 id=&#34;जवबरहमभदत-जवनतयतवशङक-परहर&#34;&gt;जीवब्रह्माभेदतः, जीवनित्यत्वशङ्का-परिहारौ&lt;/h2&gt;&#xA;&lt;p&gt;न च वाच्यं – ब्रह्मणो नित्यत्वात् तत्त्वमस्यादिभिश्च जीवस्य ब्रह्मत्वावगमाज्जीवस्य नित्यत्वम् – इति ऐतदात्म्यिमदं सर्वम् (छा.६.८.७) &lt;strong&gt;सर्वं खल्विदं ब्रह्म&lt;/strong&gt; (छा.३.१४.१) इत्येवमादिभिर्वियदादेरपि ब्रह्मत्वावगमात्तस्यापि नित्यत्वप्रसक्तेः। अतो जीवोऽपि वियदादिवत् उत्पद्यत इति॥&lt;/p&gt;</description>
    </item>
    <item>
      <title>श्रीभाष्यम् 02-03-04 ज्ञाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/2/3/04_jnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/2/3/04_jnAdhikaraNam/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये ज्ञाधिकरणम्॥४॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;ज्ञानाश्रयत्वस्य जीवस्वरूपतानिरूपणम्&lt;/p&gt;&#xA;&lt;/details&gt;&#xA;&lt;p&gt;&lt;strong&gt;२३५. ज्ञोऽत एव ॥ २–३–१९ ॥&lt;/strong&gt;&lt;/p&gt;&#xA;&lt;h2 id=&#34;अवनतरसङगत-अधकरणय-सशयशच&#34;&gt;अवान्तरसङ्गतिः, अधिकरणीयः संशयश्च&lt;/h2&gt;&#xA;&lt;p&gt;वियदादिवज्जीवो नोत्पद्यत इत्युक्तम्, तत्प्रसङ्गेन जीवस्वरूपं निरूप्यते। किं सुगतकपिलाभिमतचिन्मात्रमेवात्मनस्स्वरूपम्; उत कणभुगभिमतपाषाणकल्पस्वरूपं अचित्स्वभावमेव आगन्तुकचैतन्यगुणकम्; अथ ज्ञातृत्वमेवास्य स्वरूपमिति।&lt;/p&gt;&#xA;&lt;h2 id=&#34;यकतसहत-परव-पकष-चतनसय-जञनमतरसवरपत&#34;&gt;युक्तिसहितः पूर्वः पक्षः, चेतनस्य ज्ञानमात्रस्वरूपता&lt;/h2&gt;&#xA;&lt;p&gt;किं युक्तम्? चिन्मात्रमिति; कुतः? तथा श्रुतेः। अन्तर्यामिब्राह्मणे हि &lt;strong&gt;य आत्मनि तिष्ठन्&lt;/strong&gt; (बृ.५.७.२२) इति माध्यन्दिनस्य पर्यायस्य स्थाने &lt;strong&gt;यो विज्ञाने तिष्ठन्&lt;/strong&gt; (बृह.५.७.२२) इति काण्वा अधीयते। तथा &lt;strong&gt;विज्ञानं यज्ञं तनुते कर्माणि तनुतेऽपि च&lt;/strong&gt; (तै.आन.५.१) इति कर्तुरात्मनो विज्ञानमेव स्वरूपं श्रूयते । स्मृतिषु च &lt;strong&gt;ज्ञानस्वरूपमत्यन्तनिर्मलं परमार्थतः&lt;/strong&gt; (वि.पु.१.२.६) इत्यादिष्वात्मनो ज्ञानस्वरूपत्वं प्रतीयते। अपरस्तु जीवात्मनो ज्ञानत्वे ज्ञातृत्वे च स्वाभाविकेऽभ्युपगम्यमाने तस्य सर्वगतस्य सर्वदा सर्वत्रोपलब्धिप्रसङ्गात्, करणानां च वैयर्थ्यात्, सुषुप्तिमूर्च्छादिषु सतोऽप्यात्मनः चैतन्यानुपलब्धेर्जाग्रतस्सामग्र्यां सत्यां ज्ञानोत्पत्ति-दर्शनादस्य न ज्ञानं स्वरूपम्; नापि ज्ञातृत्वम्; आगन्तुकमेव चैतन्यम्; सर्वगतत्वं चात्मनोऽवश्याभ्युपेत्यम्, सर्वत्र कार्योपलब्धेः सर्वत्रात्मनस्सन्निधानाभ्युपगमाच्छरीरगमनेनैव कार्यसम्भवे सति गतिकल्पनायां प्रमाणाभावाच्च। श्रुतिरपि सुषुप्तिवेलायां ज्ञानाभावं दर्शयति – &lt;strong&gt;नाहं खल्वयमेवं सम्प्रत्यात्मानं जानात्ययमहमस्मीति नो एवेमानि भूतानि&lt;/strong&gt; (छा.८.११.२) इति। तथा मोक्षदशायां ज्ञानाभावं दर्शयति – &lt;strong&gt;न प्रेत्य संज्ञाऽस्ति&lt;/strong&gt; (बृ.६.५.१३) इति। &lt;strong&gt;ज्ञानस्वरूपम्&lt;/strong&gt; (वि.पु.१.२.६) इत्यादिप्रयोगस्तु ज्ञानस्य तदसाधारणगुणत्वेन लाक्षणिक इति॥&lt;/p&gt;</description>
    </item>
    <item>
      <title>श्रीभाष्यम् 02-03-05 कर्त्रधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/2/3/05_kartradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/2/3/05_kartradhikaraNam/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये कर्त्रधिकरणम्॥५॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;आत्मन एव कर्तृत्वम्, न गुणानाम् इति समर्थनम्&lt;/p&gt;&#xA;&lt;/details&gt;&#xA;&lt;p&gt;&lt;strong&gt;२४९. कर्ता शास्त्रार्थवत्वात् ॥ २–३–३३ ॥&lt;/strong&gt;&lt;/p&gt;&#xA;&lt;h2 id=&#34;अवनतरसङगतपरदरशनम-अधकरणय-वचरशच&#34;&gt;अवान्तरसङ्गतिप्रदर्शनम्, अधिकरणीयो विचारश्च&lt;/h2&gt;&#xA;&lt;p&gt;अयमात्मा ज्ञाता, स चाणुपरिमाण इत्युक्तम्; इदानीं किं स एव कर्ता; उत स्वयमकर्तैव सन्नचेतनानां गुणानां कर्तृत्वमात्मन्यध्यस्यतीति चिन्त्यते।&lt;/p&gt;&#xA;&lt;h2 id=&#34;परवपकष-सयकतक&#34;&gt;पर्वपक्षः सयुक्तिकः&lt;/h2&gt;&#xA;&lt;p&gt;किमत्र युक्तम्? अकर्तैवात्मेति। कुतः? आत्मनो ह्यकर्तृत्वम्, गुणानामेव च कर्तृत्वमध्यात्मशास्त्रेषु श्रूयते। तथाहि कठवल्लीषु जीवस्य &lt;strong&gt;न जायते म्रियते&lt;/strong&gt; (कठ.२.१८) इत्यादिना जन्मजरामरणादिकं सर्वं प्रकृतिधर्मं प्रतिषिध्य हननादिषु क्रियासु कर्तृत्वमपि प्रतिषिध्यते हन्ता चेन्मन्यते हन्तुं हतश्चेन्मन्यते हतम्। उभौ तौ न विजानीतो नायं हन्त न हन्यते (कठ.२.१९) इति। हन्तारमात्मानं जानन्न जानात्यात्मानमित्यर्थः। तथा च भगवता स्वयमेव जीवस्याकर्तृत्वं स्वरूपम्, कर्तृत्वाभिमानस्तु व्यामोह इत्युच्यते &lt;strong&gt;प्रकृतेः क्रियमाणानि गुणैः कर्माणि सर्वशः। अहङ्कारविमूढात्मा कर्ताऽहमिति मन्यते&lt;/strong&gt; (भ.गी.३.२७) &lt;strong&gt;नान्यं गुणेभ्यः कर्तारं यदा द्रष्टाऽनुपश्यति&lt;/strong&gt; (भ.गी.१४.१९) &lt;strong&gt;कार्यकारणकर्तृत्वे हेतुः प्रकृतिरुच्यते। पुरुषस्सुखदुःखानां भोक्तृत्वे हेतुरुच्यते&lt;/strong&gt; (भ.गी.१३.२०) इति च। अतः पुरुषस्य भोक्तृत्वमेव, प्रकृतेरेव तु कर्तृत्वम् इति।&lt;/p&gt;</description>
    </item>
    <item>
      <title>श्रीभाष्यम् 02-03-06 परायत्ताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/2/3/06_parAyattAdhikaraN/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/2/3/06_parAyattAdhikaraN/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये परायत्ताधिकरणम्॥६॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;जीवात्मगतं विहित-निषिद्धक्रियाकर्तृत्वं परमात्माधीनम्&lt;/p&gt;&#xA;&lt;/details&gt;&#xA;&lt;p&gt;&lt;strong&gt;२५६. परात्तु तच्छ्रुतेः॥ २–३–४० ॥&lt;/strong&gt;&lt;/p&gt;&#xA;&lt;h2 id=&#34;एतदधकरणवचरणयऽरथ&#34;&gt;एतदधिकरणविचारणीयोऽर्थः&lt;/h2&gt;&#xA;&lt;p&gt;इदं जीवस्य कर्तृत्वं किं स्वातन्त्र्येण? उत परमात्मायत्तमिति।&lt;/p&gt;&#xA;&lt;h2 id=&#34;यकतसदध-परव-पकष&#34;&gt;युक्तिसिद्धः पूर्वः पक्षः&lt;/h2&gt;&#xA;&lt;p&gt;कि प्राप्तम्? स्वातन्त्रयेणेति । परमात्मायत्तत्वे हि&#xA;विधिनिषेधशास्त्रानर्थक्यं प्रसज्येत । यो हि स्वबृुद्धया प्रवृत्तिनिवृत्त्यारम्भशक्तः; स एव नियोज्यो भवति। अत स्वातन्त्र्येणास्य कर्तृत्वम्॥&lt;/p&gt;&#xA;&lt;h2 id=&#34;सदधनत-सतररथववततय-सह&#34;&gt;सिद्धान्तः सूत्रार्थविवृत्त्या सह&lt;/h2&gt;&#xA;&lt;p&gt;इति प्राप्तेऽभिधीयते – परात्तु तच्छ्रुतेः – इति। तुशब्दः पक्षं व्यावर्तयति; तत् -कर्तृत्वं अस्य – जीवस्य परात् – परमात्मन एव हेतोर्भवति, कुतः? श्रुतेः – अन्तः &lt;strong&gt;प्रविष्टश्शास्ता जनानां सर्वात्मा&lt;/strong&gt; (तै.आर.३.११.१०) &lt;strong&gt;य आत्मनि तिष्ठन्नात्मनोमन्तरो यमात्मा न वेद यस्यात्मा शरीरं य आत्मानमन्तरो यमयति स त आत्माऽन्तर्याम्यमृतः&lt;/strong&gt; (बृ.५.७.२२) इति। स्मृतिरपि – &lt;strong&gt;सर्वस्य चाहं हृदि सन्निविष्टो मत्तः स्मृतिः ज्ञानमपोहनं च&lt;/strong&gt; (भ.गी.१५.१५) &lt;strong&gt;ईश्वरस्सर्वभूतानां हृद्देशेऽर्जुन तिष्ठति। भ्रामयन् सर्वभूतानि यन्त्रारूढानि मायया&lt;/strong&gt; (भ.गी.१८-६१) इति॥४०॥&lt;/p&gt;</description>
    </item>
    <item>
      <title>श्रीभाष्यम् 02-03-07 अंशाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/2/3/07_aMshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/2/3/07_aMshAdhikaraNam/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये अंशाधिकरणम्॥७॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;जीवात्मनः परमात्मनः अंशभूताः इति साधनम्&lt;/p&gt;&#xA;&lt;/details&gt;&#xA;&lt;p&gt;&lt;strong&gt;२५८. अंशो नानाव्यपदेशादन्यथा चापि दाशकितवादित्वमधीयत एके॥ २–३–४२॥&lt;/strong&gt;&lt;/p&gt;&#xA;&lt;h2 id=&#34;अवनतरसङगत-अधकरणय-सशयशच&#34;&gt;अवान्तरसङ्गतिः अधिकरणीयः संशयश्च&lt;/h2&gt;&#xA;&lt;p&gt;जीवस्य कर्तृत्वं परमपुरुषायत्तमित्युक्तम्; इदानीं किमयं जीवः परस्मादत्यन्तभिन्नः, उत परमेव ब्रह्म भ्रान्तम्, उत ब्रह्मैवोपाध्यवच्छिन्नम्, अथ ब्रह्मांश इति संशय्यते; श्रुतिविप्रतिपत्तेस्संशयः।&lt;/p&gt;&#xA;&lt;h2 id=&#34;अधकरणसय-पनरकतयशङक--परहर&#34;&gt;अधिकरणस्य पौनरुक्त्यशङ्का – परिहारौ&lt;/h2&gt;&#xA;&lt;p&gt;ननु &lt;strong&gt;तदनन्यत्वमारम्भणशब्दादिभ्यः&lt;/strong&gt; (शारी.२.१.१५) &lt;strong&gt;अधिकं तु भेदनिर्देशात्&lt;/strong&gt; (शारी.२.१.२२) इत्यत्रैवायमर्थो निर्णीतः।&lt;/p&gt;&#xA;&lt;p&gt;सत्यम्, स एव नानात्वैकत्वश्रुतिविप्रतिपत्त्या आक्षिप्य जीवस्य ब्रह्मांशत्वोपपादनेन विशेषतो निर्णीयते; यावद्धि जीवस्य ब्रह्मांशत्वं न निर्णीतम्, तावज्जीवस्य ब्रह्मणोऽनन्यत्वं, ब्रह्मणस्तस्मादधिकत्वं च न प्रतितिष्ठति।&lt;/p&gt;&#xA;&lt;h2 id=&#34;हतपनयसपरवक-परवपकष&#34;&gt;हेतूपन्यासपूर्वकः पूर्वपक्षः&lt;/h2&gt;&#xA;&lt;p&gt;किं तावत्प्राप्तम्? अत्यन्तभिन्न इति; कुतः? &lt;strong&gt;ज्ञाज्ञौ द्वावजावीशनीशौ&lt;/strong&gt; (श्वे.१.९) इत्यादिभेदनिर्देशात् । ज्ञाज्ञयोरभेदश्रुतयस्तु अग्निना सिञ्चेत् इति विरुद्धार्थप्रतिपादनादौपचारिक्यः।&lt;/p&gt;</description>
    </item>
  </channel>
</rss>
