<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/</link>
    <description>Recent content in &#43;१ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/index.xml" rel="self" type="application/rss+xml" />
    <item>
      <title>श्रीभाष्यम् 04-01-01 आवृत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/01_AvRttyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/01_AvRttyadhikaraNam/</guid>
      <description>&lt;p&gt;&lt;strong&gt;श्रीभगवद्रामानुजविरचिते श्रीशारीरकमीमांसाभाष्येचतुर्थः फलाध्यायः&lt;/strong&gt;&lt;/p&gt;&#xA;&lt;h2 id=&#34;अधकरणन--33-सतरण--137&#34;&gt;अधिकरणानि – 33 सूत्राणि – 137&lt;/h2&gt;&#xA;&lt;h2 id=&#34;अधययरथ--वदयसवरपवशधनपरवकम-वदयफलचनतनम&#34;&gt;अध्यायार्थः – विद्यास्वरूपविशोधनपूर्वकम् विद्याफलचिन्तनम्&lt;/h2&gt;&#xA;&lt;p&gt;&lt;strong&gt;प्रथमः आवृत्तिपादः ॥ 4-1 ॥&lt;/strong&gt;&lt;/p&gt;&#xA;&lt;h2 id=&#34;पदरथ--उपसनपरकरचनत-परवततरघशलष-वनश-च&#34;&gt;पादार्थः – उपासनप्रकारचिन्ता, पूर्वोत्तराघाश्लेष-विनाशौ च&lt;/h2&gt;&#xA;&lt;p&gt;&lt;strong&gt;आवृत्त्यधिकरणम् ॥१॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;उपासनस्य असकृदावृत्तस्यैव मोक्षोपायता&lt;/p&gt;&#xA;&lt;/details&gt;&#xA;&lt;p&gt;&lt;strong&gt;४७०. आवृत्तिरसकृदुपदेशात् ॥ ४–१–१ ॥&lt;/strong&gt;&lt;/p&gt;&#xA;&lt;h2 id=&#34;अधययसङगत&#34;&gt;अध्यायसङ्गतिः&lt;/h2&gt;&#xA;&lt;p&gt;तृतीयेऽध्याये साधनैस्सह विद्या चिन्तिता। अथेदानीं विद्यास्वरूपविशोधनपूर्वकं विद्याफलं चिन्त्यते। तत्र&lt;/p&gt;&#xA;&lt;h2 id=&#34;परसतत-वषय-वचरयशशच&#34;&gt;प्रस्तुतो विषयः विचार्यांशश्च&lt;/h2&gt;&#xA;&lt;p&gt;&lt;strong&gt;ब्रह्मविदाप्नोति परम्&lt;/strong&gt; (तै.आन.१.१) &lt;strong&gt;तमेव विदित्वाऽतिमृत्युमेति&lt;/strong&gt; (श्वे.३.८) &lt;strong&gt;ब्रह्म वेद ब्रह्मैव भवति&lt;/strong&gt; (मु.३.२.९) &lt;strong&gt;यदा पश्यः पश्यते रुक्मवर्णम्&lt;/strong&gt; (मु.३.१.३) इत्यादि वेदान्तवाक्येषु ब्रह्मप्राप्तिसाधनतया विहितं वेदनं किं सकृत्कृतमेव शास्त्रार्थः, उतासकृदावृत्तमिति संशयः।&lt;/p&gt;</description>
    </item>
    <item>
      <title>श्रीभाष्यम् 04-01-02 आत्मत्वोपासनाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/02_AtmatvopAsanAdhik/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/02_AtmatvopAsanAdhik/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये आत्मत्वोपासनाधिकरणम्॥२॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;उपास्यं ब्रह्म उपासितुः आत्मत्वेनैवोपास्यम्, न अन्यत्वेन&lt;/p&gt;&#xA;&lt;/details&gt;&#xA;&lt;p&gt;&lt;strong&gt;४७२. आत्मेति तूपगच्छन्ति ग्राहयन्ति च ॥ ४–१–३ ॥&lt;/strong&gt;&lt;/p&gt;&#xA;&lt;h2 id=&#34;सशयपरदरशनत-अधकरणचनतयऽरथ&#34;&gt;संशयप्रदर्शनतः अधिकरणचिन्त्योऽर्थः&lt;/h2&gt;&#xA;&lt;p&gt;इदमिदानीं चिन्त्यते – किमुपास्यं ब्रह्मोपासितुरन्यत्वेनोपास्यम्, उतोपासितुरात्मत्वेन – इति।&lt;/p&gt;&#xA;&lt;h2 id=&#34;यकतय-परवपकष&#34;&gt;युक्त्या पूर्वःपक्षः&lt;/h2&gt;&#xA;&lt;p&gt;किं युक्तम्?; अन्यत्वेनेति। कुतः? उपासितुः प्रत्यगात्मनोऽर्थान्तरत्वात् ब्रह्मणः । अर्थान्तरत्वं च &lt;strong&gt;अधिकं तु भेदिनर्देशात्&lt;/strong&gt; (शारी.२.१.२२) &lt;strong&gt;अधिकोपदेशात्&lt;/strong&gt; (शारी.३.४.८) &lt;strong&gt;नेतरोऽनुपपत्तेः&lt;/strong&gt; (शारी.१.१.१७) इत्यादिषूपपादितम्। यथावस्थितं च ब्रह्मोपास्यम्; अयथोपासने हि ब्रह्मप्राप्तिरप्ययथाभूता स्यात् – &lt;strong&gt;यथाक्रतुरस्मिन् लोके पुरुषो भवति तथेतः प्रेत्य भवति&lt;/strong&gt; (छा.३.१४.१) इति न्यायात्। अतोऽन्यत्वेनोपास्यमिति॥&lt;/p&gt;&#xA;&lt;h2 id=&#34;सतररथवरणनत-सदधनत&#34;&gt;सूत्रार्थवर्णनतः सिद्धान्तः&lt;/h2&gt;&#xA;&lt;p&gt;एवं प्राप्तेऽभिधीयते – आत्मेति तु – इति । तुशब्दोऽवधारणे; उपासितुरात्मेत्येवोपास्यम्, उपासिता प्रत्यगात्मा स्वशरीरस्य स्वयं यथा आत्मा; तथा स्वात्मनोऽपि परं ब्रह्मात्मेत्येवोपासीतेत्यर्थः। कुतः? एवं ह्युपगच्छन्ति पूर्वे उपासितारः – &lt;strong&gt;त्वं वा अहमस्मि भगवो देवते अहं वै त्वमसि&lt;/strong&gt; (बृ.३.४.१०) इति। उपासितुरर्थान्तरभूतं ब्रह्मोपासितारोऽहमिति कथमभ्युपग्छन्तीत्यत्राह – ग्राहयन्ति च – इति । इममर्थमविरुद्धमुपासितॄन् ग्राहयन्ति शास्त्राणि – तान् प्रत्युपपादयन्तीत्यर्थः ।&lt;/p&gt;</description>
    </item>
    <item>
      <title>श्रीभाष्यम् 04-01-03 प्रतीकाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/03_pratIkAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/03_pratIkAdhikaraNam/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये प्रतीकाधिकरणम्॥३॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;प्रतीकोपासनस्थले, न आत्मत्वानुसन्धानं प्रतीके कार्यम्&lt;/p&gt;&#xA;&lt;/details&gt;&#xA;&lt;p&gt;&lt;strong&gt;४७३. न प्रतीके न हि सः ॥ ४–१–४ ॥&lt;/strong&gt;&lt;/p&gt;&#xA;&lt;h2 id=&#34;वषयपसथपन-सशयशच&#34;&gt;विषयोपस्थापनं संशयश्च&lt;/h2&gt;&#xA;&lt;p&gt;&lt;strong&gt;मनो ब्रह्मेत्युपासीत&lt;/strong&gt; (छा.३.१८.१) &lt;strong&gt;स यो नाम ब्रह्मेत्युपास्ते&lt;/strong&gt; (छा.७.१.५) इत्यादिप्रतीकोपासनेष्वप्यात्मत्वानुसन्धानं कार्यम्, उत न – इति चिन्तायां –&lt;/p&gt;&#xA;&lt;h2 id=&#34;सहतक-परव-पकष&#34;&gt;सहेतुकः पूर्वः पक्षः&lt;/h2&gt;&#xA;&lt;p&gt;&lt;strong&gt;मनो ब्रह्मेत्युपासीत&lt;/strong&gt; (छा.३.१८.१) इति ब्रह्मोपासनत्वसाम्याद्ब्रह्मणश्चोपासितुरात्मत्वात् आत्मेत्येवोपासीतेति ॥&lt;/p&gt;&#xA;&lt;h2 id=&#34;सतरत-सदधनत&#34;&gt;सूत्रतः सिद्धान्तः&lt;/h2&gt;&#xA;&lt;p&gt;एवं प्राप्तेऽभिधीयते – न प्रतीके – इति । प्रतीके नात्मत्वानुसन्धानं कार्यम्; न हि सः – नह्युपासितुरात्मा प्रतीकः । प्रतीकोपासनेषु प्रतीक एवोपास्यः; न ब्रह्म। ब्रह्म तु तत्र दृष्टिविशेषणमात्रम् । प्रतीकोपासनं हि नाम अब्रह्मणि ब्रह्मदृष्ट्याऽनुसन्धानम्; तत्रोपास्यस्य प्रतीकस्योपासितुरात्मत्वाभावान्न तथाऽनुसन्धेयम् ॥ ४॥&lt;/p&gt;</description>
    </item>
    <item>
      <title>श्रीभाष्यम् 04-01-04 आदित्यादिमत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/04_AdityAdimatyadhik/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/04_AdityAdimatyadhik/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये आदित्यादिमत्यधिकरणम्॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;क्रत्वङ्गाश्रितेषूपासनेषु उद्गीथादावेव आदित्यादिदृष्टिः कार्या, न आदित्यादावुद्गीथादिदृष्टिः&lt;/p&gt;&#xA;&lt;/details&gt;&#xA;&lt;p&gt;&lt;strong&gt;४७५. आदित्यादिमतयश्चाङ्ग उपपत्तेः ॥ ४–१–६ ॥&lt;/strong&gt;&lt;/p&gt;&#xA;&lt;h2 id=&#34;वषयसशय&#34;&gt;विषयसंशयौ&lt;/h2&gt;&#xA;&lt;p&gt;&lt;strong&gt;य एवासौ तपति तमुद्गीथमुपासीत&lt;/strong&gt; (छा.१.३.१) इत्यादिषु कर्माङ्गाश्रयेषूपासनेषु संशयः – किमुद्गीथादौ कर्माङ्गे आदित्यादिदृष्टिः कर्तव्या, उतादित्यादिषूद्गीथादिदृष्टिः इति । उत्कृष्टदृष्टिर्निकृष्टे कर्तव्येति न्यायात्, उद्गीथादीनां च फलसाधनभूतकर्माङ्गत्वेनाफलेभ्य आदित्यादिभ्यः उत्कृष्टत्वादादित्यादिषूद्गीथादिदृष्टिः-&lt;/p&gt;&#xA;&lt;h2 id=&#34;सतररथत-सदधनत&#34;&gt;सूत्रार्थतः सिद्धान्तः&lt;/h2&gt;&#xA;&lt;p&gt;इति प्राप्तेऽभिधीयते – आदित्यादिमतयश्चाङ्गे – इति। चशब्दोऽवधारणे; क्रत्वङ्गे उद्गीथादावादित्यादिदृष्टय एव कार्याः; कुतः? उपपत्तेः – आदित्यादीनामेवोत्कृष्टत्वोपपत्तेः; आदित्यादिदेवताराधनद्वारेण हि कर्मणामपि फलसाधनत्वम्; अतस्तद्दृष्टिरुद्गीथाद्यङ्गे ॥ ६॥&lt;/p&gt;&#xA;&lt;p&gt;&lt;strong&gt;इति श्रीशारीरकमीमांसाभाष्ये आदित्यादिमत्यधिकरणम्॥४॥&lt;/strong&gt;&lt;/p&gt;</description>
    </item>
    <item>
      <title>श्रीभाष्यम् 04-01-05 आसीनाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/05_AsInAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/05_AsInAdhikaraNam/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये आसीनाधिकरणम्॥५॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;मोक्षार्थोपासनरूपं ध्यानं सापाश्रये आसीनस्यैव पुरुषस्य&lt;/p&gt;&#xA;&lt;/details&gt;&#xA;&lt;p&gt;&lt;strong&gt;४७६. आसीनस्सम्भवात् ॥ ४–१–७ ॥&lt;/strong&gt;&lt;/p&gt;&#xA;&lt;h2 id=&#34;अवनतरसङगतपरदरशनम&#34;&gt;अवान्तरसङ्गतिप्रदर्शनम्&lt;/h2&gt;&#xA;&lt;p&gt;मोक्षसाधनतया वेदान्तशास्त्रैर्विहितं ज्ञानं ध्यानोपासनादिशब्दवाच्यमसकृदावृत्तं सन्ततस्मृतिरूपमित्युक्तम्।&lt;/p&gt;&#xA;&lt;h2 id=&#34;ससयगरभत-परवपकष&#34;&gt;संसयगर्भितः पूर्वपक्षः&lt;/h2&gt;&#xA;&lt;p&gt;तदनुतिष्ठन्नासीनश्शयानस्तिष्ठन् गच्छंश्च विशेषाभावात् अनियमेनानुतिष्ठेत् –&lt;/p&gt;&#xA;&lt;h2 id=&#34;सदधनतरथ-सतरत&#34;&gt;सिद्धान्तार्थः सूत्रतः&lt;/h2&gt;&#xA;&lt;p&gt;इति प्राप्ते उच्यते – आसीनः इति । आसीन उपासनमनुतिष्ठते; कुतः? सम्भवात् – आसीनस्यैव ह्येकाग्रचित्ततासम्भवः; स्थितिगत्योः प्रयत्नसापेक्षत्वात्, शयने च निद्रासम्भवात्। पश्चार्धधारणप्रयत्ननिवृत्तये सापाश्रये आसीनः कुर्यात्॥ ७॥&lt;/p&gt;&#xA;&lt;h2 id=&#34;धयनकल-ऐकगरयसयवशयकत&#34;&gt;ध्यानकाले ऐकाग्र्यस्यावश्यकता&lt;/h2&gt;&#xA;&lt;p&gt;&lt;strong&gt;४७७. ध्यानाच्च ॥ ४–१–८ ॥&lt;/strong&gt;&lt;/p&gt;&#xA;&lt;p&gt;&lt;strong&gt;निदिध्यासितव्यः&lt;/strong&gt; (बृ.६.५.६) इति ध्यानरूपत्वादुपासनस्य, एकाग्रचित्तता अवश्यंभाविनी । ध्यानं हि विजातीयप्रत्ययान्तराव्यवहितमेकचिन्तनमित्युक्तम् ॥८॥&lt;/p&gt;&#xA;&lt;h2 id=&#34;धयन-ऐकगरयसय-आवशयकतवदढकरणम&#34;&gt;ध्याने ऐकाग्र्यस्य आवश्यकत्वदृढीकरणम्&lt;/h2&gt;&#xA;&lt;p&gt;&lt;strong&gt;४७८. अचलत्वं चापेक्ष्य ॥ ४–१–९ ॥&lt;/strong&gt;&lt;/p&gt;</description>
    </item>
    <item>
      <title>श्रीभाष्यम् 04-01-06 आप्रयाणाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/06_AprayANAdhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/06_AprayANAdhikaraNa/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये आप्रयाणाधिकरणम्॥६॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;मोक्षोपायभूतं ध्यानं देहपातं यावत् प्रत्यहमनुवर्तनीयम्, न तु एकस्मिन्नेवाहनि निर्वर्त्यम्&lt;/p&gt;&#xA;&lt;/details&gt;&#xA;&lt;p&gt;&lt;strong&gt;४८१. आप्रयाणात्तत्रापि हि दृष्टम् ॥ ४–१–१२ ॥&lt;/strong&gt;&lt;/p&gt;&#xA;&lt;h2 id=&#34;अधकरणय-सशय&#34;&gt;अधिकरणीयः संशयः&lt;/h2&gt;&#xA;&lt;p&gt;तदिदमपवर्गसाधनमुक्तलक्षणमुपासनमेकाह एव संपाद्यम्, उताप्रयाणात्प्रत्यहं अनुवर्तनीयमिति विशये&lt;/p&gt;&#xA;&lt;h2 id=&#34;यकतय-परवपकष&#34;&gt;युक्त्या पूर्वःपक्षः&lt;/h2&gt;&#xA;&lt;p&gt;एकस्मिन्नेवाहनि शास्त्रार्थस्य कृतत्वात्तावतैव परिसमापनीयम्&lt;/p&gt;&#xA;&lt;h2 id=&#34;सदधनत-सतरत&#34;&gt;सिद्धान्तः सूत्रतः&lt;/h2&gt;&#xA;&lt;p&gt;इति प्राप्त उच्यते – आप्रयाणात् – इति। आमरणादनुवर्तनीयम्; कुतः? तत्रापि हि दृष्टम् – उपासनोद्योगप्रभृत्याप्रयाणान्मध्ये यः कालः तत्र सर्वत्रापि दृष्टमुपासनं, &lt;strong&gt;स खल्वेवं वर्तयन् यावदायुषं ब्रह्मलोकमभिसम्पद्यते&lt;/strong&gt; (छा.८.१५.१) इति॥१२॥&lt;/p&gt;&#xA;&lt;p&gt;&lt;strong&gt;इति श्रीशारीरकमीमांसाभाष्ये आप्रयाणाधिकरणम्॥६॥&lt;/strong&gt;&lt;/p&gt;</description>
    </item>
    <item>
      <title>श्रीभाष्यम् 04-01-07 तदधिगमाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/07_tadadhigamAdhikar/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/07_tadadhigamAdhikar/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये तदधिगमाधिकरणम्॥७॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;ब्रह्मविद्यालाभे सति तन्माहात्म्यात् पश्चात्तनानां पाप्मनामश्लेषः, प्राक्तनानां च तेषां विनाशश्च&lt;/p&gt;&#xA;&lt;/details&gt;&#xA;&lt;p&gt;&lt;strong&gt;४८२. तदधिगम उत्तरपूर्वाघयोरश्लेषविनाशौ तद्व्यपदेशात् ॥ ४–१–१३ ॥&lt;/strong&gt;&lt;/p&gt;&#xA;&lt;h2 id=&#34;पटकसङगत&#34;&gt;पेटिकासङ्गतिः&lt;/h2&gt;&#xA;&lt;p&gt;एवं विद्यास्वरूपं विशोध्य विद्याफलं चिन्तयितुमारभते ।&lt;/p&gt;&#xA;&lt;h2 id=&#34;वचरणयवषयपसथपनम&#34;&gt;विचारणीयविषयोपस्थापनम्&lt;/h2&gt;&#xA;&lt;p&gt;ब्रह्मविद्याप्राप्तौ पुरुषस्योत्तर-पूर्वाघयोरश्लेषविनाशौ श्रूयेते&#xA;&lt;strong&gt;तद्यथा पुष्करपलाश आपो न श्लिष्यन्ते एवमेवंविदि पापं कर्म न श्लिष्यते&lt;/strong&gt; (छा.४.१४.३) &lt;strong&gt;तस्यैवाऽत्मा पदवित्तं विदित्वा न कर्मणा लिप्यते पापकेन&lt;/strong&gt; (बृ.६.४.२३) इत्युत्तराघाश्लेषः &lt;strong&gt;तद्यथेषीकतूलमग्नौ प्रोतं प्रदूयेतैवं हास्य सर्वे पाप्मानः प्रदूयन्ते&lt;/strong&gt; (छा.५.२४.३) &lt;strong&gt;क्षीयन्ते चास्य कर्माणि तस्मिन्दृष्टे परावरे&lt;/strong&gt; (मु.२.२.८) इति पूर्वाघविनाशः ।&lt;/p&gt;&#xA;&lt;h2 id=&#34;वचरपयक-सशय-परवपकषशच&#34;&gt;विचारौपयिकः संशयः, पूर्वपक्षश्च&lt;/h2&gt;&#xA;&lt;p&gt;एतावश्लेषविनाशौ विद्याफलभूतावुपपद्येते, नेति संशयः। किं युक्तम्? नोपपद्येते इति। कुतः? &lt;strong&gt;नाभुक्तं क्षीयते कर्म कल्पकोटिशतैरपि&lt;/strong&gt; (ब्रह्म.वै.प्रकृतिखण्डे.२६.७०े) इत्यादिशास्त्र-विरोधात्। अश्लेषविनाशव्यपदेशस्तु मोक्षसाधनभूतविद्याविधायिवाक्यशेषगतः कथञ्चिद्विद्याः स्तुतिप्रतिपादनेनाप्युपपद्यते।&lt;/p&gt;</description>
    </item>
    <item>
      <title>श्रीभाष्यम् 04-01-08 इतराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/08_itarAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/08_itarAdhikaraNam/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये इतराधिकरणम्॥८॥&lt;/strong&gt;&lt;/p&gt;&#xA;&lt;h2 id=&#34;अधकरणसयरथ--बरहमवद-नषपननपसनसय-पपनमव-पणयमपयशलष-वनश&#34;&gt;अधिकरणस्यार्थः – ब्रह्मविदो निष्पन्नोपासनस्य पापानामिव पुण्यामप्यश्लेष-विनाशौ&lt;/h2&gt;&#xA;&lt;p&gt;&lt;strong&gt;४८३. इतरस्याप्येवमसंश्लेषः पाते तु ॥ ४–१–१४ ॥&lt;/strong&gt;&lt;/p&gt;&#xA;&lt;h2 id=&#34;पणयऽपयकतनययतदश&#34;&gt;पुण्येऽप्युक्तन्यायातिदेशः&lt;/h2&gt;&#xA;&lt;p&gt;उत्तरपूर्वाघयोर्विद्यया अश्लेषविनाशावुक्तौ; इतरस्य – पुण्यस्यापि एवम् – उक्तेन न्यायेनाश्लेषविनाशौ विद्यया स्याताम्, विद्याफलविरोधित्वसामान्याद्व्यपदेशाच्च । भवति च व्यपदेशः – उभे सुकृतदुष्कृते निर्दिश्य &lt;strong&gt;सर्वे पाप्मानोऽतो निवर्तन्ते&lt;/strong&gt; (छा.८.४.१) इति, &lt;strong&gt;तत्सुकृतदुष्कृते धूनुते&lt;/strong&gt; (कौषी.१.४) इति च। मुमुक्षोरनिष्टफलत्वात्सुकृतस्यापि पाप्मशब्देन व्यपदेशः।&lt;/p&gt;&#xA;&lt;h2 id=&#34;सतरसय-नययतदशसय-परयजनम&#34;&gt;सौत्रस्य न्यायातिदेशस्य प्रयोजनम्&lt;/h2&gt;&#xA;&lt;p&gt;सुकृतस्यापि शास्त्रीयत्वात्तत्फलस्य केषांचिदिष्टत्वदर्शनाच्च विद्याया&#xA;अविरोधशङ्कां निवर्तयितुमतिदेशः ।&lt;/p&gt;&#xA;&lt;h2 id=&#34;असशलष-वशषपरदरशनम&#34;&gt;असंश्लेषे विशेषप्रदर्शनम्&lt;/h2&gt;&#xA;&lt;p&gt;ननु विदुषोऽपि सेतिकर्तव्यताकोपासननिर्वृत्तये वृष्ट्यन्नादिफलानीष्टान्येव; कथं तेषां विरोधाद्विनाश उच्यते; तत्राह पाते तु इति। शरीरपाते तु तेषां विनाशः; शरीरपातादूर्ध्वं तु विद्यानुगुणदृष्टफलानि सुकृतानि नश्यन्तीत्यर्थः॥१४॥&lt;/p&gt;</description>
    </item>
    <item>
      <title>श्रीभाष्यम् 04-01-09 अनारब्धकार्याधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/09_anArabdhakAryAdhi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/09_anArabdhakAryAdhi/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये अनारब्धकार्याधिकरणम्॥९॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;भगवदुपासकस्योक्तः सुकृतादिविनाशः फलदानप्रवृत्तपुण्यपापमात्रविषयः&lt;/p&gt;&#xA;&lt;/details&gt;&#xA;&lt;p&gt;&lt;strong&gt;४८४. अनारब्धकार्ये एव तु पूर्वे तदवधेः ॥ ४–१–१५ ॥&lt;/strong&gt;&lt;/p&gt;&#xA;&lt;h2 id=&#34;अवनतरसङगत&#34;&gt;अवान्तरसङ्गतिः&lt;/h2&gt;&#xA;&lt;p&gt;ब्रह्मविद्योत्पत्तेः पूर्वोत्तरभाविनोस्सुकृतदुष्कृतयोरश्लेषविनाशावुक्तौ ।&lt;/p&gt;&#xA;&lt;h2 id=&#34;वचरपयग-सशय&#34;&gt;विचारोपयोगी संशयः&lt;/h2&gt;&#xA;&lt;p&gt;ततः पूर्वभाविनोः सुकृतदुष्कृतयोः किमविशेषेण विनाशः, उतानारब्धकार्ययोरेवेति विशये –&lt;/p&gt;&#xA;&lt;h2 id=&#34;यकतय-परव-पकष&#34;&gt;युक्त्या पूर्वः पक्षः&lt;/h2&gt;&#xA;&lt;p&gt;&lt;strong&gt;सर्वे पाप्मानः प्रदूयन्ते&lt;/strong&gt; (छा.५.२४.३) इति विद्याफलस्याविशेषश्रवणाद्विद्योत्पत्युत्तर-कालभाविन्याश्च शरीरस्थितेः कुलालचक्रभ्रमणादिवत् संस्कारवशादप्युपपत्तेरविशेषेण –&lt;/p&gt;&#xA;&lt;h2 id=&#34;सतररथत-सदधनत&#34;&gt;सूत्रार्थतः सिद्धान्तः&lt;/h2&gt;&#xA;&lt;p&gt;इति प्राप्ते उच्यतेः अनारब्धकार्ये एव तु पूर्वे – इति विद्योत्पत्तेः पूर्वे सुकृतदुष्कृते अनारब्धकार्ये – अप्रवृत्तफले एव विद्यया विनश्यतः; कुतः? तदवधेः– &lt;strong&gt;तस्य तावदेव चिरं यावन्न विमोक्ष्ये अथ सम्पत्स्ये&lt;/strong&gt; (छा.६.१४.२) इति शरीरपातविलम्बावधिश्रुतेः ॥&lt;/p&gt;</description>
    </item>
    <item>
      <title>श्रीभाष्यम् 04-01-10 अग्निहोत्राद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/10_agnihotrAdyadhika/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/10_agnihotrAdyadhika/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये अग्निहोत्राद्यधिकरणम्&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;अग्निहोत्रादिकं नित्य-नैमित्तिकरूपं कर्म अनुष्ठेयविद्यार्थत्वात् अवश्यं कर्तव्यमेव&lt;/p&gt;&#xA;&lt;/details&gt;&#xA;&lt;p&gt;&lt;strong&gt;४८५. अग्निहोत्रादि तु तत्कार्यायैव तद्दर्शनात् ॥ ४–१–१६ ॥&lt;/strong&gt;&lt;/p&gt;&#xA;&lt;h2 id=&#34;अवनतरसङगत&#34;&gt;अवान्तरसङ्गतिः&lt;/h2&gt;&#xA;&lt;p&gt;&lt;strong&gt;इतरस्याप्येवमसंश्लेषः&lt;/strong&gt; (शारी.४-१-१४) इति विद्याबलात्सुकृतस्याप्यसंश्लेष उक्तः,&lt;/p&gt;&#xA;&lt;h2 id=&#34;परवपकष-यकतय&#34;&gt;पूर्वपक्षः युक्त्या&lt;/h2&gt;&#xA;&lt;p&gt;अग्निहोत्रादीनां नित्यनैमित्तिकानां स्वाश्रमधर्माणामपि सुकृतत्वसामान्येन तत्फलस्याश्लेषादनिच्छतोऽननुष्ठाने प्राप्त&lt;/p&gt;&#xA;&lt;h2 id=&#34;सतरत-सदधनत&#34;&gt;सूत्रतः सिद्धान्तः&lt;/h2&gt;&#xA;&lt;p&gt;उच्यते, अग्निहोत्रादि तु – इति। तुशब्दस्सुकृतान्तरेभ्यो विशेषणार्थः;&#xA;अग्निहोत्रादि आश्रमधर्माः फलाश्लेषासम्भवादनुष्ठेया एव; तदसम्भवश्च तत्कार्यार्थत्वात्तेषाम्; विद्याख्यकार्यायैव हि विदुषोऽग्निहोत्राद्यनुष्ठानम्; कथमिदमवगम्यते? तद्दर्शनात्; दृश्यते हि &lt;strong&gt;तमेतं वेदानुवचनेन ब्राह्मणाः विविदिषन्ति यज्ञेन दानेन तपसाऽनाशकेन&lt;/strong&gt; (बृ.६.५.२२) इत्यादिनाऽग्निहोत्रादीनां विद्यासाधनत्वम्।&lt;/p&gt;&#xA;&lt;h2 id=&#34;करमणमप-यवदयषत&#34;&gt;कर्मणामपि यावदायुषता&lt;/h2&gt;&#xA;&lt;p&gt;विद्यायाश्चाप्रयाणादभ्यासाधेयातिशयाया अहरहरुत्पाद्यत्वात् तदुत्पत्त्यर्थं आश्रमकर्मापि अहरहरनुष्ठेयमेव; अन्यथाऽऽश्रमकर्मलोपे दूषितान्तः करणस्य विद्योत्पत्तिरेव न स्यात्॥१६॥&lt;/p&gt;</description>
    </item>
    <item>
      <title>श्रीभाष्यम् 04-01-11 इतरक्षपणाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/11_itaraxapaNAdhikar/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ma/4/1/11_itaraxapaNAdhikar/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये इतरक्षपणाधिकरणम्&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;विदुषो ब्रह्मसम्पत्तिः, आरब्धकार्यपुण्यपापयोः फलभोगेन क्षपणानन्तरमेव&lt;/p&gt;&#xA;&lt;/details&gt;&#xA;&lt;p&gt;&lt;strong&gt;४८८. भोगेन त्वितरे क्षपयित्वाऽथ संपद्यते ॥ ४–१–१९ ॥&lt;/strong&gt;&lt;/p&gt;&#xA;&lt;h2 id=&#34;वचरपयक-सशय&#34;&gt;विचारौपयिकः संशयः&lt;/h2&gt;&#xA;&lt;p&gt;ययोः पुण्यपापयोरश्लेषविनाशावुक्तौ, ताभ्यामितरे आरब्धकार्ये पुण्यपापे किं विद्यायोनिशरीरावसाने, उत तच्छरीरावसाने शरीरान्तरावसाने वेत्यनियम इति संशये,&lt;/p&gt;&#xA;&lt;h2 id=&#34;यकतय-परव-पकष&#34;&gt;युक्त्या पूर्वः पक्षः&lt;/h2&gt;&#xA;&lt;p&gt;तस्य तावदेव चिरं यावन्न विमोक्ष्ये (छा.६.१४.२) इति तच्छरीरविमोक्षावसानत्वश्रवणात् तदवसाने ॥&lt;/p&gt;&#xA;&lt;h2 id=&#34;सतररथत-सदधनत&#34;&gt;सूत्रार्थतः सिद्धान्तः&lt;/h2&gt;&#xA;&lt;p&gt;इति प्राप्त उच्यते – भोगेन तु इति। तुशब्दः पक्षव्यावृत्त्यर्थः; इतरे आरब्धकार्ये पुण्यपापे स्वारब्धफलभोगेन क्षपयित्वा तत्फलभोगसमाप्त्यनन्तरं ब्रह्म सम्पद्यते; ते च पुण्यपापे एकशरीरोपभोग्यफले चेत् – तच्छरीरावसाने सम्पद्यते; अनेकशरीरभोग्यफले चेत् – तदवसाने सम्पद्यते, भोगेनैव क्षपयितव्यत्वादारब्धफलयोः कर्मणोः । &lt;strong&gt;तस्य तावदेव चिरं यावन्न विमोक्ष्ये&lt;/strong&gt; (छां.६.१४.२) इति च भोगेन तयोः कर्मणोः विमोक्ष उच्यते, देहावधिनियमाश्रवणात्।&lt;/p&gt;</description>
    </item>
  </channel>
</rss>
