<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/</link>
    <description>Recent content in &#43;१ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/index.xml" rel="self" type="application/rss+xml" />
    <item>
      <title>01 आवृत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/01_AvRttyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/01_AvRttyadhikaraNam/</guid>
      <description>&lt;p&gt;तृतीयेऽध्याये साधनैः सह विद्या चिन्तिता अथेदानीं विद्यास्वरूपविशोधनपूर्वकं विद्याफलं चिन्त्यते । तत्र &amp;ldquo;ब्रह्मविदापनोति परम्&amp;rdquo; &amp;ldquo;तमेवं विदित्वाऽतिमृत्युमेति&amp;rdquo; &amp;ldquo;ब्रह्म वेद ब्रह्मैव भवति&amp;rdquo; &amp;ldquo;यदा पश्यः पश्यते रुक्मवर्णम्&amp;rdquo; इत्यादिवेदान्तवाक्येषु ब्रह्मप्राप्तिसाधनतया विहितं वेदनं किं सकृत्कृतमेव शास्त्रार्थः? उत असकृदावृत्तमिति संशयः । किं युक्तम्? सकृत्कृतमिति &amp;ldquo;ब्रह्म वेद ब्रह्मैव भवति&amp;rdquo; इति वेदनमात्रस्यैव विधानादसकृदावृत्तौ प्रमाणाभावात् । न चावधातादिवेदनस्य ब्रह्मापरोक्ष्यं प्रति दृष्टोपायत्वात् यावत्कार्यमावृत्तिरिति शक्यं वक्तुम्, वेदनस्य दृष्टोपायत्वाभावात् । ज्योतिष्टोमादिकर्माणि वेदान्तविहितं च वेदनं परमपरुषाराधनरूपम्, आराधिताच्च परमपुरुषाद् धर्मार्थकामोक्षाख्यपुरुषार्थावाप्तिरिति हि &amp;ldquo;फलमत उपपत्तेः&amp;rdquo; इत्यत्र प्रतिपादितम् । अतो ज्यातिष्योमादिवद्यथाशब्दं सकृत्कृतमेव शास्त्रार्थः -&lt;/p&gt;</description>
    </item>
    <item>
      <title>02 आत्मत्वोपासनाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/02_AtmatvopAsanAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/02_AtmatvopAsanAdhikaraNam/</guid>
      <description>&lt;p&gt;इदमिदानीं चिन्त्यते- किमुपास्यं ब्रह्मोपादितुरन्यत्वेनोपास्यम्? उतोपासितुरात्मत्वेनेति । किं युक्तम्? अन्यत्वेनेति । कुतः? उपासितुः प्रत्यगात्मनोऽर्थान्तरत्वात् ब्रह्मणः । अर्थान्तरत्वं च &amp;ldquo;अधिकन्तु भेदनिर्देशात्&amp;rdquo; &amp;ldquo;अधिकोपदेशात्&amp;rdquo; &amp;ldquo;नेतराऽनुपपत्तेः&amp;rdquo; इत्यादिषूपपादितम् । यथावस्थितञ्च ब्रह्मोपास्यम्, अयथोपासने हि ब्रह्मप्राप्तिरप्ययथाभूता स्यात् । &amp;ldquo;यथाक्रतुरस्मिन् लोके पुरुषो भवति तथेतः प्रेत्य भवति&amp;rdquo; इति न्यायात् । अतोऽन्यत्वेनोपास्यमिति ॥&lt;/p&gt;&#xA;&lt;p&gt;एवं प्राप्तेऽभिधीयते- आत्मेति तु इति । तुशब्दोऽवधारणे, उपासितुरात्मेत्येवोपास्यम्; उपासिता प्रत्यगात्मा स्वशरीरस्य स्वयं यथाऽऽत्मा; तथास्वात्मन्रोपि परं ब्रह्मात्मेत्येवोपासीतेत्यर्थः । कुत? एवं ह्युपगच्छन्ति पूर्वे उपासितारः &amp;ldquo;त्वं वा अहमस्मि भगवो देवते अहं वै त्वमसि&amp;rdquo; इति । उपासितुरर्थान्तरभूतं ब्रह्मोपासितारोऽहमिति कथमभ्युपगच्छन्तीत्यत्राह- &amp;ldquo;ग्राहयन्ति शास्त्राणि तान्प्रत्युपपादयन्तीत्यर्थः । &amp;ldquo;य आत्मनि तिष्ठन्नात्मनोऽन्तरो यमात्मा न वेद यस्यात्मा शरीरं य आत्मानमन्तरे यमयति स त आत्म्म्रन्तर्याम्यमृतः&amp;rdquo; इति; तथा &amp;ldquo;सन्मूलाः सोम्येमाः सर्वाः प्रजाः सदायतनाः सत्प्रतिष्ठाः एतदात्म्यमिदं सर्वम्&amp;rdquo; &amp;ldquo;सर्वं खल्विदं ब्रह्म तज्जलानिति&amp;rdquo; इति च सर्वस्य चिदचिद्वस्तुनः तज्जत्वात्तल्लत्वात्तदनत्वात्तन्नियाम्यत्वात्तच्छरीरत्वाच्च सर्वस्यायमात्मा; अतः स त आत्मा; अतो यथा प्रत्यगात्मनः स्वशरीरं प्रत्यात्मत्वाद्देवोऽहं मनुष्योऽहमित्यनुसन्धानम्; तथा प्रत्यगात्मनोऽप्यात्मत्वात्परमात्मनस्तस्याप्यहमित्येवानुसन्धानं युक्तमिति । एवं शास्त्रैरुपपादितं सर्वबुद्धीनां ब्रह्मैकनिष्ठत्वेन सर्वशब्दानां ब्रह्मैकनिष्ठत्वमभ्युपगच्छन्तः &amp;ldquo;त्वं वा अहमस्मि भगवो देवते अहं वै त्वमसि भगवो देवते&amp;rdquo; इति व्यतिकरेणोक्तवन्तः । एवं च &amp;ldquo;अथ यो ऽन्यां देवतामुपास्तेऽन्योऽसावन्योऽहमस्मीति न स वेद अकृत्स्नो ह्येप आत्मेत्येवोपासीत&amp;rdquo; &amp;ldquo;सर्वं तं परादाद्योऽन्यत्रात्मनः सर्वं&lt;/p&gt;</description>
    </item>
    <item>
      <title>03 प्रतीकाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/03_pratIkAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/03_pratIkAdhikaraNam/</guid>
      <description>&lt;p&gt;&amp;ldquo;मनो ब्रह्मेत्युपासीत&amp;rdquo; &amp;ldquo;स यो नाम ब्रह्मेत्युपास्ते&amp;rdquo; इत्यादिप्रतीकोपासनेष्वप्यात्मत्वानुसन्धानं कार्यम्? उत नेति चिन्तायां &amp;ldquo;मनो ब्रहामेत्युपासीत&amp;rdquo; इति ब्रह्मोपासनत्वसाम्यात् ब्रह्मणश्चोपासितुरात्मत्वादात्मेत्येवोपासीतेति । एवं प्राप्तेऽभिधीयते - न प्रतीके - इति । प्रतीके नात्मत्वानुसन्धानं कार्यं, न हि सः - न ह्युपासितुरात्मा प्रतीकः । प्रतीकोपासनेषु प्रतीक एवोपास्यः, न ब्रह्म, ब्रह्म तु तत्र दृष्टिविशेषणमात्रं, प्रतीकोपासनं हि नाम अब्रह्मणि ब्रह्मदृष्टयाऽनुसन्धानम्, तत्रोपास्यस्य प्रतीकस्योपासित्रात्मत्वाभावान्न तताऽनुसन्धेयम् । नन्वत्रापि ब्रह्मैबोपास्यम् - ब्रह्मण उपास्यत्वसम्भवे मन आदीनामचेतनानामल्पशक्तीनां चोपस्यत्वाश्रयणस्यान्याय्यत्वात्, अतो मन&lt;/p&gt;&#xA;&lt;p&gt;आदिदृष्टया ब्रह्मैवोपास्यमिति तत्राह- ॥ 4 ॥&lt;/p&gt;&#xA;&lt;p&gt;मन आदिषु ब्रह्मदृष्टिरेव युक्ता, न ब्रह्मणि मन आदिदृष्टिः, ब्रह्मणो मन आदिभ्य उत्कर्षात्, तेषाञ्च विपर्ययात्, उत्कृष्टे हि राजनि भृत्यदृष्टिः प्रत्यवायकरी, भृत्ये तु राजदृष्टिरभ्युदयाय ॥ 5 ॥&lt;/p&gt;</description>
    </item>
    <item>
      <title>04 आदित्यादिमत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/04_AdityAdimatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/04_AdityAdimatyadhikaraNam/</guid>
      <description>&lt;p&gt;&amp;ldquo;य एवासौ तपति तमुद्गीथमुपासीत&amp;rdquo; इत्यादिषु कर्माङ्गाश्रयेषूपासनेषु संशयः- किमुद्गीथदौ कर्माङ्गे आदित्यादिदृष्टिः कतर्व्या? उतादित्यादिषूद्गीथादिदृष्टिरिति, उत्कृष्टदृष्टिर्निकृष्टे कतर्व्येति न्यायात् उद्गीथादीनां च फलसाधनभूतकर्माङ्गत्वेनाफलेभ्य आदित्यादिभ्य उत्कृष्टत्वादादित्यादिषूद्गीथादिदृष्टिः- इति प्राप्तेऽभिधीयते- आदित्यादिमतयश्चाङ्गे इति चशब्दोऽवधारणे, क्रत्वङ्गे उद्गीथादावादित्यादिदृष्टय एव कायाः, कुतः? उपपत्तेः- आदित्यादीनामेवोत्कृष्टत्वोपपत्तेः, आदित्यादिदेवताराधनद्वारेण हि कमर्णामपि फलसाधनत्वम्, अतस्तद्दृष्टिरुद्गीथाद्यङ्गे ॥ 6 ॥&lt;/p&gt;&#xA;&lt;p&gt;॥ आदित्यादिमत्यधिकरणं समाप्तम् ॥&lt;/p&gt;</description>
    </item>
    <item>
      <title>05 आसीनाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/05_AsInAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/05_AsInAdhikaraNam/</guid>
      <description>&lt;p&gt;मोक्षसाधनतया वेदान्तशास्त्रैर्विहितं ज्ञानं ध्यानोपासनादिशब्दवाच्यमसकृदावृत्तं सन्ततस्मृतिरूपमित्युक्तम्, तदनुतिष्ठन्नासीनः शयानः तिष्ठन् गच्छंश्च विशेषाभावादनियमेनानुतिष्ठेन् इति प्राप्त उच्यते -आसीनः इति । आसीन उपासनमनुतिष्टेत्; कुतः? सम्भवात् आसीनस्यैवह्येकाग्रचित्त&lt;/p&gt;&#xA;&lt;p&gt;तासम्भवः; स्थितिगत्योः प्रयत्नसापेक्षत्वात्, शयाने च निद्रासम्भवात् । पश्चार्धधारणप्रयत्ननिवृत्तये सापाश्रये आसीनः कुर्यात् ॥ 7 ।&lt;/p&gt;&#xA;&lt;p&gt;&amp;ldquo;निदिध्यासितव्यः&amp;rdquo; इति ध्यानरूपत्वादुपासनस्यैकाग्रचित्तताऽवश्यम्भाविनी, ध्यानं हि विजातीयप्रत्ययान्तराव्यवहितमेकचिन्तनमित्युक्तम् ॥ 8 ॥&lt;/p&gt;&#xA;&lt;p&gt;निश्चलत्वं चापेक्ष्य पृथिव्यन्तरिक्षादिषु ध्यानवाचोयुक्तिर्दृश्यते &amp;ldquo;ध्यायातीव पृथिवी, ध्यायतीवान्तरिक्षं, ध्यायतीव द्यौः, ध्यायन्तीवापो, ध्यायन्तीवपर्वताः&amp;rdquo; इति । अतः पृथिवीपर्वतादिवदेकाग्रचित्ततयानिश्चलत्वमुपासकस्यासीनस्यैव सम्भवात् ॥ 9 ॥&lt;/p&gt;&#xA;&lt;p&gt;स्मरन्ति चासीनस्यैव ध्यानं &amp;ldquo;शुचौ देशे प्रतिष्ठाप्य स्थिरमासनमात्मनः । नात्युछ्रिच्तं नातिनीचं चेलाजिनकुशोत्तरम् । तत्रैकाग्रं मनः कृत्वा यतचित्तेन्द्रियक्रियः । उपविश्यासने युञ्ज्याद्योगमात्मविशुद्धये&amp;rdquo; इति ॥ 10 ॥&lt;/p&gt;</description>
    </item>
    <item>
      <title>06 आप्रयाणाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/06_AprayANAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/06_AprayANAdhikaraNam/</guid>
      <description>&lt;p&gt;तदिदमपवर्गसाधनमुक्तलक्षणमुपासनमेकाह एव सम्पाद्यम्, उताऽऽप्रयाणात्प्रत्यहमनुवर्तनीयमिति विशय - एकस्मिन्नवाहनि शास्त्रार्थस्य कृतत्वात्तावतैव परिसमापनीयम् इति प्राप्त उच्यते - आप्रयाणात् इति ।&lt;/p&gt;&#xA;&lt;p&gt;आमरणादनुवर्तनीयम्, कुतः? तत्रापि हि दृष्टम्- उपासनोद्योगप्रभृत्याप्रयाणान्मध्ये यः कालस्तत्र सर्वत्रापि दृष्टमुपासनम् &amp;ldquo;स खल्वेवं वर्तयन् यावदायुषं ब्रह्मलोकमभिसंपद्यते&amp;rdquo; इति ॥ 12 ॥&lt;/p&gt;&#xA;&lt;p&gt;॥ आप्रयाणाधिकरणं समाप्तम् ॥&lt;/p&gt;</description>
    </item>
    <item>
      <title>07 तदधिगमाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/07_tadadhigamAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/07_tadadhigamAdhikaraNam/</guid>
      <description>&lt;p&gt;एवं विद्यास्वरूपं विशोध्य विद्याफलं चिन्तयितुमारभते; ब्रह्मविद्याप्राप्तौ पुरुषस्योत्तरपूर्वाधयोरश्लेपविनाशौ श्रूयेते &amp;ldquo;तद्यथा पुष्करपलाश आपो न श्लिष्यन्ते एवमेवंविदि पापं कर्म न श्लिष्यते&amp;rdquo; &amp;ldquo;तस्यैवात्मा पदवित्तं विदित्वा न कर्मणा लिप्यते पापकेन&amp;rdquo; इत्युत्तराघाश्लेषः, &amp;ldquo;तद्यथेषीकतूलमग्नौ&lt;/p&gt;&#xA;&lt;p&gt;प्रोतं प्रदूयेतैवं हास्य सर्वे पाष्मानः प्रदूयन्ते&amp;rdquo; &amp;ldquo;क्षीयन्ते चास्य कर्माणि तस्मिन् दृष्टे परावरे&amp;rdquo; इति पूर्वाधविनाशः । एतावश्लेषविनाशौ विद्याफलभूतावुपपद्येते, नेति संशयः । किं युक्तम्? नोपपद्येते इति । कुतः &amp;ldquo;नाभुक्तं क्षीयते कर्म कल्पकोटिशतैरपि&amp;rdquo; इत्यादिशास्त्रविरोधात् । अश्लेषविनाशव्यपदेशस्तु मोक्षसाधनभूतविद्याविधायिवाक्यशेषगतः कथञ्चिद्विद्यास्तुतिप्रतिपादनेनाप्युपपद्यते । न च विद्या पूर्वोत्तराधयोः प्रायश्चित्ततया विधीयते; येन प्रायश्चित्तेनाधविनाश उच्यते । विद्या हि &amp;ldquo;ब्रह्मविदाप्नोति परम्&amp;rdquo; &amp;ldquo;ब्रह्म वेद ब्रह्मैव भवति&amp;rdquo; इति ब्रह्मप्राप्त्युपायतया विधीयते । अतो विद्यार्थवादोऽयमधविनाशाश्लेषव्यपदेश इति । एवं प्राप्तेऽभिधीयते- तदधिगमे इति । विद्याप्राप्तौ पुरुषस्य विद्यामाहात्म्यादुत्तरपूर्वाधयोरश्लेषविनाशावुपपद्यते; कुतः? एवंविधं हि विद्यामाहात्म्यवगम्यते &amp;ldquo;एवंविदि पापं कर्म न श्लिष्यते&amp;rdquo; &amp;ldquo;एवं हास्य सर्वे पाष्मानः प्रदूयन्ते&amp;rdquo; इत्यादिव्यपदेशात् । न च &amp;ldquo;नाभुक्तं क्षीयते कर्म&amp;rdquo; इत्यनेन शास्त्रेणास्य विरोधः, भिन्नविषयत्वात् । तद्धि कर्मणां फलजननसामथ्यर्द्गढिमविषयम्; एतत्तूत्पन्नाया विद्यायाः प्राक्कृतानां पाष्मनां फलजननशक्तिविनाशसामर्थ्यम् उत्पत्स्यमानानां च फलजननशक्तयुत्पत्तिप्रबन्धकरणसामर्थ्यं च प्रतिपादयतीति द्वयोर्विषयो भिद्यते । यथाऽग्निजलयोरौष्ण्यतन्निवारणप्तामर्थ्यविषययोर्द्वयोः प्रमाणयोरपि विषयभेदात्प्रामाण्यम्, एवमात्रापीति न कश्चिद्विरोधः । अधस्याश्लेषकरणं- वैदिककर्मायोग्यतावासनाप्रत्यवायहेतुशक्त्युत्पत्तिप्रतिबन्धकरणम् । अधानि हि कृतानिपुरुषस्य वैदिककर्मायोग्यतां, सजातीयकर्मान्तरारम्भरुचिं, प्रत्यवायं च कुर्वन्ति । अधस्य&lt;/p&gt;</description>
    </item>
    <item>
      <title>08 इतराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/08_itarAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/08_itarAdhikaraNam/</guid>
      <description>&lt;p&gt;उत्तरपूर्वार्धयोर्विद्ययाऽश्रलेषविनाशावुक्तौ, इतरस्य पुण्यस्यापि, एवम् उक्तेन न्यायेनाश्लेषविनाशौ विद्यया स्याताम्, विद्याफलविरोधित्वसामान्याद्वयपदेशाच्च । भवति च व्यपदेशः- उभे सुकृतदुष्कृते निर्दिश्य &amp;ldquo;सर्वे पाप्मानोऽतो निवत्तर्न्ते&amp;rdquo; इति, &amp;ldquo;तत्सुकृतदुष्कृते धूनुते&amp;rdquo; इति च मुमुक्षोरनिष्टफलत्वात्सुकृतस्यापि पाष्मशब्देन व्यपदेशः । सुकृतस्यापि शास्त्रीयत्वात्तत्फलस्य केषांचिदिेयत्वदर्शनाच्च विद्याया अविरोधशङ्कां निवर्तयितुमतिदेशः । ननु विदुषोऽपि सेतिकतर्व्यताकोपासननिर्वृत्तये वृष्टयन्नादिफलानीष्टान्येव; कथं तेषां विरोधाद्विनाश उच्यते; तत्राह- पाते तु इति । शरीरपाते तु तेषां विनाशः, शरीपाताद्वर्ध्वं तु विद्यानुगुणदृष्टफलानि सुकृतानिनश्यन्तीत्यर्थः ॥ 14 ॥&lt;/p&gt;&#xA;&lt;p&gt;॥ इतराधिकरणं समाप्तम् ॥&lt;/p&gt;</description>
    </item>
    <item>
      <title>09 अनारब्धकार्याधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/09_anArabdhakAryAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/09_anArabdhakAryAdhikaraNam/</guid>
      <description>&lt;p&gt;ब्रह्मविद्योत्पत्तेः पूर्वोत्तरभाविनोः सुकृतदुष्कृतयोरश्लेषविनाशावुक्तौ; ततः पूर्वभाविनोः सूकृतदूुष्कृतयोः किमविशेषेण विनाशः? उतानारब्धकार्ययोरेवेति विशये &amp;ldquo;सर्वे पाष्मानः प्रदूयन्ते&amp;rdquo; इति विद्याफलस्याविशषश्रवराद्विद्योत्पत्त्युत्तरकालभावन्याश्च शरीरस्थितेः कुलालचक्रभ्रमणादिवत्संस्कारवशादप्युपपत्तेरविशेषेण&lt;/p&gt;&#xA;&lt;p&gt;इति प्राप्ते उच्यते- अनारब्धकार्ये एव तु पूर्वे इति । विद्योत्पत्तेः पूर्वे सुकृतदुष्कृते अनारब्धकार्ये अप्रवृत्तफले&lt;/p&gt;</description>
    </item>
    <item>
      <title>10 अग्निहोत्राद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/10_agnihotrAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/10_agnihotrAdyadhikaraNam/</guid>
      <description>&lt;p&gt;&amp;ldquo;इतरस्याऽप्येवमसंश्लेषः&amp;rdquo; इति विद्यावलात्सुकृतस्याप्यसंश्लेष उक्तः, अग्निहोत्रादीनां नित्यनैमिविकानां स्वाश्रमधर्माणामपि सुकृतत्वसामान्येन तत्फलस्याश्लेषादनिच्छतोऽननुष्ठाने प्राप्ते उच्यते- अग्निहोत्रादि तु इति । तुशब्दः सुकृतान्तरेभ्यो विशेषणार्थः, अग्निहोत्राद्याश्रमधर्माः फलाश्लेषासम्भवादनुष्ठेया एव, तदसम्भवश्च तत्कार्यार्थत्वात्तेषाम्, विद्याख्यकार्यायैव हि विदुषोऽग्निहोत्राद्यनुष्ठानम्, कथमिदमवगम्यते? तद्दर्शनात्, दृश्यते हि &amp;ldquo;तमेतं वेदानुवचनेन ब्राह्मणा विविदिषन्ति यज्ञेन दानेन तपसाऽनाशकेन&amp;rdquo; इत्यादिनाऽग्निहोत्रादीनां विद्यासाधनत्वं विद्यायाश्चाप्रयाणादभ्यासाधेयातिशयाया अहरहरुत्पाद्यत्वात्तदुत्पत्त्यर्थमाश्रमकर्माप्यहरहरनुष्ठेयमेव, अन्यथाऽऽश्रमकर्मलोपे दूषितान्तःकरणस्य विद्योत्पत्तिरेव न स्यात् । यदि अग्निहोत्रादिसाधुकृत्या विद्योत्पत्त्यर्थाः, विद्योत्पत्तेः प्राचीनं च सुकृतं &amp;ldquo;यावत्सम्पातमुषित्वा&amp;rdquo; &amp;ldquo;प्राप्यान्तं कर्मणः&amp;rdquo; इत्यनुभवेन विनष्टम्; भुक्तशिष्टं च प्रारब्धफलं &amp;ldquo;सुहृदः साधुकृत्याम्&amp;rdquo; इत्यस्य को विषयः? तत्राह- ॥ 16 ॥&lt;/p&gt;</description>
    </item>
    <item>
      <title>11 इतरक्षपणाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/11_itaraxapaNAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/1/11_itaraxapaNAdhikaraNam/</guid>
      <description>&lt;p&gt;ययोः पुण्यपापयोरश्लेषविनाशावुक्तौ । ताभ्यामितरे आरब्धकार्ये पुण्यपापे किं विद्यायोनिशरीरावसाने? उत तच्छरीरावसाने? शरीरान्तरावसाने वेत्यनियमः? इति संशये, &amp;ldquo;तस्य तावदेव चिरं यावन्न विमोक्ष्ये अथ संपत्स्ये&amp;rdquo; इति तच्छरीरविमोक्षावसानत्वश्रवणात्तदवसाने इति प्राप्त उच्यते- भोगेन तु इति । तुशब्दः पक्षव्यावृत्त्यर्थः, इतरे आरब्धकायर्े पुण्यपापे स्वारब्धफलभोगेन क्षपयित्वा तत्फलभोगसमाप्त्यनन्तरं ब्रह्म सम्पद्यते । ते च पुण्यपापे एकशरीरोपभोग्यफल चेत् , तच्छरीरावसाने सम्पद्यते, अनेकशरीरोपभोग्यफले चेत् तदवसाने सम्पद्यते, भोगेनैव च क्षपयितव्यत्वादारब्धफलयोः&lt;/p&gt;&#xA;&lt;p&gt;कर्मणोः । &amp;ldquo;तस्य तावदेव चिरं यावन्न विमोक्ष्ये&amp;rdquo; इति च भोगेन तयोः कर्मणोर्विमोक्ष उच्यते, देहावधिनियमाश्रवणात् । तदेवं ब्रह्मविद्यायाः प्रागनुष्ठितमभुक्तफलमनारब्धफलं पुण्यपापरूपं कर्मानादिकालसञ्चितमनन्तं विद्यामाहात्म्याद्विनश्यति । विद्यारम्भोत्तरकालमनुष्ठितञ्च न श्लिष्यति । तत्र पुण्यरूपं सर्वं विदुषः सुहृदो गृह्यन्ति, पापं च द्विषन्त इति निरवद्यम् ॥ 19 ॥&lt;/p&gt;</description>
    </item>
  </channel>
</rss>
