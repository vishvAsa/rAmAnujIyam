<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/4/</link>
    <description>Recent content in &#43;४ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/4/index.xml" rel="self" type="application/rss+xml" />
    <item>
      <title>28 संपद्याविर्भावाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/4/28_saMpadyAvirbhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/4/28_saMpadyAvirbhAvAdhikaraNam/</guid>
      <description>&lt;p&gt;परं ब्रह्मोपासीनानामात्मानञ्च प्रकृतिवियुक्तं ब्रह्मात्मकमुपासीनानामर्चिरादिना मार्गेणापुनरावृत्तिलक्षणा गतिरुक्ता । इदानीं मुक्तानामैश्वर्यप्रकारं चिन्तयितुमारभते । इदमाम्नायते- &amp;ldquo;एव मेवैष सम्प्रसादोऽस्माच्छरीरात्समुत्याय परं जयोतिरुपसम्पद्य स्वेन रूपेणाभिनिष्पद्यते&amp;rdquo; इति । किमस्माच्छरीरात्समुत्थाय परं ज्योतिरुपसम्पन्नस्य देवादिरूपवत्साध्येन रूपेण सम्बन्धोऽनेन वाक्येन प्रतिपाद्यते? उत स्वाभाविकस्य स्वरूपस्याविर्भावः? इति संशये साध्येन रूपेण सम्बन्ध इति युक्तम् । अन्यथा ह्यपुरुषार्थावबोधित्वं मोक्षशास्त्रस्यस्यात्स्वरूपस्य स्वतोऽपुरुषार्थत्वदर्शनात् । न हि सुषुप्तौ देहेन्द्रियाव्यापारेषु उपरतेषु केवलस्यात्मस्वरूपस्य पुरुषार्थसम्बन्धो दृश्यते; न च दुःखनिवृत्तिमात्रं परं ज्योतिरुपसम्पन्नस्य पुरुषार्थः, येन स्वरूपाविर्भाव एव मोक्ष इत्युच्येत &amp;quot; स एको ब्रह्मण आनन्दः । श्रोत्रियस्य चाकामहतस्य&amp;quot; &amp;ldquo;रस्रह्येवायं&lt;/p&gt;</description>
    </item>
    <item>
      <title>29 अविभागेनदृष्टत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/4/29_avibhAgenadRShTatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/4/29_avibhAgenadRShTatvAdhikaraNam/</guid>
      <description>&lt;p&gt;किमयं परं जयोतिरुपसम्पन्नः सर्वबन्धविनिर्मुक्तः प्रत्यगात्मा स्वात्मानं परमात्मनः पृथग्भूतमनुभवति? उत तत्प्रकारतया तदविभक्तमिति विशये &amp;ldquo;सोऽश्नुते सर्वान्कामान्सह ब्रह्मणा विपश्चिता&amp;rdquo; &amp;ldquo;यदा पश्यः पश्यते रुक्मवर्णं कर्तारमीशं पुरुषं ब्रह्मयोनिं । तदा विद्वान्पुण्यपापे विधूय निरञ्जनः&lt;/p&gt;&#xA;&lt;p&gt;परमं साम्यमुपैति&amp;rdquo; &amp;ldquo;इदं ज्ञानमुपाश्रित्य मम साधर्म्यमागताः । सर्ग्रेपि नोपजायन्ते प्रलये न व्यथन्ति च&amp;rdquo; इत्यादिश्रुतिस्मृतिभ्यो मुक्तस्य परेण साहित्यसाम्यसाधर्म्यावगमात् पृथग्भूतमनुभवति-&lt;/p&gt;&#xA;&lt;p&gt;इति प्राप्त उच्यते- अविभागेन इति । परस्माद् ब्रह्मणः स्वात्मनमविभागेनानुभवति मुक्तः । कुतः? दृष्टत्वात् । परं ब्रह्मोपसम्पद्य निवृत्ताविद्यातिरोधानस्य याथातथ्येन स्वात्मनो दृष्टत्वात् । स्वात्मनः स्वरूपं हि &amp;ldquo;तत्त्वमसि&amp;rdquo;&lt;/p&gt;</description>
    </item>
    <item>
      <title>30 ब्राह्माधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/4/30_brAhmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/4/30_brAhmAdhikaraNam/</guid>
      <description>&lt;p&gt;प्रत्यगात्मनः परं ज्योतिरुपसम्पद्य निवृत्ततिरोधानस्य स्वरूपाविर्भाव एवेत्युक्तम् । तत्र येन स्वरूपेणायमात्माऽऽविर्भवति तत्स्वरूपं श्रुतिवैविध्याद्विचार्यते । किमपहतपाष्मत्वादिकमेवास्य&lt;/p&gt;&#xA;&lt;p&gt;स्वरूपमिति तेन रूपेणायमाविर्भवति? उत विज्ञानमात्रमेवेति तेन रूपेण? अथोभयोरविरोध इत्युभयस्वरूपेणेति । किं तावत्प्राप्तम्? ब्राह्मेणेति जैमिनिराचार्यो मन्यते । ब्राह्मणे- अपहतपाष्मत्वादिनेत्यर्थः । अपहतपाष्मत्वादयो हि दहरवाक्ये ब्रह्मसम्बन्धितया श्रुता । ब्राह्मेणेति कुतोऽवगम्यते; उपन्यासादिभ्यः, उपन्यस्यन्ते हि ब्रह्मगुणाः अपहतपाष्मत्वादयः प्रत्यगात्मनोऽपि प्रजापतिवाक्ये &amp;ldquo;य आत्माऽपहतपाष्मा&amp;rdquo; इत्यादिना &amp;ldquo;सत्यसङ्कल्पः&amp;rdquo; इत्यन्तेन । आदिशब्देन सत्यसङ्कल्पत्वादिगुणायत्ता जक्षणादयः, &amp;ldquo;जक्षत्क्रीडन् रममाणः&amp;rdquo; इत्यादिवाक्यावगता व्यवहारा गृह्यन्ते । अत एभ्य उप्यासादिभ्यः प्रत्यगात्मनो विज्ञानमात्रस्वरूपत्वं न सम्भवतीति जैमिनेर्मतम् ॥ 5 ॥&lt;/p&gt;</description>
    </item>
    <item>
      <title>31 संकल्पाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/4/31_saMkalpAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/4/31_saMkalpAdhikaraNam/</guid>
      <description>&lt;p&gt;मुक्तः परं ब्रह्मोपसम्पाद्य ज्ञानस्वरूपोऽपहतपाष्मत्वादिसत्यसङ्कल्पत्वपर्यन्तगुणक आविर्भवतीत्युक्तम् । तमधिकृत्य तस्य सङ्कल्पत्वप्रयुक्ता व्यवहाराश्च श्रूयन्ते &amp;ldquo;स तत्र पर्येति जक्षत् क्रीडन् रममाणः स्त्रीभिर्वा यानैर्वा ज्ञातिभिर्वा&amp;rdquo; इति । किमस्य ज्ञात्यादिप्राप्तिः प्रयत्नान्तरसापेक्षा? उत परमपुरुषस्येव सङ्कल्पमात्रादेव भवतीति विषये लोके राजादीनां सङ्कल्पत्वेन व्यवह्रियमाणानां कार्यनिष्पादने प्रयत्नान्तरसापेक्षत्वदर्शनादस्यापि तत्सापेक्षा ।&lt;/p&gt;&#xA;&lt;p&gt;इति प्राप्त उच्यते- सङ्कल्पादेव इति । कुतः? तछ्रुतेः, &amp;ldquo;स यदि पितृलोककामो भवति सङ्कल्पादेवास्य पितरः समुत्तिष्ठन्ति&amp;rdquo; इति हि सङ्कल्पादेवास्य पित्रादीनं समुत्थानं श्रूयते । न च प्रयत्नान्तरसापेपेक्षत्वाभिधायि श्रुत्यन्तरं दृश्यते; येनास्य सङ्कल्पादेवेत्यवधारणस्य विज्ञानधन एवेतिवद् व्यवस्थापनं क्रियते ॥ 8 ॥&lt;/p&gt;</description>
    </item>
    <item>
      <title>32 अभावाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/4/32_abhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/4/32_abhAvAdhikaraNam/</guid>
      <description>&lt;p&gt;किं मुक्तस्य देहेन्द्रियाणि न सन्ति अथवा यथासङ्कल्पं सन्ति? न सन्ति चेति&lt;/p&gt;&#xA;&lt;p&gt;विषये- शरीरेन्द्रियाणामभावं वादरिराचार्यो मन्यते । कुतः? आह ह्येवम् &amp;quot; न ह वै सशरीरस्य सतः प्रियाप्रिययोरपहतिरस्ति । अशरीरं वा व सन्तं न प्रियाप्रिये स्पृशतः&amp;quot; इति शरीरसम्बन्धे दुःखस्यावर्जनीयत्वमभिधाय &amp;ldquo;अस्माच्छरीरात्समुत्थाय परं ज्योतिरुपसम्पाद्य स्वेन रूपेणाभिनिष्पद्यते&amp;rdquo; इति मुक्तस्याशरीरत्वं ह्याह श्रुतिः ॥ 10 ॥&lt;/p&gt;&#xA;&lt;p&gt;मुक्तस्य शरीरेन्द्रियभावं जैमिनिराचार्यो मन्यते, कुतः? विकल्पपामननात्- विविधः कल्पो विकल्पः वैविध्यमित्यर्थः, &amp;ldquo;स एकधा भवति त्रिधा भवति पञ्चधा भवति सप्तधा&amp;rdquo; इत्यादिश्रुतेः । आत्मन एकस्याच्छेद्यस्यानेकदाभावासम्भवात् । त्रिधाभावादयः शरीरनिबन्धना इत्यवगम्यते । अशरीरत्ववचनं तु कर्मनिमि-त्तशरीरभावपरं, तदेव हि शरीरं प्रियाप्रियहेतुः । भगवांस्तु बादरायणः स्वमतेन सिद्धान्तमाह ।&lt;/p&gt;</description>
    </item>
    <item>
      <title>33 जगद्व्यापारवर्जाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/4/33_jagadvyApAravarjAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/mUlam/ra/4/4/33_jagadvyApAravarjAdhikaraNam/</guid>
      <description>&lt;p&gt;किं मुक्तस्यैश्वर्य्यं जगत्सृष्ट्यादि परमपुरुषासाधारणं सर्वेश्वरत्वमपि? उत तद्रहितं केवलपरमपुरुषानुभवविषयम्? इति संशयः । किं युक्तं जगदीश्वरत्वमपीति । कुः? &amp;ldquo;निरञ्जनः परमं साम्यमुपैति&amp;rdquo; इति परमपुरुषेण परमसाम्यापत्तिश्रुतेः, सत्यसङ्कल्पत्वश्रुतेश्च । न हि परमसाम्यसत्यसङ्कल्पत्वे सर्वेश्वरासाधारणजगन्नियमेन विनोपपद्येते । अतः सत्यसङ्कल्पत्वपरमसाम्योपपत्तये समस्तजगन्नियमनरूपमपि मुक्तस्यैश्वय्यर्मिति ।&lt;/p&gt;&#xA;&lt;p&gt;एवं प्राप्ते प्रचक्ष्महे- जगद्वयापारवर्जम् इति । जगद्वयापारः- निखिलचेतनस्वरूपस्थितिप्रवृत्तिभेदनियमनम् । तद्वर्ज्जं निरस्तनिखिलतिरोधानस्य निर्व्याजब्रह्मानुभवरूपं मुक्तस्यैश्वर्य्यम् । कुतः? प्रकरणात्,&lt;/p&gt;&#xA;&lt;p&gt;निखिलजगन्नियमनं हि परं ब्रह्म प्रकृत्याम्नायते &amp;ldquo;यतो वा इमानि भूतानि जायन्ते येन जातानि जीवन्ति यत्प्रयन्त्यभिसंविशन्ति तद्विजिज्ञासख तद्व्रह्म&amp;rdquo; इति । यद्येतन्निखिलजगन्नियमनं मुक्तानामपि साधारणं स्यात्, ततश्चेदं जगद्वश्वरत्वरूपं ब्रह्मलक्षणं न सङ्गच्छते । असाधारणस्य हि लक्षणत्वम् । तथा &amp;ldquo;सदेव सोम्येदमग्र असीदेकमेवाद्वितीयं तदैक्षत बहुस्यां प्रजायेयेति तत्तेजोऽसृजत&amp;rdquo; &amp;ldquo;ब्रह्म वा इदमेकमेवाग्र असीत्तदेकं सन्नव्यभवत् तच्छ्रेयोरूपमत्यसृजत क्षत्रं यान्येतानि देवक्षत्राणि इन्द्रो वरुणः सोमो रुद्रः पर्जन्यो यमो मृत्युरीशान इति&amp;rdquo; &amp;ldquo;आत्मा वा इदमेव एवाग्र असीत् नान्यत्किञ्चन मिषत् स ईक्षत लोकान्नु सृजा इति स इमाल्ँलोकानसृजत&amp;rdquo; &amp;ldquo;एको ह वै नारायण आसीन्न ब्रह्मा नेशानो नेमे द्यावापृथिवी न नक्षत्राणि नापो नाग्निर्न सोमो न सूय्यर्ः स एकाकी न रमेत तस्य ध्यानान्तस्थस्यैका कन्या दशेन्द्रियाणि&amp;rdquo; इत्यादिषुः । यः पृथिव्यां तिष्ठन् पृथिव्या अन्तरः&amp;quot; इत्यारभ्य आत्मनि तिष्ठन्&amp;quot; इत्यादिषु च निखिलजगन्नियमनं परमपुरुषं प्रकृत्यैव श्रूयते । असन्निहितत्वाच्च न चैतेषु निखिलजगन्नियमनप्रसङ्गेषु मुक्तस्य सन्निधानमस्ति, येन जगद्व्यापारस्तस्यापि स्यात् ॥ 17 ॥&lt;/p&gt;</description>
    </item>
  </channel>
</rss>
