+++
title = "श्रीभाष्यम् 03-03-21 शरीरेभावाधिकरणम्"

+++


**श्रीशारीरकमीमांसाभाष्ये शरीरेभावाधिकरणम्॥२१॥**

<details><summary>अधिकरणार्थः</summary>

उपासककर्तृकं प्रत्यगात्मभूतस्य स्वात्मनोऽनुसन्धानम् आविर्भूयमानगुणाष्टकवत्वेन
</details>

**४०५. एक आत्मनश्शरीरे भावात् ॥ ३–३–५१ ॥**

## विचारणीयविषयोपस्थापनम्

सर्वासु परविद्यासूपास्योपासनस्वरूपवदुपासकस्वरूपस्यापि ज्ञातव्यत्वमुक्तं – **त्रयाणामेव चैवमुपन्यासः प्रश्नश्च** (ब्र.सू.१.४.३) इति। वक्ष्यति चास्य प्रत्यगात्मनः परमात्मात्मकत्वेन अनुसन्धानम् **आत्मेति तूपगच्छन्ति ग्राहयन्ति च** (ब्र.सू.४.१.३) इति ।

## विचारौपयिकः संशयः

किमयं प्रत्यगात्मा ज्ञाता कर्ता भोक्तेहामुत्र सञ्चारक्षमोऽनुसन्धेयः, उत प्रजापतिवाक्योदितापहतपाप्मत्वादिस्वरूपः? ॥

## सहेतुकः पूर्वः पक्षः

किं युक्तम्? ज्ञातृत्वाद्याकारमात्र इत्येके मन्यन्ते ॥

कुतः? अस्योपासकस्यात्मनः शरीरे भावात्; शरीरे वर्तमानस्य तादृशमेव रूपम्; तावतैवानुसन्धानेन तत्फलसिद्ध्युपपत्तेश्च ॥

## उक्तार्थे काम्यकर्मानुष्ठातृदृष्टान्तीकरणम्

न हि कर्मस्वधिकृतानां स्वर्गादिफलार्थिनां ज्ञातृत्वाद्यतिरेकेण फलानुभवदशायां यादृशं रूपम्, तादृशं रूपं साधनानुष्ठानदशायामनुसन्धातव्यम्, तावतैव साधनानुष्ठानतत्फलयोस्सिद्धेः अतिरिक्तानुसन्धाने प्रयोजनाभावात्; तदविशेषादिहापि तथैव।

## फलसिद्धेः अनुपपत्तिशङ्कापरिहारौ

ननु चात्र **यथाक्रतुरस्मिन्लोके पुरुषो भवति तथेतः प्रेत्य भवति** (छां.३.१४.१) इति विशेषवचनादपहतपाप्मत्वाद्याकार एवानुसन्धातव्य इत्यवगम्यते; नैवम्, तं यथायथोपासते (मुद्गल.उप.३) इत्युपास्यविषयत्वात्तस्य॥

## सिद्धान्तपरं सूत्रं तद्विवरणं च

<details open><summary>विश्वास-प्रस्तुतिः</summary>

एवं प्राप्ते प्रचक्ष्महे - 

**४०६. +++(ध्येयः संसारावस्था-)+++व्यतिरेकस् तद् भाव-भावित्वान्, न तु +++(संसारावस्था)+++, +++(यथावस्थित-ब्रह्म-)+++उपलब्धिवत् ॥ ३–३–५२ ॥**
</details>

<details><summary>मूलम्</summary>

एवं प्राप्ते प्रचक्ष्महे - 

**४०६. व्यतिरेकस्तद्भावभावित्वान्न तूपलब्धिवत् ॥ ३–३–५२ ॥**
</details>


<details open><summary>विश्वास-प्रस्तुतिः</summary>

**न त्व्** एतद् अस्ति –  
यज् ज्ञातृत्वाद्य्-आकार एवानुसन्धेय इति; 
</details>

<details><summary>मूलम्</summary>

न त्वेतदस्ति – यत् ज्ञातृत्वाद्याकार एवानुसन्धेय इति; 
</details>


<details open><summary>विश्वास-प्रस्तुतिः</summary>

अस्यात्मनस् संसार-दशायाः मोक्ष-दशायां यो व्यतिरेकः,  
सोऽपहत-पाप्मत्वादिको ऽनुसन्धेयः; 
</details>

<details><summary>मूलम्</summary>

अस्यात्मनस्संसारदशायाः मोक्षदशायां यो व्यतिरेकः, सोऽपहतपाप्मत्वादिकोऽनुसन्धेयः; 
</details>


<details open><summary>विश्वास-प्रस्तुतिः</summary>

अस्य मोक्ष-दशायां यादृशं रूपं,  
तादृग्-रूप एवोपासन-वेलायाम् आत्मा ऽनुसन्धेय इत्यर्थः। 
</details>

<details><summary>मूलम्</summary>

अस्य मोक्षदशायां यादृशं रूपं, तादृग्रूप एवोपासनवेलायामात्माऽनुसन्धेय इत्यर्थः। 
</details>


<details open><summary>विश्वास-प्रस्तुतिः</summary>

कुतः? **तद्-भाव-भावित्वात्** = तद्-रूपापत्तेः; 
</details>

<details><summary>मूलम्</summary>

कुतः? तद्भावभावित्वात् तद्रूपापत्तेः; 
</details>


<details open><summary>विश्वास-प्रस्तुतिः</summary>

**यथाक्रतुरस्मिन् लोके पुरुषो भवति तथेतः प्रेत्य भवति** (छा.३.१४.१)  
</details>

<details><summary>मूलम्</summary>

**यथाक्रतुरस्मिन् लोके पुरुषो भवति तथेतः प्रेत्य भवति** (छा.३.१४.१)  
</details>


<details open><summary>विश्वास-प्रस्तुतिः</summary>

**तं यथा-यथोपासते तथैव भवति** (मुद्गल.उप.३.१) 
</details>

<details><summary>मूलम्</summary>

**तं यथायथोपासते तथैव भवति** (मुद्गल.उप.३.१) 
</details>


<details open><summary>विश्वास-प्रस्तुतिः</summary>

इति यथोपासनम् एव हि प्राप्तिः श्रूयते। 
</details>

<details><summary>मूलम्</summary>

इति यथोपासनमेव हि प्राप्तिः श्रूयते। 
</details>

<details open><summary>विश्वास-प्रस्तुतिः</summary>

न च "पर--स्व-रूप-मात्र-विषयम् एवेदम्"  
इति वक्तुं शक्यते,   
प्रत्यग्-आत्मनो ऽप्य् उपास्य-भूत--पर-ब्रह्म-शरीरतयोपास्यकोटि-निक्षिप्तत्वात् । 
</details>

<details><summary>मूलम्</summary>

न च परस्वरूपमात्रविषयमेवेदमिति वक्तुं शक्यते, प्रत्यगात्मनोऽप्युपास्यभूतपरब्रह्मशरीरतयोपास्यकोटिनिक्षिप्तत्वात् । 
</details>

<details open><summary>विश्वास-प्रस्तुतिः</summary>

अतः प्रजा-पति-वाक्योदित- -+अपहत-पाप्मत्वादि-गुणक- प्रत्यग्-आत्म-शरीर-परमात्मोपासनस्य  
तथा-रूपम् एव प्राप्यम्  
इत्य् उस्क्तं भवति।
</details>

<details><summary>मूलम्</summary>

अतः प्रजापतिवाक्योदित-अपहतपाप्मत्वादिगुणकप्रत्यगात्मशरीरपरमात्मोपासनस्य तथारूपमेव प्राप्यमित्युक्तं भवति।
</details>


## प्राप्याकारस्यैवाऽनुसन्धेयता

<details open><summary>विश्वास-प्रस्तुतिः</summary>

अत एव 

> एवं-क्रतुर् हामुं लोकं प्रेत्याभिसम्भवितास्मि (अग्निरहस्यं) 

इत्य् उच्यते। 
</details>

<details><summary>मूलम्</summary>

अत एव एवं क्रतुर्हामुं लोकं प्रेत्याभिसम्भवितास्मि (अग्निरहस्यं) इत्युच्यते। 
</details>

<details open><summary>विश्वास-प्रस्तुतिः</summary>

तस्मात् प्रत्यग्-आत्मा प्राप्याकार एवानुसन्धेयः। 
</details>

<details><summary>मूलम्</summary>

तस्मात्प्रत्यगात्मा प्राप्याकार एवानुसन्धेयः। 
</details>

<details open><summary>विश्वास-प्रस्तुतिः</summary>

**उपलब्धिवत्** –  

> यथा ब्रह्मोपलब्धिर् विहिता  
यथावस्थित-ब्रह्म--स्व-रूप-विषया,  
तथाऽऽत्मोपलब्धिर् अपि  
यथाऽवस्थितात्म-स्वरूप-विषया 

इत्य् अर्थः ।
</details>

<details><summary>मूलम्</summary>

उपलब्धिवत् – यथा ब्रह्मोपलब्धिर्विहिता यथावस्थितब्रह्म-स्वरूपविषया, तथाऽऽत्मोपलब्धिरपि यथावस्थितात्मस्वरूपविषयेत्यर्थः ।
</details>




## काम्यानुष्ठातुः दृष्टान्तत्वस्य वैषम्यम्

कर्मस्वात्मस्वरूपानुसन्धानं कर्माङ्गम्; **यजेत स्वर्गकामः** (यजु.२.५.५) इति कर्मानुष्ठानमेव हि फलाय चोपद्यते। देहातिरिक्तज्ञातृत्वाद्याकारात्मावगतिः कालान्तरभाविफलसाधन-कर्माधिकारार्थेति तावन्मात्रमेव तत्रापेक्षितमिति न किञ्चिदपहीनम् ॥ ५२॥

**इति श्रीशारीरकमीमांसाभाष्ये शरीरेभावाधिकरणम्॥२१॥**


