+++
title = "श्रीभाष्यम् 01-04-35 सर्वव्याख्यानाधिकरणम्"

+++


**श्रीशारीरकमीमांसाभाष्ये सर्वव्याख्यानाधिकरणम्॥८॥**

(**अधिकरमणार्थः – सर्ववेदान्तगतानां सर्वेषां जगत्कारणत्वपरवाक्यानां, ब्रह्मपरत्वमेव**)

(**सर्वविद्यासम्बन्धिविचाररूपम्**)

१३८. एतेन सर्वे व्याख्याताव्याख्याताः ॥ १–४–२९ ॥

(**उक्तेनार्थेन सर्ववेदान्ततात्पर्यनिर्णयः**)

एतेन पादचतुष्टयोक्तन्यायकलापेन, सर्ववेदान्तेषु जगत्कारणप्रतिपादनपरास्सर्वे वाक्यविशेषाश्चेतनाचेतनविलक्षणसर्वज्ञसर्वशक्तिब्रह्मप्रतिपादनपरा व्याख्याताः। व्याख्याताः इति पदाभ्यासोऽध्यायपरिसमाप्तिद्योतनार्थः॥ २९॥

**इति श्रीशारीरकमीमांसाभाष्ये सर्वव्याख्यानाधिकरणम्॥८॥**

**इति श्रीभगवद्रामानुजविरचिते शारीरकमीमांसाभाष्ये**

**प्रथमस्याध्यायस्य चतुर्थः पादः॥४॥**

**॥ समाप्तश्च प्रथमोऽध्यायः ॥**




