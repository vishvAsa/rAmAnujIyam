<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sarva-prastutiH/2_avirodhaH/2/</link>
    <description>Recent content in &#43;२ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/sarva-prastutiH/2_avirodhaH/2/index.xml" rel="self" type="application/rss+xml" />
    <item>
      <title>श्रीभाष्यम् 02-02-01 रचनानुपपत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sarva-prastutiH/2_avirodhaH/2/01_rachanAnupapattya/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sarva-prastutiH/2_avirodhaH/2/01_rachanAnupapattya/</guid>
      <description>&lt;p&gt;&lt;strong&gt;श्रीभगवद्रामानुजविरचिते श्रीशारीरकमीमांसाभाष्ये&lt;/strong&gt;&lt;/p&gt;&#xA;&lt;p&gt;&lt;strong&gt;द्वितायाध्याये–द्वितीयः (तर्क) पादः&lt;/strong&gt;&lt;/p&gt;&#xA;&lt;h2 id=&#34;पदरथ--सखयदपकषण-तरकत-परतकषप--पञचरतरतनतरपरमणयसथपन-च&#34;&gt;पादार्थः – सांख्यादिपक्षाणां, तर्कतः प्रतिक्षेपः । पाञ्चरात्रतन्त्रप्रामाण्यस्थापनं च&lt;/h2&gt;&#xA;&lt;h2 id=&#34;अधकरणन--8-सतरण--42&#34;&gt;अधिकरणानि – 8, सूत्राणि – 42&lt;/h2&gt;&#xA;&lt;p&gt;&lt;strong&gt;रचनानुपपत्त्यधिकरणम्॥१॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;ब्रह्मानधिष्टितस्य सांख्योक्तप्रधानस्य जगत्कारणत्वायोगः&lt;/p&gt;&#xA;&lt;/details&gt;&#xA;&lt;p&gt;&lt;strong&gt;१७५. रचनानुपपत्तेश्च नानुमानं प्रवृत्तेश्च ॥ २–२–१ ॥&lt;/strong&gt;&lt;/p&gt;&#xA;&lt;h2 id=&#34;आदत-एतवदनत-शररक-नरपत-अरथ--सङगत-दवतयपदपरयजन-च&#34;&gt;आदितः एतावदन्तं शारीरके निरूपिता अर्थाः – सङ्गतिः, द्वितीयपादप्रयोजनं च&lt;/h2&gt;&#xA;&lt;p&gt;उक्तं जगज्जन्मादिकारणं परं ब्रह्मेति; तत्र परैरुद्भाविताश्च दोषाः परिहृताः। इदानीं स्वपक्षरक्षणाय परपक्षाः प्रतिक्षिप्यन्ते; इतरथा कस्यचिन्मन्दधियस्तेषां पक्षाणां युक्त्याभासमूलतामजानतः प्रामाणिकत्वशङ्कया वैदिकपक्षे किञ्चिच्छ्रद्धावैकल्यं जायेतापि; अतः परपक्षप्रतिक्षेपायानन्तरः पादः प्रवर्तते ॥&lt;/p&gt;&#xA;&lt;h2 id=&#34;कपलमतनरसपरधनय-हत-पनरकतयनरसशच&#34;&gt;कपिलमतनिरासप्राधान्ये हेतुः, पौनरुक्त्यनिरासश्च&lt;/h2&gt;&#xA;&lt;p&gt;तत्र प्रथमं तावत्कापिलमतं निरस्यते वैदिकानुमतसत्कार्यवादाद्यर्थसङ्ग्रहेणैतस्य सत्पक्षनिक्षेपसम्भावनाभ्रमहेतुत्वातिरेकात्। &lt;strong&gt;ईक्षतेर्नाशब्दम्&lt;/strong&gt; (ब्र.सू.१.१.५) इत्यादिभिः वैदिकवाक्यानां अतत्परत्वमात्रमुक्तम्; अत्रैव तत्पक्षस्वरूपप्रतिक्षेपः क्रियत इति न पौनरुक्त्याशङ्का।&lt;/p&gt;</description>
    </item>
    <item>
      <title>श्रीभाष्यम् 02-02-02 महद्दीर्घाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sarva-prastutiH/2_avirodhaH/2/02_mahaddIrghAdhikar/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sarva-prastutiH/2_avirodhaH/2/02_mahaddIrghAdhikar/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये महद्दीर्घाधिकरणम् ॥२॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;तार्किकाभिमतपरमाणुकारणतावादनिरासः&lt;/p&gt;&#xA;&lt;/details&gt;&#xA;&lt;p&gt;&lt;strong&gt;१८४. महद्दीर्घवद्वाह्रस्वपिरमण्डलाभ्याम् ॥ २–२–१० ॥&lt;/strong&gt;&lt;/p&gt;&#xA;&lt;h2 id=&#34;सङगतपरदरशनम&#34;&gt;सङ्गतिप्रदर्शनम्&lt;/h2&gt;&#xA;&lt;p&gt;प्रधानकारणवादस्य युक्त्याभासमूलतया विप्रतिषिद्धत्वाच्चासामञ्जस्यमुक्तम्; सम्प्रति परमाणुकारणवादस्याप्यसामञ्जस्यं प्रतिपाद्यते महद्दीर्घवद्वा ह्रस्वपरिमण्डलाभ्याम् – इति।&lt;/p&gt;&#xA;&lt;h2 id=&#34;सतरकषररथपरतपदनम&#34;&gt;सूत्राक्षरार्थप्रतिपादनम्&lt;/h2&gt;&#xA;&lt;p&gt;असमञ्जसमिति वर्तते; वाशब्दश्चार्थे। ह्रस्वपरिमण्डलाभ्याम् द्व्यणुकपरमाणुभ्यां, महद्दीर्घवत् – त्रयणुकोत्पत्तिवादवत्, अन्यच्च तदभ्युपगतं सर्वमसमञ्जसम्; परमाणुभ्यो द्व्यणुकादिक्रमेण जगदुत्पत्तिवादवदन्यदप्यसमञ्जसमित्यर्थः ॥&lt;/p&gt;&#xA;&lt;h2 id=&#34;उकतसय-असमञजसयसय-ववरणम&#34;&gt;उक्तस्य असामञ्जस्यस्य विवरणम्&lt;/h2&gt;&#xA;&lt;p&gt;तथाहि – तन्तुप्रभृतयो ह्यवयवाः स्वांशैष्षड्भिः पार्श्वैस्संयुज्यमाना अवयविनमुत्पादयन्ति, परमाणवोऽपि स्वकीयैः षड्भिः पार्श्वैस्संयुज्यमाना एव द्व्यणुकादीनामुत्पादका भवेयुः, अन्यथा परमाणूनां प्रदेशभेदाभावे सति सहस्रपरमाणुसंयोगेऽप्येकस्मात्परमाणोरनतिरक्तपरिमाणतया अणुत्वह्रस्वत्वमहत्त्वदीर्घत्वादि असिद्धिस्स्यात् ॥&lt;/p&gt;&#xA;&lt;p&gt;प्रदेशभेदाभ्युपगमे परमाणवोऽपि सांशाः स्वकीयैरंशैः, ते च स्वकीयैरंशैरित्यनवस्था।&lt;/p&gt;&#xA;&lt;p&gt;न च वाच्यम् अवयवाल्पत्वमहत्त्वाभ्यां हि सर्षपमहीधरयोः वैषम्यम्, परमाणोरपि अनन्तावयवत्वे अवयवानन्त्यसाम्यात्सर्षपमहीधरयोः वैषम्यासिद्धेः अवयवापकर्षकाष्ठा अवश्याभ्युपगमनीया – इति । परमाणूनां प्रदेशभेदाभावे सत्येकपरमाणुपरिमाणातिरेकिप्रथिमा न जायेतेति सर्षपमहीधरयोरेवासिद्धेः । किं कुर्म इति चेत् – वैदिकः पक्षः परिगृह्यताम् ॥&lt;/p&gt;</description>
    </item>
    <item>
      <title>श्रीभाष्यम् 02-02-03 समुदायाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sarva-prastutiH/2_avirodhaH/2/03_samudAyAdhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sarva-prastutiH/2_avirodhaH/2/03_samudAyAdhikaraNa/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये समुदायाधिकरणम् ॥३॥ (सू.17-26)&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;बौद्ध-वैभाषिक-सौत्रान्तिकपक्षयोः निरसनम्&lt;/p&gt;&#xA;&lt;/details&gt;&#xA;&lt;p&gt;&lt;strong&gt;१९१. समुदाय उभयहेतुकेऽपि तदप्राप्तिः ॥ २–२–१७ ॥&lt;/strong&gt;&lt;/p&gt;&#xA;&lt;h2 id=&#34;सङगतपरदरशनम&#34;&gt;सङ्गतिप्रदर्शनम्&lt;/h2&gt;&#xA;&lt;p&gt;परमाणुकारणवादिनो वैशेषिका निरस्ताः; सौगताश्च जगतः परमाणुकारणत्वं अभ्युपगच्छन्तीत्यनन्तरं तन्मतेऽपि जगदुत्पत्तितद्व्यवहारादिकं नोपपद्यत इत्युच्यते ॥&lt;/p&gt;&#xA;&lt;h2 id=&#34;बदधपरभद-तनमतन-समनयत-परदरशनम&#34;&gt;बौद्धप्रभेद-तन्मतानां सामान्यतः प्रदर्शनम्&lt;/h2&gt;&#xA;&lt;p&gt;ते चतुर्विधाः – केचित्पार्थिवाप्यतैजसवायवीयपरमाणुसङ्घातरूपान् भूतभौतिकान् बाह्यांश्चित्तचैत्तरूपांश्च आभ्यन्तरानर्थान् प्रत्यक्षानुमानसिद्धानभ्युपयन्ति, अन्ये तु बाह्यार्थान् सर्वान् पृथिव्यादीन्विज्ञानानुमेयान्वदन्ति; अपरे त्वर्थशून्यं विज्ञानमेव परमार्थसत्, बाह्यार्थास्तु स्वाप्नार्थकल्पा इत्याहुः; त्रयोऽप्येते स्वाभ्युपगतं वस्तु क्षणिकमाचक्षते, उक्तभूतभौतिकचित्तचैत्त-व्यतिरिक्तं आत्माकाशादिकं स्वरूपेणैव नानुमन्वते; अन्ये तु सर्वशून्यत्वमेव सङ्गिरन्ते&#xA;॥&lt;/p&gt;&#xA;&lt;h2 id=&#34;वभषक-सतरनतकबदधयरनरस&#34;&gt;वैभाषिक-सौत्रान्तिकबौद्धयोर्निरासः&lt;/h2&gt;&#xA;&lt;h2 id=&#34;तदभपरयनवदभग&#34;&gt;तदभिप्रायानुवादभागः&lt;/h2&gt;&#xA;&lt;p&gt;तत्र ये बाह्यार्थास्तित्ववादिनः, ते तावन्निरस्यन्ते । ते चैवं मन्यन्ते – रूपरसस्पर्शगन्धस्वभावाः पार्थिवाः परमाणवः, रूपरसस्पर्शस्वभावाश्चाप्याः, रूपस्पर्शस्वभावाश्च तैजसाः, स्पर्शस्वभावाश्च वायवीयाः पृथिव्यप्तेजोवायुरूपेण संहन्यन्ते, तेभ्यश्च पृथिव्यादिभ्यः शरीरेन्द्रियविषयरूपसङ्घाता भवन्ति, तत्र च शरीरान्तर्वर्ती ग्राहकाभिमानारूढो विज्ञानसन्तान एवात्मत्वेनावतिष्ठते; तत एव सर्वो लौकिको व्यवहारः प्रवर्तते – इति ॥&lt;/p&gt;</description>
    </item>
    <item>
      <title>श्रीभाष्यम् 02-02-04 उपलब्ध्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sarva-prastutiH/2_avirodhaH/2/04_upalabdhyadhikara/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sarva-prastutiH/2_avirodhaH/2/04_upalabdhyadhikara/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये उपलब्ध्यधिकरणम्॥४॥&lt;/strong&gt;&lt;/p&gt;&#xA;&lt;h2 id=&#34;यगचरबदधन-परतयवसथनम&#34;&gt;योगाचारबौद्धानां प्रत्यवस्थानम्&lt;/h2&gt;&#xA;&lt;p&gt;&lt;strong&gt;२०१. नाभाव उपलब्धेः ॥ २–२–२७ ॥&lt;/strong&gt;&lt;/p&gt;&#xA;&lt;h2 id=&#34;अरथगतसयकरसय-जञनगतकरतवपपदनम&#34;&gt;अर्थगतस्याकारस्य ज्ञानगताकारत्वोपपादनम्&lt;/h2&gt;&#xA;&lt;p&gt;विज्ञानमात्रास्तित्ववादिनो योगाचाराः प्रत्यवतिष्ठन्ते। यदुक्तमर्थवैचित्र्यकृतं ज्ञानवैचित्र्यमिति, तन्नोपपद्यते, अर्थवत् ज्ञानानामेव साकाराणां स्वयमेव विचित्रत्वात्। तच्च स्वरूपवैचित्र्यं वासनावशादेवोपपद्यते। वासना च विलक्षणप्रत्ययप्रवाह एव। यद्घटाकारज्ञानं कपालाकारज्ञानस्योत्पादकम्, तस्य तथाविधस्योत्पादकं तत्पूर्वघटज्ञानम्। तस्य च तथाविधस्योत्पादकं ततःपूर्वघटज्ञानम् इत्येवं रूपः प्रवाह एव वासनेत्युच्यते।&lt;/p&gt;&#xA;&lt;h2 id=&#34;बहयनमरथनमभव&#34;&gt;बाह्यानामर्थानामभावः&lt;/h2&gt;&#xA;&lt;p&gt;कथं बहिष्ठसर्षपमहीधरादेराकार आन्तरस्य ज्ञानस्येत्युच्यते? इत्थम् – अर्थस्यापि व्यवहारयोग्यत्वं ज्ञानप्रकाशायत्तम्, अन्यथा स्वपरवेद्ययोरनतिशयप्रसङ्गात्। प्रकाशमानस्य च ज्ञानस्य साकारत्वमवश्याश्रयणीयम्, निराकारस्य प्रकाशायोगात्। एकश्चायमाकार उपलभ्यमानो ज्ञानस्यैव। तस्य च बहिर्वदवभासोऽपि भ्रमकृतः। ज्ञानार्थयोस्सहोपलम्भनियमाच्च ज्ञानादव्यतिरिक्तोऽर्थः।&lt;/p&gt;</description>
    </item>
    <item>
      <title>श्रीभाष्यम् 02-02-05 सर्वथानुपपत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sarva-prastutiH/2_avirodhaH/2/05_sarvathAnupapatty/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sarva-prastutiH/2_avirodhaH/2/05_sarvathAnupapatty/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये सर्वथानुपपत्त्यधिकरणम्॥५॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;माध्यमिकपक्षसङ्क्षिप्तानुवादः&lt;/p&gt;&#xA;&lt;/details&gt;&#xA;&lt;p&gt;&lt;strong&gt;२०४. सर्वथानुपपत्तेश्च ॥ २–२–३० ॥&lt;/strong&gt;&lt;/p&gt;&#xA;&lt;h2 id=&#34;परवपकषतय-मधयमकपकषसङकषपतनवद&#34;&gt;पूर्वपक्षतया माध्यमिकपक्षसङ्क्षिप्तानुवादः&lt;/h2&gt;&#xA;&lt;p&gt;अत्र सर्वशून्यवादी माध्यमिकः प्रत्यवतिष्ठते। शून्यवाद एव हि सुगतमतकाष्ठा। शिष्यबुद्धियोग्यतानुगुण्येनार्थाभ्युपगमादिना क्षणिकत्वादय उक्ताः। विज्ञानं बाह्यार्थाश्च सर्वे न सन्ति, शून्यमेव तत्त्वम्; अभावापत्तिरेव च मोक्ष इत्येव बुद्धस्याभिप्रायः। तदेव हि युक्तम्; शून्यस्याहेतुसाध्यतया स्वतस्सिद्धेः । सत एव हि हेतुरन्वेषणीयः । तच्च सत् भावादभावाच्च नोत्पद्यते; भावात्तावन्न कस्यचिदुत्पत्तिर्दृष्टा; न हि घटादिरनुपमृदिते पिण्डादिके जायते। नाप्यभावादुत्पत्तिस्सम्भवति, नष्टे पिण्डादिके ह्यभावादुत्पद्यमानं घटादिकमभावात्मकमेव स्यात्। तथा स्वतः परतश्चोत्पत्तिर्न सम्भवति, स्वतः स्वोत्पत्तावात्माश्रयदोषप्रसङ्गात्, प्रयोजनाभावाच्च। परतः परोत्पत्तौ परत्वाविशेषात्सर्वेषां सर्वेभ्य उत्पत्तिप्रसङ्गः। जन्माभावादेव विनाशस्याप्यभावः। अतः शून्यमेव तत्त्वम् । अतो जन्मविनाशसदसदादयो भ्रान्तिमात्रम् ।&lt;/p&gt;</description>
    </item>
    <item>
      <title>श्रीभाष्यम् 02-02-06 एकस्मिन्नसम्भवाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sarva-prastutiH/2_avirodhaH/2/06_ekasminnasambhavA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sarva-prastutiH/2_avirodhaH/2/06_ekasminnasambhavA/</guid>
      <description>&lt;p&gt;&lt;strong&gt;श्री शारीरकमीमांसाभाष्ये एकस्मिन्नसम्भवाधिकरणम् ॥ ६ ॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;आर्हताभ्युपगतानेकान्तवादनिरासः&lt;/p&gt;&#xA;&lt;/details&gt;&#xA;&lt;p&gt;&lt;strong&gt;२०५. नैकस्मिन्नसम्भवात् ॥ २–२–३१ ॥&lt;/strong&gt;&lt;/p&gt;&#xA;&lt;h2 id=&#34;सङगतपरदरशनम&#34;&gt;सङ्गतिप्रदर्शनम्&lt;/h2&gt;&#xA;&lt;p&gt;निरस्तास्सौगताः। जैना अपि परमाणुकारणत्वादिकं जगतो वदन्तीत्यनन्तरं जैनपक्षः प्रतिक्षिप्यते।&lt;/p&gt;&#xA;&lt;h2 id=&#34;आरहतमतसय-सगरहणनवद&#34;&gt;आर्हतमतस्य संग्रहेणानुवादः&lt;/h2&gt;&#xA;&lt;p&gt;ते किल मन्यन्ते – जीवाजीवात्मकं जगदेतन्निरीश्वरम्; तच्च षड्द्रव्यात्मकम्। तानि च द्रव्याणि जीवधर्माधर्मपुद्गलकालाकाशाख्यानि। तत्र जीवाः – बद्धाः, योगसिद्धाः, मुक्ताश्चेति त्रिविधाः। धर्मो नाम गतिमतां गतिहेतुभूतो द्रव्यविशेषो जगद्व्यापी। अधर्मश्च स्थितिहेतुभूतो व्यापी। पुद्गलो नाम वर्णगन्धरसस्पर्शवद्द्रव्यम्। तच्च द्विविधम् – परमाणुरूपम्, तत्सङ्घातरूपं च पवनज्वलनसलिलधरणीतनुभुवनादिकम्। कालस्तु अभूदस्तिभविष्यतीति व्यवहारहेतुरणुरूपो द्रव्यविशेषः। आकाशोऽप्येकोऽनन्त-प्रदेशश्च। तेषु चाणुव्यतिरिक्तद्रव्याणि पञ्चास्तिकाया इति च संगृह्यते – जीवास्तिकायः, धर्मास्तिकायः, अधर्मास्तिकायः, पुद्गलास्तिकायः, आकाशास्तिकायः इति । अनेकदेशवर्तिनि द्रव्येऽस्तिकाय शब्दः प्रयुज्यते ।&lt;/p&gt;</description>
    </item>
    <item>
      <title>श्रीभाष्यम् 02-02-07 पशुपत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sarva-prastutiH/2_avirodhaH/2/07_pashupatyadhikara/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sarva-prastutiH/2_avirodhaH/2/07_pashupatyadhikara/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये पशुपत्यधिकरणम्॥७॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;वेदविरुद्धाभिप्रायकपाशुपतमतनिरासः&lt;/p&gt;&#xA;&lt;/details&gt;&#xA;&lt;p&gt;&lt;strong&gt;२०९. पत्युरसामञ्जस्यात् ॥ २–२–३५ ॥&lt;/strong&gt;&lt;/p&gt;&#xA;&lt;h2 id=&#34;सङगतपरदरशनम&#34;&gt;सङ्गतिप्रदर्शनम्&lt;/h2&gt;&#xA;&lt;p&gt;कपिलकणादसुगतार्हातमतानामसामञ्जस्यात् वेदबाह्यत्वाच्च निश्श्रेयसार्थिभिः अनादरणीयत्वमुक्तम्; इदानीं पशुपतिमतस्य वेदविरोधादसामञ्जस्याच्चानादरणीयता उच्यते।&lt;/p&gt;&#xA;&lt;h2 id=&#34;पशपतसय-अनचतयपपदनत-सवसदधनत&#34;&gt;पाशुपतस्य अनौचित्योपपादनतः स्वसिद्धान्तः&lt;/h2&gt;&#xA;&lt;p&gt;तन्मतानुसारिणश्चतुर्विधाः – कापालाः, कालामुखाः, पाशुपताः, शैवाश्च – इति सर्वे चैते वेदविरुद्धां तत्त्वप्रक्रियां ऐहिकामुष्मिकनिश्श्रेयससाधनकल्पनाश्च कल्पयन्ति। निमित्तोपादानयोर्भेदं, निमित्तकारणं च पशुपतिमाचक्षते। तथा निश्श्रेयससाधनमपि मुद्रिकाषट्कधारणादिकम् । यथाहुः कापालाः – &lt;strong&gt;मुद्रिकाषट्कतत्त्वज्ञः परमुद्राविशारदः। भगासनस्थमात्मानं ध्यात्वा निर्वाणमृच्छति। कण्ठिका रुचकं चैव कुण्डलं च शिखामणिः। भस्म यज्ञोपवीतं च मुद्राषट्कं प्रचक्षते ॥ आभिर्मुद्रितदेहस्तु न भूय इह जायते&lt;/strong&gt; (शैवागमः) इत्यादिकम्। तथा कालामुखा अपि कपालपात्र-भोजनशवभस्मस्नानतत्प्राशनलगुडधारसुराकुम्भस्थापनतदाधारदेवपूजादिकं ऐहिकामुष्मिकसकल-फलसाधनमभिदधति। &lt;strong&gt;रुद्राक्षकङ्कणं हस्ते जटा चैका च मस्तके। कपालं भस्मना स्नानम्&lt;/strong&gt; (शैवागमः) इत्यादि च प्रसिद्धं शैवागमेषु। तथा केनचित्क्रियाविशेषेण विजातीयानामपि ब्राह्मण्यप्राप्तिमुत्तमाश्रमप्राप्तिं चाहुः – &lt;strong&gt;दीक्षाप्रवेशमात्रेण ब्राह्मणो भवति क्षणात् । कापालं व्रतमास्थाय यतिर्भवति मानवः&lt;/strong&gt; (शैवागमः) इति॥&lt;/p&gt;</description>
    </item>
    <item>
      <title>श्रीभाष्यम् 02-02-08 उत्पत्त्यसम्भवाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sarva-prastutiH/2_avirodhaH/2/08_utpattyasambhavAd/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sarva-prastutiH/2_avirodhaH/2/08_utpattyasambhavAd/</guid>
      <description>&lt;p&gt;&lt;strong&gt;श्रीशारीरकमीमांसाभाष्ये उत्पत्त्यसम्भवाधिकरणम्॥८॥&lt;/strong&gt;&lt;/p&gt;&#xA;&lt;details&gt;&lt;summary&gt;अधिकरणार्थः&lt;/summary&gt;&#xA;&lt;p&gt;जीवोत्पत्तिवादशङ्कितपाञ्चरात्राप्रामाण्यनिरासः&lt;/p&gt;&#xA;&lt;/details&gt;&#xA;&lt;p&gt;&lt;strong&gt;२१३. उत्पत्यसम्भवात् ॥ २–२–३९ ॥&lt;/strong&gt;&lt;/p&gt;&#xA;&lt;h2 id=&#34;अवनतरसङगत&#34;&gt;अवान्तरसङ्गतिः&lt;/h2&gt;&#xA;&lt;p&gt;कपिलादितन्त्रसामान्याद्भगवदभिहितपरमनिश्श्रेयससाधनावबोधिनि पञ्चरात्रतन्त्रेऽपि अप्रामाण्यमाशङ्क्य निराक्रियते;&lt;/p&gt;&#xA;&lt;h2 id=&#34;परकतधकरणरमभपयगन-आशङक&#34;&gt;प्रकृताधिकरणारम्भोपयोगिनी आशङ्का&lt;/h2&gt;&#xA;&lt;p&gt;तत्रैवमाशङ्कते – परमकारणात्परब्रह्म भूताद्वासुदेवात्सङ्कर्षणो नाम जीवो जायते सङ्कर्षणात्प्रद्युम्नसंज्ञं मनो जायते तस्मादनिरुद्धसंज्ञोऽहङ्कारो जायते (परमसंहिता) इति हि भागवतप्रक्रिया। अत्र जीवस्योत्पत्तिः श्रुतिविरुद्धा प्रतीयते; श्रुतयो हि जीवस्यानादित्वं वदन्ति – &lt;strong&gt;न जायते म्रियते वा विपश्चित्&lt;/strong&gt; (कठ.२.१८) इत्याद्याः॥ ३९॥&lt;/p&gt;&#xA;&lt;p&gt;२१४. न च कर्तुः करणम् ॥ २–२–४०॥&lt;/p&gt;&#xA;&lt;h2 id=&#34;जवत-मनस-उतपततवदसय-असधत&#34;&gt;जीवात् मनस उत्पत्तिवादस्य असाधुता&lt;/h2&gt;&#xA;&lt;p&gt;&lt;strong&gt;सङ्कर्षणात्प्रद्युम्नसंज्ञं मनो जायते&lt;/strong&gt; (परमसंहिता) इति कर्तुः जीवात्, करणस्य मनस उत्पत्तिर्न सम्भवति, – &lt;strong&gt;एतस्माज्जायते प्राणो मनस्सर्वेन्द्रियाणि च&lt;/strong&gt; (मु.२.१.३) इति परस्मादेव ब्रह्मणो मनसोऽप्युत्पत्तिश्रुतेः। अतः श्रुतिवरुद्धार्थप्रतिपादनादस्यापि तन्त्रस्य प्रामाण्यं प्रतिषिद्ध्यत इति॥४०॥&lt;/p&gt;</description>
    </item>
  </channel>
</rss>
