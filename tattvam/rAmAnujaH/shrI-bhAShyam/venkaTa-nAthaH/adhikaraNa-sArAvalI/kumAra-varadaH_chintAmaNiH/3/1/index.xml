<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/kumAra-varadaH_chintAmaNiH/3/1/</link>
    <description>Recent content in &#43;१ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/kumAra-varadaH_chintAmaNiH/3/1/index.xml" rel="self" type="application/rss+xml" />
    <item>
      <title>01 तदन्तरप्रतिपत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/kumAra-varadaH_chintAmaNiH/3/1/01_tadantarapratipattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/kumAra-varadaH_chintAmaNiH/3/1/01_tadantarapratipattyadhikaraNam/</guid>
      <description>&lt;ol&gt;&#xA;&lt;li&gt;एवं सिद्धविषयनिरूपणपरपूर्वद्विकचिन्ता कृता । अथ साध्यविषयनिरूपणपरोत्तरद्विकचिन्तायामुत्पत्तिक्रमेण चतुर्थाध्यायनिरूपणीयसाध्यांशात्पूर्वं साधनचिन्ता तृतीये क्रियत इति द्विकसङ्गतिः, अध्यायसङ्गतिश्च । एतत्सर्वं &amp;lsquo;अतिक्रान्त&amp;rsquo; इत्यादिना सविस्तरं भाष्य एवोक्तमिति तत्रैव द्रष्टव्यम् । तृतीयाध्यायपादद्वन्दसंगतिरपि तत्रैव भाष्ये सुव्यक्तमुक्ता । &amp;lsquo;उपासनारम्भाभ्यर्हितोपायश्च प्राप्यवस्तुव्यतिरिक्तवैतृष्ण्यं प्राप्यतृष्णा चेति । तत्सिद्ध्यर्थं जीवस्य लोकान्तरेषु स़ञ्चरतो जाग्रतस्स्वपतस्सुषुप्तस्य मूर्च्छतश्च दोषाः, परस्य च ब्रह्मणस्तद्रहितता कल्याणगुणाकरत्वञ्च प्रथमद्वितीययोः पादयोः प्रतिपाद्यते&amp;rsquo; इति । अधिकरणसङ्गतिरुत्तरत्र भविष्यति । अत्र कश्चिच्चोदयति - साध्येति । मुक्तिस्साध्या? न वा? न चेत् साधनाध्यायकॢप्तिर्विफला प्रसजति । साध्या चेत् सा मुक्तिर्नश्वरी स्यात् । ततश्च कथं पुनरावृत्तिशून्योऽपवर्गस्स्यादिति । तदेतत्प्रतिक्षपति - मैवमिति । प्रतिक्षेपप्रकारं दर्शयति - ब्रह्मेति । परभजनवता पुरुषेण प्रागसिद्धैव साध्या । तर्ह्यनुभूतेस्साध्यत्वादनित्यत्वं स्यादित्याशङ्क्य परमतप्रक्रिययैव अनित्यत्वं परिहरति - धीसङ्कोचेति । ज्ञानसङ्कोचप्रणाश एव ब्रह्मानुभूतिः । प्रध्वंसस्य च कृतकत्वेऽपि प्रणाशो नास्तीति परवादिनोऽपि वदन्ति । तेन ब्रह्मानुभूतिः प्रणाशरूपत्वादुत्तरावधिरहितेत्यर्थः । अयमर्थः - अस्मत्पक्षेऽपि भावान्तराभावाङ्गीकाराद्भाव एवाभावोऽपि स्यात् । &amp;lsquo;न च पुनरावर्तते&amp;rsquo; इति प्रमाणबलात्नित्यत्वसिद्धिश्च । धियो विकासस्स्वाभाविक एव वेदान्तसिद्धान्ते । उपाधिवशात्सङ्कोचो जातः । तस्मिन्सङ्कोचे निवृत्ते स्वाभाविको विकास एवावतिष्ठत इति हि &amp;lsquo;स चानन्त्याय कल्पते&amp;rsquo; इति श्रुत्यैव साक्षादुच्यत इति ॥2. अत्र तृतीयेऽध्याये पूर्वोत्तरपादद्वन्द्वयोरर्थविभागं चतुर्णामपि पादानामर्थभेदञ्च दर्शयति - पादाभ्यामिति । वैराग्यपादोभयलिङ्गपादाभ्यां भविनां जीवानां ब्रह्मविद्याधिकारं जनयति पश्चात् उभाभ्यां पादाभ्यां तेषामेव जीवानामङ्गैस्सहितां तामेव ब्रह्मविद्यां प्रदर्शयतीत्यर्थः । चतुर्णामपि पादानामर्थभेदाननुक्रमेण दर्शयति ऐश्वर्यादाविति । ऐश्वर्यादौ विरक्तिर्वैराग्यपादे, उभयलिङ्गपादे तु निरवधिविभवे परमपुरुषे निरतिशयाभिलाषोत्पत्तिः, गुणोपसंहारपादे तु विद्याभेदावलम्बः विद्याङ्गपादे पुनर्विद्योपकरणसंपत्तिरिति विभागः ॥3. अत्र कश्चिदचूचुदत् वेदान्तश्रवणवेलायां विरक्त एवादितः प्रवर्तते तेन प्रागेव वैराग्यस्य सिद्धत्वात् पुनस्तृतीयाद्यपादे वैराग्यसम्पादनं न कर्तव्यमिति । तदिदमाह - संसारेति । अस्मिन् शारीरकशास्त्रे संसारोद्विग्नचेता जीव एवाधिकरोति । अतश्शास्त्रारम्भ एव वैराग्यं सिद्धम् । पुनरत्र वैराग्यपादः किमर्थमारभ्यत इति । अर्धाङ्गीकारेणोत्तरमाह - सत्यमिति । द्विविधं हि वैराग्यं शास्त्रश्रवणौपयिकं तावदेकम्, उपासनानुष्ठानौपयिकञ्चान्यद्वैराग्यम् । तदत्र निरूप्यत इति न पादारम्भनैष्फल्यम् । तदेतद्विशदयति - प्राप्येति । &amp;lsquo;एते वै निरयास्तात स्थानस्य परमात्मनः&amp;rsquo; इति परमात्मस्थानापेक्षया स्वर्गादीनां निरयतुल्यतानुसन्धानमुपासनारम्भोपयुक्तं तदस्मिन्नेव पादे सिध्यतीति सफलोऽयं वैराग्यपादारम्भः । तदिदमाह मुक्त्युपायप्रारम्भेऽम्यर्हितं स्यादिति । तदेव विशदयति - त्वरत इति । स्पष्टदृष्टस्वबोधः - परमपुरुषस्सर्वशेषी, अहं पुनस्सूरिवन्नित्यमेव तदनुभवयोग्यः, अथापि कर्मवशात् संसारामीति स्पष्टदृष्टस्वज्ञानवान् पूर्वं व्याधत्वेनावस्थितराजकुमारवत् स्वस्वरूपस्य सम्यगवलोकनेन पुनरसङ्कुचित ब्रह्मानुभवाय त्वरत इत्यर्थः ॥4. पूर्वाधिकरणे &amp;lsquo;संज्ञामूर्तिकॢप्तिस्तु त्रिवृत्कुर्वत उपदेशात्&amp;rsquo; इत्यत्र मूर्तिप्रसङ्गः कृतः । अधुना पुनरेकां मूर्तिं परित्यज्य देशान्तरे मूर्त्यन्तरप्राप्तौ किं पूर्वमूर्तिसंगतभूतसूक्ष्मैः परिष्वक्तो याति नेति विचार्यते । तदर्थविचारस्तु - किं देहान्तरं गच्छन् जीवो भूतसूक्ष्मैर्देहबीजैस्सम्परिष्वक्तो रंहति उतासम्परिष्वक्त इति । &amp;lsquo;वेत्थ यथा प़ञ्चम्यामाहुतावापः पुरुषवचसो भवन्ति&amp;rsquo;, &amp;lsquo;इति तु पञ्चम्यामाहुतावापः पुरुषवचसो भवन्ति&amp;rsquo; इति प्रश्नप्रतिवचने किं सम्परिष्वक्तस्य रंहणं गमयतो नेति । किं श्रद्धादिशब्दैरवस्थाविशेषापन्नान्यबादिद्रव्याण्युच्यन्ते, उत तत्परिष्वक्तो जीव इति । किं केवलेष्टापूर्तकारिणां पितृयाणेन निवर्तने &amp;lsquo;एष सोमो राजा&amp;rsquo; इति सोमशब्दस्य सोमदेहजीवपरत्वं &amp;lsquo;तस्या आहुतेस्सोमो राजा संभवति&amp;rsquo; इति सोमशब्दस्य सोमदेहजीवपरतामवगमयति नेति । अत्र पूर्वपक्षमाह - देहाद्यमिति । पूर्वदेहान्निष्क्रान्तस्य पुरुषस्य देशान्तरप्राप्तौ तत्रतत्रैव देहेन्द्रियादिकं कर्मानुरूपमपूर्वं सिध्यत्येव यथा तत्र भोग्यमुपलभ्यते । तस्मात्पूर्वदेहात् गृहीतैः प्राणाद्यैर्भूतसूक्ष्मैश्च सम्परिष्वक्त एव यातीति कल्पनागौरवं स्यात् । ननु जीवस्य गमनं भूतसम्बन्धमन्तरेण कथं घटत इत्याशङ्क्याह - जीवस्येति । परिमितमानत्वं हि गमने कारणम् । तेनाणोर्जीवस्य गमनमणुत्वादेव सङ्घटते । द्रव्यान्तरसंयुक्तस्येति कल्पने गौरवमेव दोषः । ईश्वर एव &amp;lsquo;ऊर्ध्वं प्राणमुन्नयत्यपानं प्रत्यगस्यति&amp;quot; इति प्राणनीत्या जीवस्यापि गतिं जनयतीति । उक्तं पक्षं प्रतिक्षिपति - मैवमिति । तदेव विवृणोति - स्वच्छन्देति । यद्यथेश्वरः करोतीति श्रुतिप्रमितं तत्तथैवेति प्रामाणिकैरभ्युपगन्तव्यम् । नपुनरीश्वरकृत्ये श्रुतिसिद्धे गौरवादिदोष उदाहार्यः । आनुमानिक्यां हि कल्पनायां गौरवदोषमुदाहरन्ति न्यायवादिनः । श्रुतिप्रमितनियतौ स्वच्छन्दकृत्ये गौरवाभिधानस्यायुक्तत्वादित्यभेद्योऽयं हेतुनिर्देशः ॥5. ननु पञ्चाग्निविद्यायां भूतसूक्ष्मैः परिष्वक्तो जीवो यातीति भवद्भिरुच्यते, तत्र कोऽयं भूतपञ्चकवाचकश्शब्दः श्रद्धाशब्द एव जलवाचक उपलक्षणन्यायेन भूतपञ्चकं वदतीति चेत् ; श्रद्धाशब्दस्यैव कथं जलवाचकत्वमित्याशङ्क्योभयीमपि शङ्कां परिहरत्यनुक्रमेण - नानाजातीयेत्यादिना । अयमर्थः - लोकेऽपि जनो नानाद्रव्यसङ्घातरूपे वस्तुनि बहुद्रव्यनाम्नैव व्यवहरतीति द्रृष्टमेव घृतप्रचुरमौषधं घृतमेवेति । श्रद्धाशब्दो जलवाचकत्वाज्जलसंसृष्टानि भूतान्तराण्यपि वदतीति । नन्वन्यभूतवाचकश्शब्दः कथमन्यस्यापि भूतस्य वाचक इत्याशङ्क्य देहे जलस्य भूयस्त्वाज्जलवाचकश्शब्दो भूतान्तराण्यपि वदतीति युक्तमेवेत्याह प्राचुर्यादिति । श्रद्धाशब्दोक्तन्यायोऽयं &amp;lsquo;पञ्चम्यामाहुतावापः पुरुषवचसो भवन्ति&amp;rsquo; इत्यप्छब्देऽपि समान इत्याह - एवमिति । तर्हि एकभूतेन सृष्टिः किं न स्यादित्याशङ्क्याह - व्यष्टिमिति । पञ्चीकृतैरेव हि भूतैर्देहादिषु सर्वत्रापि सृष्टिर्दृश्यते । तत्र तारतम्यमपि दृश्यते । वातपित्तश्लेष्मादिवैषम्यं तत्तद्भूतवैषम्यप्राचुर्यादेव हि देहेषु जायते । तदिदमाह - तारतम्यमिति । श्रद्धाशब्दः कथं सलिलवाचीति द्वितीयं चोद्यमवशिष्यते तत्रोत्तरम् - श्रद्धाशब्दस्विति । तत्र हेतुमाह - निगम इति । &amp;lsquo;श्रद्धा वा आपः&amp;rsquo; इति निगमे श्रद्धासमाख्यावत्वेनापामुक्तेः ॥6. अत्र कानि पञ्चाग्नित्वेन परिकल्प्यन्ते कानि वा होतव्यानि के च ते होतार इत्याशङ्क्य सर्वमेतद्विच्य दर्शयति - द्यौरिति । द्यौः पर्जन्यः पृथिवी पुरुषो योषिदिति पञ्चाग्नयः । परिकरसहितानित्यग्निकल्पनोपकरणसाहित्यमुच्यते । श्रद्धासोमवर्षान्नरेतांसि होतव्यानि । श्रद्धाख्यं भूतसूक्ष्मं क्रमपरिणामेन सोमवर्षान्नरेतोरूपं भवतीत्यन्वयः । सजीवमिति - जीवसहितं भूतसूक्ष्ममित्यर्थः । भूतसूक्ष्मविशिष्टो जीवो होतव्य इति भावार्थः । जीवस्यैव प्राधान्यात् । तनुधरमरुतः पितृदेहधारकमरुतो जुह्वतीत्यर्थः ॥&lt;/li&gt;&#xA;&lt;/ol&gt;</description>
    </item>
    <item>
      <title>02 कृतात्ययाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/kumAra-varadaH_chintAmaNiH/3/1/02_kRtAtyayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/kumAra-varadaH_chintAmaNiH/3/1/02_kRtAtyayAdhikaraNam/</guid>
      <description>&lt;ol start=&#34;7&#34;&gt;&#xA;&lt;li&gt;अत्र सङ्गतिर्भाष्ये &amp;ldquo;केवलेष्टापूर्तदत्तकारिणां धूमादिना पितृयाणेन पथा गमनं कर्मफलावसाने पुनरावर्तनञ्चाम्नातं &amp;lsquo;यावत्सम्पातमुषित्वाथैतमेवाध्वानं पुनर्निवर्तन्ते&amp;rsquo; इति । तत्र प्रत्यवरोहन् जीवः किमनुशयवान् प्रत्यवरोहति उत नेति संशय्यते इति । तदर्थविचारस्तु किं यावत्सम्पातमुषित्वा अथैतमेवाध्वानं पुनर्निवर्तन्ते इति आम्नातो निवर्तमानस्सानुशयो निवर्तते उत निरनुशय इति । किं &amp;lsquo;यावत्सम्पातम्&amp;rsquo; इति वाक्यं सम्पातशब्दस्य फलदानप्रवृत्तकर्मपरत्वाभावेन सर्वकर्मपरत्वात् निरनुशयस्य निवर्तनमवगमयति नेति । किमत्र सम्पातशब्दः कर्ममात्रपर उत फलप्रदानप्रवृत्तकर्मपर इति । किं &amp;lsquo;तद्य इह रमणीयचरणा अभ्याशो ह यत् ते रमणीयां योनिमापध्येरन्&amp;rsquo; इति वाक्यं सम्पातशब्दस्य फलप्रदानप्रवृत्तकर्मपरतामवगमयति नेति । किं &amp;lsquo;रमणीयचरणाः&amp;rsquo; इति चरणशब्द आचारपर उत कर्मपर इति । अत्र पूर्वपक्षी मन्यते - इष्टापूर्तादीति । श्रौतस्मार्तं कर्म यद्यदिह करोति तत्कृत्स्नमपि स्वर्गादौ स्थलान्तरे भुक्त्वा तदन्ते पुनरिहायाति । अतो निरनुशय एवायाति । अनुशयो नाम - फलोदयपर्यन्तमात्मन्यनुशेत इति कर्मवर्ग उच्यते । तेन सर्वं कर्म भुक्त्वा स्वयमेवायातीति पूर्वपक्षिणोऽभिप्रायः । तत्प्रतिक्षिपति - इत्यसदिति । अत्र हेतुमाह - दृष्टबाधादिति । सर्वेषामपि कर्मणां परत्रैवोपभोगादनन्तरमागमने कर्मानुरूपं केचिच्चण्डालयोनिमापद्यन्ते केचिद्ब्राह्मणयोनिमिति दृष्टं वैषम्यं बाध्येत । किञ्च &amp;lsquo;प्राप्यान्तं कर्मणस्तस्य&amp;rsquo; इत्यत्र कार्त्स्न्येन कर्मणोऽन्तं प्राप्येति न श्रूयते । तेनोपभुज्यमानस्य कर्मणोऽन्तं प्राप्य कर्मान्तरेण सहागच्छतीति कार्यानुरूपं स्पष्टमेतत् । युक्त्यन्तरमाप्याह - सुकृतेति । रमणीयचरणा रमणीयां योनिमापद्येरन् कपूयचरणाः कपूयां योनिमापद्येरन्निति सुकृतदुष्कृतफलत्वेन जातिभेदाध्ययनात् । उक्तमर्थं निगमयति - तस्मादिति । प्रारब्धशेषैस्तदितरसहितैरिति - अयमर्थः कर्मविपाकशास्त्रेष्वेकस्यैव कर्मणस्स्वर्गादिफलं तदन्ते पुनरैहिकफलमपि भोक्तव्यत्वेनाभिधीयते । तेन प्रारब्धफलमपि कर्म भुक्त्वा तदवशेषेणाभुक्तफलेन कर्मान्तरेण च युक्तः पुनरावर्तत इति सर्वप्रमाणाविरोधेन नेतव्यमिति । स्वर्गपान्थ इति &amp;lsquo;गतागतं कामकामा लभन्ते&amp;rsquo; इति प्रमाणमुपदर्शयति ।8. अत्र &amp;lsquo;यथेतमनेवञ्च&amp;rsquo; इति सूत्रखण्डे गमनागमनयोर्वैषम्यस्याभिधानात् तदेव वैषम्यं दर्शयति - धूममिति । धूमं रात्रिं तिमिरकलुषितं पक्षं दक्षिणावृत्तिमासान् पश्चात्पितृलोकं गगनं चन्द्रमपि मृतः कर्मी प्राप्नोति । प्रत्यावृत्तौ तु चन्द्राद्गगनं गगनाद्वायुं ततो धूमं तस्मादब्भ्रं अब्भ्रान्मेघम्, अत्राब्भ्रमेघशब्दौ चार्थभेदादपुनरुक्तौ, अपो बिभर्तीत्यब्भ्रशब्देन कथ्यते मेघ एव । &amp;lsquo;मिह सेचने&amp;rsquo; इति सेचनावस्थाविशिष्टवेषेण स एव मेघ इत्युच्यते । व्रीह्यादीन् - पितृभक्षणीयव्रीह्यादीनित्यर्थः । रेतस्सिगिति जनक उच्यते । अथ जननीं यातीत्यन्वयः । यातनाचक्रवर्तीति - यातनाचक्रे वर्तते इत्यर्थः । अथवा संसारवर्त्मनि सर्वत्र वर्तत इति चक्रवर्ती ॥9. अत्र पूर्वपक्षवादी मन्यते - पूर्वकृतकर्मशेषेणावरुह्य जात्यादिकं प्राप्नोतीति भवतोक्तं, तन्नोपपद्यते, कपूयचरणाः कपूयां योनिमित्यादिना वाक्येन चरणस्यैवोपादानात् तस्य च केवलाचारमात्रत्वादिति । तदिदमाह - आचारेति । आगतस्य जातिभोगादिकं केवलाचारमात्रसाध्यं स्यात् चरणवचनात् । ननु आचार एव कर्म कर्मेवाचार इत्याशङ्क्य विभागमाह - कर्मेति । श्रूयते हि - &amp;lsquo;यान्यनवद्यानि कर्माणि तानि सेवितव्यानि&amp;rsquo; &amp;lsquo;यान्यस्माकं सुचरितानि&amp;rsquo; इति । तदिदं प्रतिक्षिपति - न सदिति । तत्र हेतुमाह - गत्यभावादिति । आचारस्य शब्दस्य कर्मवाचकत्वेऽपि कर्माचारयोर्द्वयोरपि तस्मिन्वाक्ये दृष्टत्वाद् गत्यभावेन शब्दसाफल्यार्थं तथाकथनम् । तदेवोपपादयति - मुख्यमिति । वृत्त्या प्रवृत्या कर्मण्यपि मुख्यं चरणवचनं नैकदेशे आचारमात्रे निरोध्यम् । &amp;lsquo;पुण्यं कर्माचरति, पापं कर्माचरति&amp;rsquo;, इति हि प्रयोगप्रसिद्धिरुपलभ्यते । एवं जात्यादिः कर्मभेदप्रभव इति कर्मविपाकशास्त्रैस्तत्रतत्र &amp;lsquo;चण्डालः प्रेत्य जायते&amp;rsquo; &amp;lsquo;शुचीनां श्रीमतां गेहे योगभ्रष्टोऽभिजायते&amp;rsquo; इति प्रमिते सति आचारसाध्यमचिन्त्यमेव न चिन्त्यमित्यर्थः । द्रृढतरप्रमाणप्रमितत्वात् । दृश्यते ह्याचारसाध्यतया &amp;lsquo;सन्ध्याहीनोऽशुचिर्नित्यमनर्हः सर्वकर्मसु&amp;rsquo; इत्यादावुत्तरकर्माधिकारादिकम् ॥10. अत्र प्रसङ्गादाचारस्यावश्यकर्तव्यत्वमाह - प्राप्तेति । इत्थं किल कश्चिन्मनुते कर्मानुष्ठानादेव स्वर्गादिसिद्धिः, किमनेनाचारेणेति । तत्रोत्तरं प्राप्तेत्यादि । प्राप्तानां सन्ध्यावन्दनादीनामतिवृत्तौ ऋषयः प्रतिपदं प्रत्यवायानाहुः । उत्तरकर्मानधिकारादीन्दोषानित्यर्थः । तदनुसरणतः - आचारानुसारात् । प्राचीनपापप्रणाशञ्चाहुः । &amp;lsquo;यदह्ना पापकार्षम्&amp;rsquo; इत्यादिभिश्श्रूयते । &amp;lsquo;शुचिना कर्म कर्तव्यम्&amp;rsquo; इत्यादिना पुनराचारानुसारात् पुण्यकर्मार्हताञ्चाहुः । एवमेतैर्हेतुभिः सत्कर्ममात्रात् त्रिदिव इति धियैवाचारस्य परित्यागो नार्ह इत्याह - नात इति । अत्र प्रमाणं दर्शयति &amp;lsquo;आचारहीनं न पुनन्ति&amp;rsquo; इत्यादिकम् - नहीति । आचारप्रहीणे पुरुषे श्वदृतिजलसमो वेदवर्गश्शोधको न भविष्यतीत्यर्थः ॥&lt;/li&gt;&#xA;&lt;/ol&gt;</description>
    </item>
    <item>
      <title>03 अनिष्टादिकार्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/kumAra-varadaH_chintAmaNiH/3/1/03_aniShTAdikAryadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/kumAra-varadaH_chintAmaNiH/3/1/03_aniShTAdikAryadhikaraNam/</guid>
      <description>&lt;ol start=&#34;11&#34;&gt;&#xA;&lt;li&gt;अत्र सङ्गतिर्भाष्ये &amp;lsquo;केवलेष्टापूर्तदत्तकारिणश्चन्द्रमसं गत्वा सानुशया एव निवर्तन्त इत्युक्तम् । इदानीमनिष्टादिकारिणोऽपि चन्द्रमसं गच्छन्ति नेति संशय्यते&amp;rsquo; इति । तदर्थविचारस्तु - किमनिष्टादिकारिणोऽपि यमयातनामनुभूय चन्द्रमसं गत्वा निवर्तन्त उत नेति । किं &amp;lsquo;ये वै के च&amp;rsquo; इति वाक्यमनिष्टादिकारिणामपि चन्द्रमसः प्राप्तिमवगमयति नेति । किमत्र सर्वशब्दः प्रेतमात्रविषयः उतेष्टादिकारिप्रेतविषय इति । किं पितृयाणगमनम् अनिष्टादिकारिणामपि उतेष्टादिकारिणामेवेति । किं &amp;lsquo;य इमे ग्राम इष्टापूर्त&amp;rsquo; इत्युपक्रमः पितृयाणस्येष्टादिकारिमात्रविषयत्वमवगमयति नेति । किम् अनिष्टादिकारिणां पञ्चमाहुतिमन्तरेण पुरुषत्वसम्पत्तिरस्ति नेति । &amp;lsquo;वेत्थ यथा केनासौ लोको न सम्पूर्यते&amp;rsquo; इत्यस्य प्रतिवचने &amp;lsquo;अथैतयोः पथोः&amp;rsquo; इत्युपक्रमस्य &amp;lsquo;जायस्व म्रियस्वेत्येतत् तृतीयं स्थानं तेनासौ लोको न सम्पूर्यते&amp;rsquo; इत्येतस्य स्वर्लोकारोहाभावः, तृतीयस्थानस्य पञ्चमाहुतिमन्तरेण पुरुषत्वनिष्पत्तिमवगमयति नेति । अत्र पूर्वपक्षमारचयति - सर्वेषामिति । सर्वषां देहपाते सति नियमवती चन्द्रमसः प्राप्तिरुक्ता, तस्मात्पापोत्तराणामधिकपापोपहतानामपि निरयगतिपुरस्कारिणी चन्द्रप्राप्तिरिति । उक्तं प्रतिक्षिपति - नेति । प्रतिक्षेपमेव विवृणोति - लोक इति । अयमर्थः - &amp;lsquo;चन्द्रमसमेव ते सर्वे गच्छन्ति&amp;rsquo; इति सर्वशब्दासङ्कोचार्थमेव ह्यनिष्टादिकारिणामपि चन्द्रमसः प्राप्तिर्भवतोच्यते । &amp;lsquo;तेनासौ लोको न सम्पूर्यते&amp;rsquo; इति वचनबलात्सङ्कोचो न दोष इति । उक्तमर्थं निगमयति - त इति । अनिष्टादिकारिणस्ते यमशासनेन तद्यातनान्ते चन्द्रमसमप्राप्यैव कुत्सितां योनिं प्रतिपद्यन्त इति ॥12. ननु पञ्चमाहुत्यपेक्षया जन्मवतां जन्म कथ्यते, कथं तर्हि पापोत्तराणां पञ्चमाहुतिमन्तरेण जन्म भवतीत्याशङ्क्याह - जन्मेति । जरायुजप्रभृतीनां जन्म तावत् प्रमाणप्रतिपन्नमेव । अथापि पञ्चमाहुत्यपेक्षा वक्तुं न शक्यत एव पितृशरीरान्मातृशरीरप्रवेशादर्शनात् । कथं तर्हि प़ञ्चमाहुत्यपेक्षावचनमित्याशङ्क्याह - भूयिष्ठैरिति । अयमर्थः पञ्चमाहुत्यपेक्षावचनं सामान्यम् । तत्तु यत्रापवादो नास्ति तत्रैवावकाशं लभते, नान्यत्र । भूयिष्ठादृष्टजन्मानो द्रौपदीधृष्टध्युम्नादयः पञ्चमाहुतिं नापेक्षन्ते । एवं जरायुजादयोऽपि भूयिष्ठपापजन्यत्वात् । तद्वदेव प़ञ्चमाहुत्यपेक्षावत् धूमादिमार्गोऽप्यवदनवानित्यर्थः । अस्मिन्नर्थे सुकृतविशेषादतिशयिताद्ब्रह्मलोकप्राप्तिपर्यन्तं स्वतस्सिद्धदिव्यदेहादिपरिग्रहेण प्रयाताः कतिकति श्रूयन्ते । त एव पञ्चमाहुत्यनपेक्षदेहपरिग्रहे दृष्टान्ततयोपादेया इत्यर्थः ॥&lt;/li&gt;&#xA;&lt;/ol&gt;</description>
    </item>
    <item>
      <title>04 तत्स्वाभाव्यापत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/kumAra-varadaH_chintAmaNiH/3/1/04_tatsvAbhAvyApattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/kumAra-varadaH_chintAmaNiH/3/1/04_tatsvAbhAvyApattyadhikaraNam/</guid>
      <description>&lt;ol start=&#34;13&#34;&gt;&#xA;&lt;li&gt;अत्र सङ्गतिर्भाष्ये इष्टादिकारिणो भूतसूक्ष्मपरिष्वक्तास्सानुशयाश्चन्द्रमसोऽवरोहन्तीत्युक्तम् । अवरोहप्रकारश्च &amp;lsquo;अथैतमेवाध्वानं पुनर्निवर्तन्ते यथेतमाकाशमाकाशाद्वायुं वायुर्भूत्वा धूमो भवति धूमो भूत्वाब्भ्रं भवत्यब्भ्रं भूत्वा मेघो भवति मेघो भूत्वा प्रवर्षति&amp;rsquo; इतिवचनात् । यथेतमनेवञ्चेत्युक्तम् । तत्रास्याकाशादिप्रतिपत्तौ देवमनुष्यादिभाववदाकाशादिभाव उत तत्सादृश्यापत्तिमात्रम्&amp;rsquo; इति । तदर्थविचारस्तु &amp;lsquo;यथैतमाकाशम्&amp;rsquo; इत्याकाशादिभावो देवमनुष्यादिभाववदाकाशादिदेहापत्तिरुत तत्सादृश्यापत्तिमात्रमिति । अत्र कश्चिन्मन्यते - पञ्चस्वाहुतिषु प्रथमचरमयोराहुत्योर्देहवत्वं निर्विवादमेव &amp;lsquo;तस्या आहुतेस्सोमो राजा सम्भवति&amp;rsquo; &amp;lsquo;पञ्चम्यामाहुतावापः पुरुषवचसो भवन्ति&amp;rsquo; इति देहवत्वस्य प्रकटमेव कथनात् । तथा आकाशवायुप्रभृतिष्वपि जन्मैव स्यात् पुरुषस्य, सोमो राजा भवतीति प्रथमश्रुतस्य भवतेर्धातोरन्वयादिति । तदेतदाह - आहुत्योरिति । तन्निराकरोति - असारमिति । तदेव प्रकटयति - रेतस्सिगिति । यथा पितृशरीरप्रवेशे केवलं संसर्गमात्रम्, एवमाकाशादिभावेऽपि संसर्गविशेषात् पृथगभिधानानर्हतामात्रमेवाकाशादिवादिना शब्देनाभिधेयमित्यर्थः । उक्तार्थे हेतुमाह - द्युभ्वोरिति । मध्ये शरीरपरिग्रहे शरीरस्य पुण्यफलभोगार्थत्वात् पुण्यफलमपि श्रूयेत । नच तच्छ्रूयते । नच कश्चिदुपभोगो दृश्यते इत्यर्थः ॥&lt;/li&gt;&#xA;&lt;/ol&gt;</description>
    </item>
    <item>
      <title>05 नातिचिराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/kumAra-varadaH_chintAmaNiH/3/1/05_nAtichirAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/kumAra-varadaH_chintAmaNiH/3/1/05_nAtichirAdhikaraNam/</guid>
      <description>&lt;ol start=&#34;14&#34;&gt;&#xA;&lt;li&gt;अत्र सङ्गतिर्भाष्ये &amp;lsquo;आकाशप्राप्तिप्रभृति यावद्व्रीह्यादिप्राप्ति किं तत्रतत्र नातिचिरं तिष्ठति उतानियम इति विशये इति । तदर्थविचारस्तु - किमाकाशप्राप्तिप्रभृति व्रीह्यादिप्राप्तेः प्रागाकाशादिषु चिरं तिष्ठत्युताचिरेण निष्क्रामतीति । व्रीह्यादिप्राप्तौ &amp;lsquo;अतो वै खलु दुर्निष्प्रपतरम्&amp;rsquo; इति दुर्निष्प्रपतरत्वाभिधानमन्यत्राचिरनिष्क्रमणमवगमयति नेति । अत्र पूर्वपक्षमाह - व्योमादीति । अत्र जीवस्य व्योमादिस्थित्यवस्था चिरमचिरमिति व्यक्तमेव विशेषनिर्देशाभावान्मातृशरीरे शुक्लावस्थान्यायेनानियतिरेव स्यात् । शुक्लावस्था हि परिपूर्णगर्भपर्यन्तमवस्थाने चिरं, मध्ये पाते पुनरचिरमिति दृष्टमेव । निराकरोति - नेति । तत्र हेतुमाह - स्वारसिक्या इति । &amp;lsquo;अतो वै खलु दुर्निष्प्रपतरम्&amp;rsquo; इति स्वारसिक्याः वाक्यप्रवृत्तेर्विद्यमानत्वादित्यर्थः । तदेव स्वारसिकत्वमाह - व्रीह्यादिभ्य इति । व्रीह्यादिभ्यो हि दुर्निष्प्रपतरमिति विशेषवचनमितरेभ्यः सुप्रपतरत्वमाचष्टे । तेन पूर्वं वाक्यशक्त्यैव शीघ्रं तत्तद्दशायास्त्यजनमिति परिज्ञायते । विषयविशेषे दुर्निष्प्रपतरत्वाभिधानमितरत्र दुर्निष्प्रपतरत्वं निषेधतीत्यर्थः ॥&lt;/li&gt;&#xA;&lt;/ol&gt;</description>
    </item>
    <item>
      <title>06 अन्याधिष्ठिताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/kumAra-varadaH_chintAmaNiH/3/1/06_anyAdhiShThitAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/kumAra-varadaH_chintAmaNiH/3/1/06_anyAdhiShThitAdhikaraNam/</guid>
      <description>&lt;ol start=&#34;15&#34;&gt;&#xA;&lt;li&gt;भाष्य एव सङ्गतिर्व्यक्ता &amp;ldquo;अवरोहन्तो जीवा व्रीह्यादिभावेन जायन्त इति श्रूयते मेघो भूत्वा प्रवर्षति &amp;lsquo;त इह व्रीहियवा ओषधिवनस्पतयस्तिलमाषा जायन्ते&amp;rsquo; इति । ते किमन्यैर्भोक्तृभिर्व्रीह्यादिशरीरैरधिष्ठितान् व्रीह्यादीनाश्लिष्यन्ति, उत ते भोक्तारो व्रीह्यादिशरीरा जायन्त इति विशये जायन्त इति वचनाद्देवो जायते मनुष्यो जायत इतिवद्व्रीह्यादिशरीरा एवेति प्राप्ते उच्यते&amp;rdquo; इति । तदर्थविचारस्तु - अवरोहतो जीवान्प्रति &amp;lsquo;त इह व्रीहियवा ओषधिवनस्पतयस्तिलमाषा जायन्ते&amp;rsquo; इति श्रुतिः किमन्यभोक्तृशरीरभूतव्रीह्यादिशरीरा जायन्त इति गमयति नेति । जायन्त इति वचनं किं देवो जायते मनुष्यो जायत इतिवदुत्पत्तिपरमुत सम्बन्धमात्रपरमिति ।जायन्त इति श्रवणस्य &amp;lsquo;कपूयचरणाः&amp;rsquo; इत्यादिवत् कर्मसम्बन्धाभावस्संश्लेषमात्रपरतामवगमयति नेति । अत्र पूर्वपक्षी मन्यते - जन्मेति । व्रीह्यादिभावेन जायन्त इति ह्यत्र जन्मैव श्रूयते । अत इदं जन्म देवत्वमर्त्यत्ववत्स्यात् । ननु स्थावराणां नैरात्म्यमेव । तेन कथं स्थावरभावेन जीवस्य जन्मेति कश्चिदाह । तदिदं वेदान्तबहिष्ठस्य वचनमित्याह - नैरात्म्यमिति । इमं पूर्वपक्षं निराकरोति - नेति । तदेव विवृणोति - पुण्यस्येति । पञ्चाग्निविद्यायां हीष्टापूर्तादिकर्मकारिणां पुण्यफलमभिधीयते । एवं प्राधान्येन पुण्यफलाभिधानप्रसङ्गे &amp;lsquo;शरीरजैः कर्मदोषैर्याति स्थावरतां नरः&amp;rsquo; इति स्थावरजन्मप्राप्तिरूपं पापफलमभिधीयत इति न युक्तमेतत् । तर्हि &amp;lsquo;जायन्ते&amp;rsquo; इति साक्षाज्जननं कथमभिधीयत इत्याशङ्क्यान्याधिष्ठिते पितृशरीरे यथा जनिवचनं तथान्याधिष्ठते व्रीह्यादिशरीरेऽपि जनिवचनमवरोहतो जीवस्य औपचारिकमिति न कश्चिद्विरोधः ॥16. अत्र कश्चिच्चोदयति - &amp;lsquo;दृष्टवदानुश्रविकस्स ह्यविशुद्धिक्षयातिशययुक्तः&amp;rsquo; इति साङ्ख्या हिंसायोगादंशेनाविशुद्धत्वं यज्ञादीनां वदन्ति । तेन पुण्यांशफलं स्वर्गादि पापांशफलं तु व्रीह्यादिभावः, अतः पुण्यफलप्रसङ्गेऽपि पापफलाभिधानं युक्तमेवेति । तदेतदनुवदति - हिंसेति । पश्वालम्भादिरूपहिंसायोगादशुद्धं श्रुतिविहितमपीष्टादिकं तदिति न्याय्यम् । अतः सुकृती व्रीह्यादिभावप्रभृतिषु पापांशं भुङ्क्त इति । अनूदितमर्थं प्रतिक्षिपति - अयुक्तमिति । तत्र हेतुमाह - उक्तेति । मन्त्रैरर्थवादैश्च पशुहितमित्येव खल्वेषा हिंसोक्ता । &amp;lsquo;न वा उ एतन्म्रियसे&amp;rsquo; इत्यादिर्मन्त्रः । अर्थवादोऽपि &amp;lsquo;हिरण्यशरीर ऊर्ध्वं स्वर्गं लोकमेति&amp;rsquo; इति । ननु श्रुतिरपि योग्यमेवार्थं ब्रूयात् । दुःखजननरूपस्य संज्ञपनस्य कथं पशुहितत्वमित्याशङ्क्य दृष्टान्तेनोपपादयति - तच्चिकित्सावदिति । लोके हि अधिकसुखप्राप्तिहेतुभूतमल्पदुःखात्मकं शस्त्रलवणक्षाराग्निकर्मादिकं हितमित्येवाभिधीयते, तद्वदित्यर्थः । ननु तर्हि बन्धुवधोऽपि हितस्स्यादित्याशङ्क्य हिताहितविभागश्शास्त्रैकसमधिगम्य इत्यभिप्रायेणाह - ब्रूत इति । &amp;lsquo;यद्वै किञ्च मनुरवदत्तद्भेषजम्&amp;rsquo; इत्युक्तवचनप्रामाण्यशाली भगवान्मनुर्यज्ञे वधस्य वधत्वमेव नास्तीत्याह । हिंसात्वं नास्तीत्यर्थः । अशास्त्रीयमार्गेण प्राणवियोजने हिंसात्वं प्रसज्यते । यथा राज्ञां युद्धे शस्त्रुवधो न हिंसा । यथा वा चोरवधः । तस्यैव सर्वत्र विषयभेदेन हि पुण्यापुण्यव्यवस्था । आत्महननमपि क्वचित्पुण्यकोटिमाटीकते &amp;lsquo;ब्राह्मणार्थे गवार्थे वा सम्यक्प्राणान्परित्यजेत्&amp;rsquo; । तेन न यज्ञादिषु हिंसा, न च तत्फलानुभवः, नापि विधिस्पृष्टो दोषः, नापि हिंसकत्वं वैदिकानामिति रमणीयमेतत् । ननु ज्ञानप्रसङ्गेष्वितिहासपुराणेषु क्वचित् क्वचित् कर्मनिन्दा दृश्यते तत्कथमित्याशङ्क्याह - स्तौतीति । नहि निन्दा निन्द्यं निन्दितुं प्रवर्तते अपितु निन्दितादितरत् प्रशंसितुमिति न्यायेन तत्रतत्र विवक्षितज्ञानादिप्रशंसार्थैव कर्मनिन्दा । नचात्यन्तमवश्यकर्तव्यकर्मनिन्दा, अध्यात्मशास्त्रेषु फलसङ्गकर्तृत्वादिनिन्दायामेव तत्र तात्पर्यात् । तात्पर्ये हि शब्दः प्रमाणमिति हि तान्त्रिकाः । अन्यथा &amp;lsquo;कर्मण्यकर्म यः पश्येत्&amp;rsquo; इत्यादिकं सकलमपि गीताशास्त्रं लोलुप्येतेति ॥17. अत्र कश्चिदाह - किमनेन कथञ्चित्समाधानेन । साङ्ख्याः खलु तत्त्वविदग्रगण्याः संज्ञपनं दोषमाहुः । अन्यथा कथं पुराणादिभिः पिष्टपशूपादानादिप्रसङ्ग उच्यत इति । इत्थं खलु साङ्ख्यानामभिप्रायः - &amp;lsquo;न हिंस्यात्&amp;rsquo; इति निषेधो रागप्राप्तहिंसाविषयः । &amp;lsquo;आलभेत&amp;rsquo; इति वैधहिंसा विधिप्राप्ता । विधिनिषेधयोर्विरोधे विहितव्यतिरिक्तविषयो निषेध इति विषयभेदेन विधिनिषेधव्यवस्था कर्तव्येति मीमांसका वदन्ति । तन्न युज्यते, विरोधे सत्येव हि विषयभेदेन व्यवस्था कार्या । स एवात्र न विद्यते । संज्ञपनविधिर्हि पश्वालम्भनेन क्रतुसाद्गुण्यमाह । &amp;lsquo;न हिंस्यात्&amp;rsquo; इति निषेधो हिंसायाः पापहेतुत्वम् । एकमेव कर्म विधिनिषेधाभ्यामुभयमपि सुखदुःखात्मकं कार्यं करोतीति को विरोधः । तेन सविषान्नभक्षणन्यायेन हिताहितरूपं यज्ञादिकमिति । तदनुवदति - कर्तुरिति । सांख्यभक्ता इति परिहासवचनम् । उक्तेऽपि युक्ते मार्गे पुनःपुनः परिचोदकः केवलं भक्त्यैव साङ्ख्यसिद्धान्तप्रक्रियां प्रलपतीत्यर्थः । अयमत्र निर्णयः - अहितत्वप्रसङ्गमेव निवारयितुं सयुक्तिके मन्त्रे चार्थवादे च जाग्रति महाजनपरिग्रहादालम्भनविधिवचनप्रामाण्ये च तिष्ठति कथं सांख्यः पापसङ्करं प्रवदेदिति । तदिदमाह - निर्धूत इति । कथं तर्हि पुराणेतिहासादिषु पिष्टपश्वादिकल्पनं कथ्यत इत्याशङ्क्य तदपि कालविषेशनियतधर्मविशेषत्वान्न विरुध्यत इत्याह - पिष्टेति । यथा घटिकाव्यवस्थादिविशेषाद्धर्मव्यवस्था धार्मिकैरेव परिगृह्यते, एवमिहापीति न कश्चिद्विरोधः ॥18. पुनरपि सांख्यपक्षे दोषान्तरं समुच्चिनोति - किञ्चेति । तदुपपादयति - उत्सर्गेति । अयमर्थः - यद्यपि &amp;lsquo;स्वर्गकामो यजेत&amp;rsquo; इत्यादिषु काम्यविधिषु स्वर्गरागात्तत्साधनक्रतूपकारकहिंसायां पुरुषः प्रवर्तत इति तत्र हिंसांशस्य पापरूपत्वात् तत्फलं व्रीह्यादिस्थावरभावेनानुभूयत इत्युच्यते । तथाप्यत्र उत्सर्गापवादन्यायं जहतस्तव &amp;lsquo;शरदि पशुमालभेत&amp;rsquo; इत्यादि नित्यहिंसा कथं सिध्येत् । तत्र हिंसा नित्यप्राप्ता न रागजन्या । ननु तत्रापि रागोऽस्ति सर्ववर्णिनामपि स्वधर्मानुष्ठानेऽपरिमितसुखप्राप्तिवचनादिति चेत्, न, नित्यकाम्यलोपप्रसङ्गात् । तदिदमाह - कीदृशी नित्यहिंसेति । नित्यहिंसैव न सिध्येदित्यर्थः । ननु पिष्टादिनापि नित्यत्वसिद्धेर्विरोधो नास्तीति चेत् तत्राह - तव हीति । सर्वत्रोत्सर्गापवादन्यायं जहतस्तवेत्यर्थः । श्रुतिपुराणादिषु पञ्चमहायज्ञप्रस्तावे &amp;lsquo;पञ्चसूना गृहस्थस्य वर्तन्तेऽहरहस्तथा । खण्डनी पेषणी&amp;rsquo; इत्यादिना पेषणादेरपि हिंसात्वकथनात् तव विहितेषु निषेधाविषयः किंचिदपि नास्त्येव । एवमस्त्विति चेन्न मन्त्रार्थवादविरोधस्य पूर्वमेवोक्तत्वात् । ननु &amp;lsquo;विवाहकाले ऋतुसम्प्रयोगे&amp;rsquo; इत्यादिना &amp;lsquo;अनाक्रोश्यमाक्रोश्यानृतं वोक्त्वा त्रिरात्रमक्षारलवणभोजनम्&amp;rsquo; इति चानृतकथनं विधाय तत्प्रायश्चित्तं विधीयते तत्र कथमिति चेत्, सत्यं, तत्रागत्या तदाश्रयणमित्याह - यत्रासत्यादि वैधमिति । इतरवदिति - अनृतकथनविधानवत् प्रायश्चित्तविधानमपि स्यादित्यर्थः । अथवा तत्र विहिते दोषसद्भावेन प्रायश्चित्तं न विधीयते । किंतु जातेष्टिवन्नैमित्तिकमेव किञ्चित्तद्विधीयत इति न विधिनेषेधयोरेकविषयत्वमित्याह - अथवा केवलं तन्निमित्तमिति । तत् अनृतकथनं पुत्रजननवन्निमित्तमात्रमित्यर्थः ॥ (* अयमर्थः - विधिर्निषेधं न क्षिपतीति वदता त्वयोत्सर्गापवादन्यायस्त्यक्तः । उत्सर्गापवादाभ्युपगमे क्रतुहिंसायाः पुण्यफलत्वेन कर्मसु प्रवृत्तिर्युज्यते । तदनभ्युपगमे &amp;lsquo;आलभेत&amp;rsquo; इति विधिना क्रतुसाद्गुण्यमात्रज्ञाने सत्यपि निरयजननसमर्थहिंसान्वितक्रतुषु न कस्यापि प्रवृत्तिर्युज्यते । तथा सति &amp;lsquo;शरदि पशुमालभेत&amp;rsquo; इति नित्यहिंसा अननुष्ठानलक्षणाप्रामाण्यपराहता भवति । ननु तत्रापि स्वधर्मानुष्ठाने सुखप्राप्तिवचनाद् रागात् प्रवृत्तिरिति चेत्, नित्यकाम्यविभागलोपः प्रसजेत् । ननु पिष्टादिना नित्यकर्मसिद्धिं ब्रूम इति चेत्, तत्रापि पेषणादेर्हिंसात्वकथनाद् रागतः प्राप्तिर्वक्तव्या, तथासति पूर्वोक्तनित्यकाम्यविभागलोप एव स्यात् । ननूत्सर्गापवादन्यायमभ्युपगच्छतस्तव विवाहादावनृतकथनस्य प्रायश्चित्तीयस्य विहितत्वं प्रायश्चित्तविधानादेव निषिद्धत्वञ्च सिद्धम्, अत एव तत्र विधिनिषेधयोरेकविषयत्वं स्यादिति चेन्न; तत्र निर्वाहो द्विविधः - अगत्या तदाश्रयणमित्येकः । जातेष्ट्यादिवन्निमित्तमात्रमनृतवदनम्, अतो विधिविषयस्यानृतवदनस्य न निषेधविषयत्वमित्यपर इति ॥&lt;br&gt;&#xA;इति एतदनन्तरं क्वचिदधिकं दृश्यते ।)19. एतस्य पादस्य सांख्यमायावादिनोः पक्षनिराकरणे विशेषेणोपकारकत्वं दर्शयति &amp;ndash; अश्लिष्टमिति । एवं किल सांख्याः प्राहुः केचिन्मायावादिनश्च । बाधकैर्देहादिभिरश्लिष्टं नभो मुसलैरिव क्षेत्रिणं प्राहुः । नह्याकाशो मुसल-प्रहारैर्बाध्यते, एवं बाधकैर्दैहादिभिस्सांख्यमृषावाद्युक्तमात्मतत्वमपि न बाध्यतेऽसङ्गतत्वादिति । इत्थं फलभोक्तृत्वं नास्तीत्युक्त्वा कर्तृत्वमपि नास्तीत्याह - कर्माकर्तारमिति । अत्राप्याहुरित्यनुषज्यते । तर्हि जीवस्य कर्तृत्वाभावे कुत्र फलमित्याशङ्क्याह - फलमित्यादि । जीवोपाधिभूताहङ्कारनिष्ठमित्यर्थः । तर्हि सांसारिकफलमस्त्वहङ्कारादेः, मोक्षः कस्येत्याशङ्क्य मोक्षोऽपि प्रकृतेरित्याह - अव्यक्तस्येति। &amp;lsquo;संसरति बध्यते मुच्यते च नानाश्रया प्रकृतिः, इति हि साङ्ख्यप्रक्रिया । &amp;lsquo;तस्मान्न बध्यते नापि मुच्यते नापि संसरति कश्चित्&amp;rsquo; इति जीवस्यानादिमुक्तत्वमेवाहुः । &amp;lsquo;पुरुषस्तु सदा पुष्करपलाशवन्निर्लेपः&amp;rsquo; इति साङ्ख्यानामाख्यानम् । अत्र सर्वत्राहुरित्यन्वयः । इदं साङ्ख्यमृषावादिनोरभिमतं जीवस्यैव संसारसम्बन्धप्रतिपादनात् सूत्रकारो निराचकारेत्याह - तेषामिति अयं वैराग्यपादः साङ्ख्यमृषावादिनोर्मतं बहिरकृत निराचकारेत्यर्थः । अत्रायं विशेषः - साङ्ख्यानां प्रकृतिस्सत्या प्रकृतिसम्बन्धप्रयुक्ताः सुखदुःखादयो दोषा मिथ्येति पक्षः । मृषावादिनां पुनर्मायापि मिथ्या तत्सम्बन्धप्रयुक्तसंसारोऽपि मिथ्येति पक्षः । पक्षद्वयमपि संसारसम्बन्धपारमार्थ्यप्रतिपादनेन निराकृतमित्यर्थः ॥20. अत्रोक्तानां षण्णामधिकरणानामर्थभेदान् विभज्य दर्शयति - पाद इति । अस्मिन्पादे षडर्थाः प्रतिपाद्याः । तानेवार्थाननुक्रमेणाह - वपुरिति । वपुर्देहं विजहज्जीवो भूतसूक्ष्मैस्सहेयादित्येकोऽर्थः । अपरस्तु - भुक्तस्वर्गस्सानुशय एव यथेतमनेवञ्चावरोहेदिति । तृतीयः पुनर्निरयपथजुषां नरकमार्गेण गच्छतां चन्द्रावाप्तिर्न स्यादिति । चतुर्थोऽप्याकाशादिसादृश्यमेव न पुनस्तद्रूपेण जन्मेति । आकाशादेरवरोहश्शीघ्र एवेति पञ्चमः । षष्ठोऽपि परशरीरे व्रीह्यादौ चिरं योगमात्रमिति । योगस्तु - संसर्गमात्रमित्यर्थः ॥&lt;/li&gt;&#xA;&lt;/ol&gt;</description>
    </item>
  </channel>
</rss>
