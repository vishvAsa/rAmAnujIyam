<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ अङ्गानि on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/</link>
    <description>Recent content in &#43;४ अङ्गानि on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/index.xml" rel="self" type="application/rss+xml" />
    <item>
      <title>42 उपोद्घातम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/42_upodghAtaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/42_upodghAtaH/</guid>
      <description>&lt;details open&gt;&lt;summary&gt;विश्वास-प्रस्तुतिः - 1&lt;/summary&gt;&#xA;&lt;p&gt;कर्म प्राक् चिन्तयित्वा ननु परममथ ब्रह्म जिज्ञास्यमुक्तं&lt;br&gt;&#xA;पादे विद्याङ्गतोक्तिः पुनरिह वितथानेकधा त्याज्यतोक्तेः ।&lt;br&gt;&#xA;मैवं कर्मैव तत्तद्गुणयुतविनियुक्त्यन्यभावेन भिन्नं&lt;br&gt;&#xA;विद्यानिष्पत्तिहेतुः किमपि च सुकृतं स्यान्निवृत्त्येकसंज्ञम् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 1&lt;/summary&gt;&#xA;&lt;p&gt;कर्म प्रागित्यादि । प्राक् - कर्मकाण्डे । कर्म - अग्निहोत्रादिकं सर्वमपि कर्म । चिन्तयित्वा ननु - प्रमाणाद्युपकरणैस्सह तत्तत्पूर्वपक्षनिरासपूर्वकं विचार्य खलु । अथ - अनन्तरम् । परमम् - स्वापेक्षयोत्कृष्टशून्यम् । ब्रह्म - स्वरूपतो गुणतश्च परिबृढं निखिलजगदेककारणं वस्तु । जिज्ञास्यमुक्तम् - विचार्य निर्धारणीयमिति &amp;lsquo;अथातो ब्रह्मजिज्ञासा&amp;rsquo; इति सूत्रे प्रतिपादितम् । इह पादे - अस्मिन् पुरुषार्थपादे । पुनर्विद्याङ्गतोक्तिः - पुनरपि तेषामेव कर्मणां विद्याङ्गत्वकथनम् । अनेकधा त्याज्यतोक्तेः - &amp;lsquo;न कर्मणा न प्रजया&amp;rsquo; &amp;lsquo;प्लवा ह्येते अदृढा यज्ञरूपाः&amp;rsquo; इत्यादिभिरनेकधा त्याज्यत्वकथनेन । वितथा - व्यर्थं विरुद्धञ्च । मैवम् - एवं मा शङ्किष्ठाः । कर्मैव - पूर्वकाण्डविचारितं फलतस्त्याज्यमग्निहोत्रादि कर्मैव । तत्तद्गुणयुतविनियुक्त्यन्यभावेन भिन्नम् - फलसङ्गकर्तृत्वत्यागादिगुणसमन्वितभगवद्गीतादिप्रमाणकविनियोगपृथक्त्वेन काम्यकर्मणो विभक्तम् । विद्यानिष्पत्तिहेतुः - विद्याविरोधिरजस्तमोनिबर्हणसत्त्वविवृद्ध्यादिद्वारा विद्यानिष्पत्तिसाधनभूतम् ।निवृत्त्येकसंज्ञम् - फलसङ्गादिनिवृत्तियुक्ततया निवृत्तिमुख्याभिधानम् । किमपि च सुकृतं स्यात् - अमोघं सुकृतं भवेत् । तस्माद्विनियोगपृथक्त्वेनाङ्गभूतकर्मविचारोऽस्मिन्पादे सुसङ्गतस्सफलश्चेति भावः ॥&lt;/p&gt;</description>
    </item>
    <item>
      <title>43 पुरुषार्थाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/43_puruShArthAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/43_puruShArthAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 3&lt;/summary&gt;&#xA;&lt;p&gt;कर्तात्मा कर्मणां यस्तदधिकमिह न ब्रह्म तस्मान्मखादौ&lt;br&gt;&#xA;तद्बुद्ध्यैवोपयुक्तास्स्युरुपनिषद इत्यज्ञमीमांसकोक्तौ ।&lt;br&gt;&#xA;जीवान्यब्रह्मचिन्तात्मकभजनविधौ कर्मणामङ्गभावं&lt;br&gt;&#xA;प्राह क्षिप्तान्यलिङ्गः कलुषशमनतस्सत्त्वसंवर्धकानाम् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 3&lt;/summary&gt;&#xA;&lt;p&gt;कर्तात्मेत्यादि । य आत्मा कर्मणां कर्ता - यो जीवात्मा कर्मणां कर्तृत्वेन प्रसिद्धः । तदधिकं ब्रह्म - तस्मादधिकं ब्रह्म । इह न - वेदान्ते नास्ति । तस्मात्, मखादौ - यज्ञादौ । तद्बुद्ध्यैव - कर्मकर्तृभूतजीवस्वरूपज्ञानेनैव । उपनिषदः - वेदान्तभागास्सर्वे । उपयुक्तास्स्युरिति - उपकुर्वन्तीति ।अज्ञमीमांसकोक्तौ - वेदहृदयानभिज्ञमीमांसकोक्तौ सत्याम् । क्षिप्तान्यलिङ्गः - प्रतिक्षिप्तजीवलिङ्गः । जीवान्यब्रह्मचिन्तात्मकभजनविधौ - &amp;lsquo;पृथगात्मानं प्रेरितारञ्च मत्वा&amp;rsquo; इत्यादिश्रुत्यनुसारेण जीवभिन्नब्रह्मविषयकनिरन्तरध्यानात्मकभक्त्यनुष्ठाने । कलुषशमनतः - अन्तःकरणनैर्मल्यापादनद्वारेण । सत्त्वसंवर्धकानाम् - सत्त्वगुणवृद्धिहेतुभूतानाम् । कर्मणाम् - पूर्वश्लोकोत्तरार्धेन प्रतिपादितानां नित्यनैमित्तिकादिवर्णाश्रमधर्माणाम् । अङ्गभावं प्राह - प्रतिपादयामास । सूत्रकार इति शेषः ॥&lt;/p&gt;</description>
    </item>
    <item>
      <title>44 स्तुतिमात्राधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/44_stutimAtrAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/44_stutimAtrAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 8&lt;/summary&gt;&#xA;&lt;p&gt;जुह्वादिस्तोत्रनीत्या भजतु रसतमाद्युक्तिरङ्गस्तुतित्वं&lt;br&gt;&#xA;मैवं, तत्तद्विधानप्रकरणरहितापूर्वनिर्देशयुक्तेः ।&lt;br&gt;&#xA;तत्तद्दृष्टेर्विधानं विविधमिह समालक्षि चैतत्समीपे&lt;br&gt;&#xA;तेनानन्यार्थशिष्टे फलवति च विधिर्युज्यते कल्प्यमानः ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 8&lt;/summary&gt;&#xA;&lt;p&gt;जुह्वादीत्यादि । रसतमाद्युक्तिः - छान्दोग्ये &amp;lsquo;स एष रसानां रसतमः परमः परार्ध्योऽष्टमो य उद्गीथः&amp;rsquo; इत्यादिषु रसतमाद्युक्तिः । जुह्वादिस्तोत्रनीत्या - &amp;lsquo;इयमेव जुहूः स्वर्गो लोक आहवनीयः&amp;rsquo; इत्यादिषु जुह्वादिस्तोत्ररूपत्वकल्पनन्यायेन । अङ्गस्तुतित्वं भजतु - क्रत्वङ्गभूतोद्गीथस्तुतिरूपत्वमेव भजतु । मैवम् - एवं मा शङ्किष्ठाः । तत्तद्विधानप्रकरणरहितापूर्वनिर्देशयुक्तेः - उद्गीथादितत्तत्क्रत्वङ्गविधानप्रकरणरहितस्य अपूर्वनिर्देशस्याप्राप्तार्थनिर्देशस्य युक्तेर्योगात् । यद्युद्गीथादिविधानप्रकरण एवेदं वाक्यं स्यात् तदानीं विहितार्थप्रशंसारूपार्थवादत्वं भजेत । तेन तत्प्रकरणरहितत्वेनापूर्वार्थयोगेन च नार्थवादरूपत्वं युक्तिमदिति भावः । किञ्च इह विविधं तत्तद्दृष्टेर्विधानं एतत्समीपे समालक्षि च - युक्त्यन्तरं चास्ति, एतत्प्रकरणे नानाविधं तत्तद्दृष्टेर्विधानं तत्तद्रूपेण दृष्टेर्विधानम् एतत्समीपे रसतमत्वदृष्टिविधिसमीपे समुपलभ्यते च । तेन - एवमुपपादितेन हेतुना । अनन्यार्थशिष्टे - अन्यस्याङ्गतया विधानरहिते । फलवति च - &amp;lsquo;यदेव विद्यया करोति, तदेव वीर्यवत्तरं भवति&amp;rsquo; इति फलवति उद्गीथोपासने । कल्प्यमानो विधिर्युज्यते - विधिरेव युक्तः, न पुनरर्थवादत्वम् । पर्णमयत्वादिकं त्वन्यार्थशिष्टं फलसाधनताप्रतिपादकविभक्त्यभावात् फलशून्यञ्च, तस्मात् तत्र न विधिः किन्त्वर्थवादत्वमेवेति प्रागेवोक्तमिति भावः ॥&lt;/p&gt;</description>
    </item>
    <item>
      <title>45 पारिप्लवाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/45_pAriplavAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/45_pAriplavAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 11&lt;/summary&gt;&#xA;&lt;p&gt;विद्यास्वाख्यानभेदा विधिमहिमहृतास्सन्तु पारिप्लवार्थाः&lt;br&gt;&#xA;न स्युर्विद्याविधानैः प्रकरणपठितैरेकवाक्यत्वदृष्टेः ।&lt;br&gt;&#xA;मन्वाद्याख्यानमात्रं भवति च कथितं तत्र पारिप्लवार्थं&lt;br&gt;&#xA;तेनाकाङ्क्षानिवृत्तौ न तदधिकपराख्यानतादर्थ्यकॢप्तिः ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 11&lt;/summary&gt;&#xA;&lt;p&gt;विद्यास्त्वित्यादि । विद्यासु - कौषीतकिच्छान्दोग्यसद्विद्यादिषु ब्रह्मविद्याप्रकरणेषु । आख्यानभेदाः - &amp;lsquo;प्रतर्दनो हवै दैवोदासिरिन्द्रस्य प्रियं धामोपजगाम&amp;rsquo;, &amp;lsquo;श्वेतकेतुर्हारुणेय आस&amp;rsquo; इत्यादयः कथाभागविशेषाः । विधिमहिमहृताः - &amp;lsquo;आख्यानानि शंसन्ति&amp;rsquo; इति सामान्यशब्दघटितविधिबलेन तादर्थ्यं नीतास्सन्तः । पारिप्लवार्थास्सन्तु - आख्यानशंसनरूपपारिप्लवप्रयोगशेषभूता भवन्तु । न स्युः - तथा न भवेयुः । कुत इति चेत्, प्रकरणपठितैर्विद्याविधानैरेकवाक्यत्वदृष्टेः - तत्तदाख्यानप्रकरणपठितैर्विद्याविशेषविधिवाक्यैरेकार्थाभिधायित्वरूपैकवाक्यत्वदर्शनात् । तत्तत्प्रकरणगतविद्याविध्येकवाक्यत्वेन विद्याविध्यर्थत्वदर्शनान्न पारिप्लवार्थत्वमित्यर्थः । तर्हि पारिप्लवप्रयोगस्य को विषय इत्यत्राह - मन्वाद्याख्यानमात्रमिति । तत्र च - पारिप्लवशंसनविधिप्रकरणे । कथितम् - &amp;lsquo;मनुर्वैवस्वतो राजा&amp;rsquo; इत्यादिनोदाहृतम् । मन्वाद्याख्यानमात्रम् - मन्वाद्याख्यानविशेषमात्रम् । पारिप्लवार्थं भवति - पारिप्लवंशसनार्थं भवति, मन्वाद्याख्यानवदितराण्यपि स्युरित्यत्राह - तेनेत्यादि । तेन - मन्वाद्याख्यानेन । आकाङ्क्षानिवृत्तौ - &amp;lsquo;शंसन्ति&amp;rsquo; इति विधेर्विषयसिद्ध्या आकाङ्क्षायां निवृत्तायां सत्याम् । तदधिकपराख्यानतादर्थ्यकॢप्तिर्न - तदधिकानां पराख्यानानां तादर्थ्यकॢप्तिः पारिप्लवार्थकल्पनं न युक्तमित्यत्यर्थः ॥&lt;/p&gt;</description>
    </item>
    <item>
      <title>46 अग्नीन्धनाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/46_agnIndhanAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/46_agnIndhanAdyadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 12&lt;/summary&gt;&#xA;&lt;p&gt;यज्ञादेरङ्गभावान्न तदनधिकृतेष्वङ्गिनोऽधिक्रिया स्यात्&lt;br&gt;&#xA;विद्यैवं नोर्ध्वरेतस्स्विति न बहुविधस्वाश्रमार्हाङ्गतोक्तेः ।&lt;br&gt;&#xA;विद्यायोगश्चतुर्णां विधिरपि हि समश्श्रूयते स्मर्यते च&lt;br&gt;&#xA;प्रायेणौचित्यभूम्ना मुनिभिरभहितं क्वापि मोक्षाश्रमत्वम् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 12&lt;/summary&gt;&#xA;&lt;p&gt;यज्ञादेरित्यादि । यज्ञादेरङ्गभावात् तदनधिकृतेषु अङ्गिनोऽधिक्रिया न स्यात् - &amp;lsquo;यज्ञेन दानेन&amp;rsquo; इत्यादिना यज्ञादेर्ब्रह्मविद्याङ्गत्वेनोपदेशात् यज्ञाद्यनधिकृतेषु यज्ञाद्यनर्हेषु अङ्गिनो विद्याया अधिक्रिया अधिकारो न भवेत् । एवं ऊर्ध्वरेतस्सु विद्या न - उक्तक्रमेण यज्ञाद्यनर्हेषु ऊर्ध्वरेतआश्रमिषु ब्रह्मविद्या न सिध्यतीत्यर्थः । अङ्गवैकल्येऽप्यङ्गिनस्साद्गुण्याभावेन फलसाधनत्वभङ्गादिति भावः । इति न - एवं शङ्कापि न युक्ता । बहुविधस्वाश्रमार्हाङ्गतोक्तेः - बहुविधानां बहूनां साधारणानां सत्यवचनादीनां स्वाश्रममात्रनियतानां जपोपवासभगवदाराधनादीनाञ्च विद्याङ्गत्ववचनात् । तैर्विद्याया अङ्गापेक्षा शाम्यतीति भावः । चतुर्णां विद्यायोगो विधिरपि हि समश्श्रूयते - चतुर्विधानामाश्रमाणां ब्रह्मविद्याधिकारो विधानञ्च तुल्यतया श्रूयते &amp;lsquo;ब्रह्मसंस्थोऽमृतत्वमेति&amp;rsquo;, &amp;lsquo;ब्रह्मचर्यं समाप्य गही भवेद्गृहाद्वनी भूत्वा प्रव्रजेद्यदि वेतेरथा ब्रह्मचर्यादेव प्रव्रजेत् गृहाद्वा वनाद्वा यदहरेव विरजेत्तदहरेव प्रव्रजेत्&amp;rsquo; इत्यादिश्रुत्या प्रतीयते । स्मर्यते च - पराशरादिभिः &amp;lsquo;प्राजापत्यं गृहस्थानां ब्राह्मं सन्न्यासिनां स्मृतम्&amp;rsquo; इत्यादिस्मृत्या प्रतिपाद्यते च । प्रायेण औचित्यभूम्ना मुनिभिः क्वापि मोक्षाश्रमत्वमभिहितम् - बहुशः पुत्रकलत्रादिविरोध्यसंवासादिरूपनिवृत्तिमार्गौचित्यातिशयेन सर्वज्ञैर्मुनिभिः चतुर्ष्वाश्रमेषु मोक्षार्हेषु सत्स्वपि सन्न्यासरूपे कुत्रचिदेकस्मिन्नाश्रमे मोक्षाश्रमत्वमभ्यधायि । तथावचनस्यौचित्यमेव हेतुः नत्वाश्रमान्तरे मोक्षाभावप्रतिपादनमिति भावः ॥&lt;/p&gt;</description>
    </item>
    <item>
      <title>47 सर्वापेक्षाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/47_sarvApexAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/47_sarvApexAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 13&lt;/summary&gt;&#xA;&lt;p&gt;त्यक्ते यज्ञादिधर्मे परभजनविधेरूर्ध्वरेतस्सु दृष्ट्या&lt;br&gt;&#xA;विद्या तेनानपेक्षा गृहवति च भवेदित्यनालोचितोक्तिः ।&lt;br&gt;&#xA;यज्ञेनेत्यादिकाभिश्श्रुतिभिरवगता ह्यस्य सा तत्प्रसाध्या&lt;br&gt;&#xA;जिज्ञासार्थत्ववादो जिगमिषति पदेत्यादिनीत्या निवर्त्यः ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 13&lt;/summary&gt;&#xA;&lt;p&gt;त्यक्त इत्यादि । ऊर्ध्वरेतस्सु - परिव्राजकप्रभृतिषु । यज्ञादिधर्मे त्यक्ते परभजनविधेर्दृष्ट्या - यज्ञादिधर्मे त्यक्तेऽपि परमात्मोपासनानुष्ठानदर्शनात् । गृहवति च विद्या तेनानपेक्षा भवेत् - गृहस्थेऽपि ब्रह्मविद्या यज्ञादिधर्मनिरपेक्षैव भवेत् । इति अनालोचितोक्तिः - इति जल्पनमनोलोचितवचनम् । अस्य - गृहस्थस्य । यज्ञेनेत्यादिकाभिश्श्रुतिभिः - &amp;lsquo;तमेतं वेदानुवचनेन ब्राह्मणा विविदिषन्ति यज्ञेन दानेन&amp;rsquo; इत्यादिभिश्श्रुतिभिः । सा - ब्रह्मविद्या । तत्प्रसाध्या ह्यवगता - यज्ञादिकर्मानुष्ठानसाध्या ह्यवगता । जिज्ञासार्थत्ववादः पदा जिगमिषतीत्यादिनीत्या निवर्त्यः - &amp;lsquo;यज्ञेन, विविदिषन्ति&amp;rsquo; इति यज्ञादेर्ज्ञानेच्छासाधनत्ववचनं पदा जिगमिषतीत्यादौ पदो गमनसाधनत्ववत् इच्छासाधनत्वबाधात् इच्छाविषयज्ञानसाधनत्वपरताङ्गीकारेण परिहरणीयम् ॥&lt;/p&gt;</description>
    </item>
    <item>
      <title>48 शमदमाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/48_shamadamAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/48_shamadamAdyadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 16&lt;/summary&gt;&#xA;&lt;p&gt;यज्ञादिव्यापृतत्वादनिभृतकरणे सर्वकालं गृहस्थे&lt;br&gt;&#xA;शान्त्यादीनामयोगात्तदितरविषयास्ते गुणा इत्ययुक्तम् ।&lt;br&gt;&#xA;प्रव्रज्यादिस्थितानामपि तदुपधिकानेकधर्मप्रवृत्तेः&lt;br&gt;&#xA;तत्सर्वं सह्यते चेत्सह तदपि फलाद्युज्झनञ्चात्र तुल्यम् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 16&lt;/summary&gt;&#xA;&lt;p&gt;यज्ञादीत्यादि । यज्ञादिव्यापृतत्वात् - यज्ञादीनां गृहस्थधर्मतया तेषु प्रवृत्तिरूपेषु सर्वदा गृहस्थस्य प्रवृत्तकरणत्वात् । सर्वकालम् - सर्वस्मिन्नपि काले । अनिभृतकरणे - अनिश्चलेन्द्रिये । गृहस्थे - गार्हस्थ्यधर्मानुष्ठातर्यधिकारिणि । शान्त्यादीनामयोगात् - निखिलकरणव्यापारोपरमरूपाणां शमदमादीनामशक्यानुष्ठानत्वात् । ते - शमादयो गुणाः । तदितरविषयाः - गृहस्थेतरयत्यादिविषयतया नेयाः । इत्ययुक्तम् - इति शङ्कनमसाधु । प्रव्रज्यादिस्थितानामपि - प्रव्रज्या सन्यासः आदिशब्देन वानप्रस्थ्यमुच्यते । तन्निष्ठानां यतिवनिप्रमुखानामपि । तदुपधिकानेकधर्मप्रवृत्तेः - तत्तदाश्रमोचितेषु सन्ध्यावन्दन दण्डपात्रशिक्यकषायकन्थादिमात्राधारणभैक्षाचरणप्रमुखेषु बहुषु स्वस्वाश्रमधर्मेषु शमादिविरोधिषु प्रवृत्तेर्दर्शनात् । तत्सर्वं सह्यते चेत् - तत्सर्वं प्रवृत्तिरूपतया शमादिविरोधिभूतमपि विहितत्वाच्छमादीन् तद्व्यतिरिक्तविषयतया व्यवस्थाप्य सह्यते चेदङ्गीक्रियते यदि । तदपि - गृहस्थाश्रमकर्मापि । सह - विहितत्वादत्याज्यत्वाच्च शमादीन् तदतिरिक्तविषयतयापि व्यवस्थाप्य सहस्व अङ्गीकुर्वित्यर्थः । अत्र फलाद्युज्झनञ्च तुल्यम् - अत्र गृहस्थाश्रमे फलसङ्गकर्तृत्वादित्यागपूर्वककर्मानुष्ठानादिकं यत्याश्रमतुल्यमेव । फलसङ्गकर्तृत्वादित्यागस्य सर्वमुमुक्षुजनसाधारणत्वात् न तस्य यत्याश्रमे विशेषोऽस्तीति शमादीनां विहितव्यतिरिक्तविषयतया व्यवस्थापनेन न यतिषु विशेष इति भावः । अत्र सहेति परस्मैपदित्वमनुदात्तेत्त्वप्रयुक्तस्यात्मनेपदस्यानित्यत्वात् । चक्षिङ इकारस्यानुदात्तत्वेऽपि ङित्करणादनुदात्तेत्त्वप्रयुक्तमात्मनेपदमनित्यमिति ज्ञाप्यते ॥&lt;/p&gt;</description>
    </item>
    <item>
      <title>49 सर्वान्नानुमत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/49_sarvAnnAnumatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/49_sarvAnnAnumatyadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 18&lt;/summary&gt;&#xA;&lt;p&gt;आहारस्य व्यवस्था न भवति वचनात्प्राणविद्याधिकर्तुः&lt;br&gt;&#xA;सामान्यस्थो निषेधो बलवति हि विधौ संकुचेदित्ययुक्तम् ।&lt;br&gt;&#xA;अङ्गत्वेनाविधेस्स्यादनुमतिवचनं प्राणभङ्गप्रसङ्गे&lt;br&gt;&#xA;पश्यैतत्प्राणनिष्ठादधिकमहिमनि ब्रह्मनिष्ठे ह्युषस्तौ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 18&lt;/summary&gt;&#xA;&lt;p&gt;आहारस्येत्यादि । प्राणविद्यामधिकर्तुः - प्राणविद्यानिष्ठस्य । वचनात् - &amp;lsquo;न ह वा एवंविदि किञ्चनानन्नं भवति&amp;rsquo; इति सर्वान्नानुमतिवचनात् । आहारस्य व्यवस्था - श्रोत्रियान्नस्य भक्षणीयत्वं शूद्राभिशस्ताद्यन्नस्यानदनीयत्वमित्यादिरूपो जात्याश्रयनिमित्तादिदुष्टादुष्टान्नाभक्षणभक्षणव्यवस्था न भवति । कुत इति चेत् सामान्यस्थो निषेधः - सामान्यधर्मसम्बद्धो &amp;lsquo;न हिंस्यात्सर्वा भूतानि&amp;rsquo; इत्येवमादिरूपो निषेधः । बलवति विधौ - अनन्यथासिद्धे &amp;lsquo;अग्नीषोमीयं पशुमालभेत&amp;rsquo; इत्यादि विशेषविधौ सति । संकुचेद्धि - विशेषविधिविषयमपहाय तदन्यविषयमात्र एव व्यवतिष्ठेत हि । तथा च &amp;lsquo;आहारशुद्धौ सत्त्वशुद्धिः&amp;rsquo; इत्यादिसामान्यनिषेध उदाहृतप्राणविद्यानिष्ठविषयसर्वान्नानुमतिवचनात् तद्विषयमपहाय अन्यविषय एव सङ्कुचितस्तिष्ठतु, प्राणविद्यानिष्ठः सर्वान्नीनोऽपि न दुष्यतु । इति अयुक्तम् - इति यत् शङ्कनं तन्न युक्तम् । अनुमतिवचनं अङ्गत्वेनाविधेः प्राणभङ्गप्रसङ्गे स्यात् - प्राणविद्यायां सर्वान्नभक्षणानुमतिवचनं विद्याङ्गत्वेन विधानाभावात् प्राणात्ययप्रसङ्गदशाविषयमेव स्यात् । प्राणनिष्ठात् अधिकमहिमनि ब्रह्मनिष्ठे - प्राणविद्यानिष्ठपुरुषापेक्षया अधिकमाहात्म्यशालिनि ब्रह्मविद्यानिष्ठे । उपस्तौ हि - प्रसिद्धम् । एतत् - प्राणात्ययप्रसङ्गदशायामेव अनन्नभक्षणम् । पश्य - &amp;lsquo;मटचीहतेषु&amp;rsquo; इत्यादिच्छान्दोग्यस्थोषस्त्युपाख्यानपर्यालोचनयावगच्छेत्यर्थः ॥&lt;/p&gt;</description>
    </item>
    <item>
      <title>50 विहितत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/50_vihitatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/50_vihitatvAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 19&lt;/summary&gt;&#xA;&lt;p&gt;वर्णादेः कर्मणां हि श्रुतिभिरभिदधे ब्रह्मविद्याङ्गभावः&lt;br&gt;&#xA;तस्मादब्रह्मनिष्ठे तदननुसरणात्स्वैरितैवास्तु मैवम् ।&lt;br&gt;&#xA;नित्यत्वस्यापि सिद्धेस्तदुचितविनियुक्त्यन्यभावानुसारात्&lt;br&gt;&#xA;तन्त्रं काम्याग्निहोत्रादिवदिह परविन्नित्यवर्गेऽपि योज्यम् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 19&lt;/summary&gt;&#xA;&lt;p&gt;वर्णादेरित्यादि । वर्णादेः कर्मणाम् - वर्णाश्रमसम्बन्धिनां सन्ध्यावन्दनाग्निहोत्रादिकर्मणाम् । ब्रह्मविद्याङ्गभावः - ब्रह्मविद्याङ्गत्वम् ।श्रुतिभिरभिदधे हि - &amp;lsquo;तमेवं वेदानुवचनेन ब्राह्मणा विविदिषन्ति यज्ञेन दानेन&amp;rsquo; इत्यादिश्रुतिभिरुक्तं हि । तस्मात् - कारणात् । अब्रह्मनिष्ठे - ब्रम्हविद्याशून्ये केवलाधिकारिणि । तदननुसरणात् - ब्रह्मविद्याङ्गभूतकर्माननुसरणात् । स्वैरतैवास्तु - कर्मविधिपारतन्त्र्याभावेन यथेच्छवर्तनमेव भवतु । तथा वर्तनेऽपि तस्य प्रायश्चित्तमनुष्ठेयं मा भूदिति भावः । मैवम् - एवं मा शङ्किष्ठाः । तदुचितविनियुक्त्यन्यभावानुसारात् नित्यत्वस्यापि सिद्धेः - एवं हि तान्त्रिकमर्यादा, यानि कर्माण्येकत्र विनियुज्यन्ते तान्यन्यत्रापि विनियुक्तानि चेत् विनियोगपृथक्त्वादेवोभयत्रान्वयसिद्धिरिति ।अतस्तत्तत्कर्मोचितविनियोगान्तरानुसारात् तेषां कर्मणां विद्याङ्गत्वं विनापि नित्यानुष्ठेयत्वसिद्धेः । इह परविन्नित्यवर्गेऽपि - अस्मिन् ब्रह्मवित्सम्बन्धिनित्यकर्मवर्गेऽपि । काम्याग्निहोत्रादिवत् - काम्याग्निहोत्रादिभिस्तुल्यम् । यथा स्वर्गादिफलसाधनं वर्णाश्रमशेषभूतञ्चाग्निनिहोत्रदर्शपूर्णमासादिकं देशकालाद्यैक्येन पृथगनुष्ठानानर्हतया फलार्थमनुष्ठीयमानमपि नित्यानुष्ठानसिद्धिमपि करोति तथेत्यर्थः । तन्त्रं योज्यम् - एकवारानुष्ठानेनैव उभयानुष्ठानसिद्धिहेतुत्वं पर्यालोचनीयम् । तथा चाचार्यकारिका - &amp;lsquo;नित्यकाम्यस्वरूपैक्ये विनियोगपृथक्त्वतः । फलार्थं क्रियमाणेऽपि नित्यं भवति तन्त्रतः ॥&amp;rsquo; इति ।&lt;/p&gt;</description>
    </item>
    <item>
      <title>51 विधुराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/51_vidhurAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/51_vidhurAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 20&lt;/summary&gt;&#xA;&lt;p&gt;दारालाभे विरक्तेर्म्रदिमनि च भवेदन्तरेणाश्रमान् यः&lt;br&gt;&#xA;तस्मिन्निश्शेषधर्मत्यजि भवतु कथं ब्रह्मविद्येति चेन्न ।&lt;br&gt;&#xA;सामान्यैर्वर्णधर्मैर्गुणनियतियुतैस्सा हि तत्रापि साङ्गा&lt;br&gt;&#xA;भीष्मादौ दृष्टमेतद् भवति तु वृषले गत्यभावादभावः ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 20&lt;/summary&gt;&#xA;&lt;p&gt;दारालाभ इत्यादि । दारालाभे विरक्तेर्म्रदिमनि च - पाणिगृहीतदाराणां मरणे धनाद्यभावाद्दारान्तरालाभे विरक्तेः प्रव्रज्याधिकारभूतवैराग्यस्य म्रदिमनि च दार्ढ्याभावे च सति । आश्रमानन्तरेण यो भवेत् - आश्रमशून्यतया यो वर्तेत । निश्शेषधर्मत्यजि तस्मिन् - साकल्येन धर्मान् अग्निहोत्रयज्ञादिकान् त्यक्तवति तस्मिन् विधुरे । ब्रह्मविद्या कथं भवतु - &amp;lsquo;सर्वापेक्षा च&amp;rsquo; इत्यादिना यज्ञाद्यङ्गिका ब्रह्मविद्या कथं सम्भवेत् । इति चेन्न - इति शङ्क्यते चेत्तन्न युक्तम् । गुणनियतियुतैः - फलसङ्गस्वतन्त्रकर्तृत्वादित्यागरूपगुणनियतियुक्तैः । सामान्यैः - साधारणैः । वर्णधर्मैः - सत्यवचनजपोपवासदेवतापूजनादिभिर्विधुरस्यापि सम्भावितैर्वर्णधर्मैः । सा - ब्रह्मविद्या । तत्रापि - विधुरेऽपि । साङ्गा हि - अङ्गयुक्ततया प्रसिद्धा । न तु लुप्ताङ्गेत्यर्थः । एतत् - आश्रमशून्यत्वेऽपि सम्भावितवर्णधर्माङ्गकं ब्रह्मविद्यानुष्ठानम् । भीष्मादौ - भीष्मसंवर्तरैक्वप्रभृतिब्रह्मविज्जने । दृष्टम् - भारतादिप्रमाणैरवगतम् । वृषले तु गत्यभावादभावो भवति - शूद्राधिकारिविषये तु गत्यभावात् वेदाध्ययनादिनिषेधेन विद्यासम्भवकल्पकप्रमाणाभावेन च ब्रह्मविद्याया अभावो भवति । अनुष्ठानाभावोऽङ्गीकृतो भवतीत्यर्थः ॥&lt;/p&gt;</description>
    </item>
    <item>
      <title>52 तद्भूताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/52_tadbhUtAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/52_tadbhUtAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 21&lt;/summary&gt;&#xA;&lt;p&gt;आरूढो नैष्ठिकादित्रयमथ पतितस्तत्परावर्तनाद्यः&lt;br&gt;&#xA;तत्रापि ब्रह्मविद्या भवतु सहकृता तद्दशार्हैस्स्वधर्मैः ।&lt;br&gt;&#xA;मैवं यद्यप्यभीच्छन्त्युपपतनमिदं शोधकञ्चास्त्यनेकं&lt;br&gt;&#xA;सर्वार्हं कीर्तनाद्यं तदपि तदुचितो नैष तादृङ्निषेधात् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 21&lt;/summary&gt;&#xA;&lt;p&gt;आरूढ इत्यादि । यः - पुरुषः । नैष्ठिकादित्रयम् - नैष्ठिक्यवानप्रस्त्थ्यपारिव्रज्याश्रमेष्वन्यतमम् । आरूढः - आश्रितः । अथ - तत्तदाश्रमपरिग्रहानन्तरम् । तत्परावर्तनात् - तेषामाश्रमाणां परावर्तनात् विसर्जनात् ।पतितः - वैदिकमार्गात् प्रच्युतः । तत्रापि - तस्मिन्नधिकारिण्यपि । तद्दशार्हैः - तादृशदशायोग्यैः । स्वधर्मैः - उपवासहरिकीर्तनादिभिस्तदनुगुणधर्मैः । सहकृता - कृतोपकारा अङ्गवतीत्यर्थः । ब्रह्मविद्या भवतु - अनुष्ठीयतामित्यर्थः । मैवम् - एवं मा शङ्किष्ठाः । यद्यपि इदमुपपतनमभीच्छन्ति - पक्षभेदेन इदं नैष्ठिक्याद्याश्रमपरावर्तनं उपपातकं केचिदभीच्छन्ति । नतु महापातकम् । अनेकं सर्वार्हं कीर्तनाद्यं शोधकञ्चास्ति - अनेकविधं सर्वार्हं आचण़्डालमखिलार्तजनयोग्यं हरिकीर्तनस्मरणनमस्करणादिकं पापनिवर्तञ्चास्ति । तदपि - तथापि । तादृङ्निषेधात् &amp;ndash; &amp;ldquo;आरूढो नैष्ठिकं धर्मं यस्तु प्रच्यवते द्विजः । प्रायश्चित्तं न पश्यामि येन शुध्येत्स आत्महा ॥&amp;rdquo; इति प्रायश्चित्तनिषेधात् । एषः - नैष्ठिक्यादिभ्रष्टः । तदुचितो न - ब्रह्मविद्यानुष्ठानयोग्यो न भवतीत्यर्थः ॥&lt;/p&gt;</description>
    </item>
    <item>
      <title>53 स्वाम्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/53_svAmyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/53_svAmyadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 25&lt;/summary&gt;&#xA;&lt;p&gt;उद्गीथादावुपास्तिर्भवति हि फलिना यज्वनैवात्र शक्या&lt;br&gt;&#xA;तस्मात्तत्कर्तृकासाविति यदि न परिक्रीतकर्माश्रयत्वात् ।&lt;br&gt;&#xA;ऋत्विक्साध्या यथान्ये गुणफलविधयोऽनूद्यते चैवमेषा&lt;br&gt;&#xA;शक्यत्वं नह्युपाधिर्विधिबलनियतेस्स्वामिभृत्यक्रमेण ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 25&lt;/summary&gt;&#xA;&lt;p&gt;उद्गीथादावित्यादि । अत्र उद्गीथादौ । उपास्तिः - रसतमत्वाद्युपासना ।फलिना - फलभाजा । यज्वनैव - यजमानेनैव । शक्या - कर्तुं शक्या । भवति हि । तस्मात् असौ - उद्गीथोपासना । तत्कर्तृका - यजमानकर्तृका भवतु । गोदोहनेनापां प्रणयनं तु ऋत्विक्कर्तृकतया यजमानेन न कर्तुं शक्यम्, उद्गातृकर्तृकस्याप्युद्गीथस्योपासनं यजमानेन कर्तुं शक्यत इति &amp;lsquo;शास्त्रफलं प्रयोक्तरि&amp;rsquo; इति न्यायस्य नात्रापवाद इति भावः । इति यदि न - एवं शङ्क्यते चेत् तन्न युक्तम् । परिक्रीतकर्माश्रयत्वात् - परिक्रीतो दक्षिणादानेन क्रीतो यः ऋत्विक् तस्य यत्कर्म उद्गीथप्रयोगरूपं तदाश्रयत्वात् तद्विषयकत्वादुपासनस्य । अन्ये गुणफलविधयः - गोदोहनप्रयोगादीनि पश्वादिफलान्तरार्थानि कार्याणि । यथा - यथा ऋत्विक्कर्तृकाणि तथा । ऋत्विक्साध्या - ऋत्विक्कर्तृकैवेत्यर्थः । एवम् - ऋत्विक्कर्तृकतया । एषा - उद्गीथोपासना । अनूद्यते च - &amp;lsquo;यदेव विद्यया करोति श्रद्धयोपनिषदा तदेव वीर्यवत्तरं भवति&amp;rsquo; इति श्रुत्या &amp;lsquo;विद्यया करोति&amp;rsquo; इति सहपठितविद्याकर्तृत्वमपि विद्याश्रयोद्गीथकर्तुरेवेति प्रतिपाद्यते च । शक्यत्वमुपाधिर्न हि - शक्यत्वमात्रस्य न नियामकत्वमित्यर्थः । तथा सति सर्वस्यापि यज्ञीयकर्मणस्सर्वऋत्विक्कर्तृकत्वप्रसङ्गात् । अतो यथाविधानमनुष्ठेयमित्यर्थः । स्वामिभृत्यक्रमेण - स्वामिना कर्तव्यं सर्वं कार्यं यथा भृत्यः करोति तन्न्यायेन ।विधिबलनियतेः - उदाहृतविधिंचोदनाबलेन ऋत्विक्कर्तृकत्वनियमात् । ऋत्विक्साध्येति पूर्वेणान्वयः ॥&lt;/p&gt;</description>
    </item>
    <item>
      <title>54 सहकार्यन्तराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/54_sahakAryantarAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/54_sahakAryantarAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 26&lt;/summary&gt;&#xA;&lt;p&gt;मन्तव्यत्वे श्रुते सत्यथ मुनिरिति वागस्तु तस्यानुवादः&lt;br&gt;&#xA;कश्चिन्न ह्यत्र दृष्टो विधिरिति पुरः पण्डितत्वस्य लब्धेः ।&lt;br&gt;&#xA;ऊहापोहार्हता हि श्रवणमननतोऽनन्तरं पण्डितत्वं&lt;br&gt;&#xA;मौनख्यातिः प्रकृष्टे मनन इति विभौ धारणाद्युक्तिरेषा ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 26&lt;/summary&gt;&#xA;&lt;p&gt;मन्तव्यत्व इत्यादि । मन्तव्यत्वे श्रुते सति - मननसम्पादनस्य &amp;lsquo;श्रोतव्यो मन्तव्यः&amp;rsquo; इत्यादिश्रुतिसिद्धत्वेऽपि । अथ मुनिरिति वाक् तस्य अनुवादोऽस्तु - &amp;lsquo;तस्माद्ब्राह्मणः पाण्डित्यं निर्विद्य बाल्येन तिष्ठासेत् बाल्यं च पाण्डित्यञ्च निर्विद्याथ मुनिः&amp;rsquo; इत्यत्र &amp;lsquo;अथ मुनिः&amp;rsquo; इति वचनं तस्य मन्तव्य इत्युक्तस्य मननस्य अनुवादरूपं भवतु । पूर्वं विहितस्य पुनर्विधानायोगादिति भावः । अत्र - अस्मिन्वाक्ये । कश्चिद्विधिर्न दृष्टो हि - मुनिस्स्यात् इति कश्चिद्विधिर्न दृश्यते हि इत्यर्थः । इति न - इति शङ्कनं न युक्तम् । पुरः - मुनित्वकथनात्पूर्वम् । पण्डितत्वस्य - ऊहापोहार्हप्रतिभावत्त्वरूपस्य पण्डितत्वस्य । लब्धेः - लाभात् । श्रवणप्रतिष्ठार्थयुक्तिचिन्तनरूपमननात् समधिकस्य ऊहापोहक्षमप्रतिभावत्त्वरूपपण्डितत्वस्य &amp;lsquo;अथ मुनिः&amp;rsquo; इत्यतः पूर्वं कथनात् तत उपरि कथ्यमानमिदं मौनं श्रवणप्रतिष्ठापकमननादन्यदेव सहकारिविशेषलभ्यं सहकार्यन्तरमित्यवगन्तव्यमिति भावः । श्रवणमननतोऽनन्तरं पण्डितत्वं ऊहापोहार्हता हि - श्रवणमननानन्तरं श्रूयमाणं पण्डितत्वं &amp;lsquo;ऊहापोहक्षमा बुद्धिः पण्डा तद्वान् हि पण्डितः&amp;rsquo; इत्यादिप्रसिद्ध्योहापोहक्षमप्रतिभाविशेषरूपमेव हि । मौनख्यातिः प्रकृष्टे मनने - मौनत्वप्रसिद्धिः श्रवणप्रतिष्ठापकमननाद्विलक्षणे पाण्डित्यानन्तरभाविनि निरतिशयमनने । इति - हेतोः । एषा । विभौ - परमात्मनि विषये । धारणाद्युक्तिः - धारणाध्यानाख्यं समाधिपूर्वाङ्गद्वयमेव &amp;lsquo;अथ मुनिः&amp;rsquo; इति विधीयत इत्यर्थः ॥&lt;/p&gt;</description>
    </item>
    <item>
      <title>55 अनाविष्काराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/55_anAviShkArAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/55_anAviShkArAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 27&lt;/summary&gt;&#xA;&lt;p&gt;शिष्टं बाल्येन तिष्ठासनमपि विदुषो बालकृत्यं तदस्तु&lt;br&gt;&#xA;भर्तुं बालस्य भावो नतु सुशक इति स्वैरितास्येति चेन्न ।&lt;br&gt;&#xA;दुश्चारित्रादमुं नाविरत इति वचस्सन्निरुन्धे ह्यतोऽसौ&lt;br&gt;&#xA;माहात्म्यं स्वं निगूहेदिति मुनिविहिते बाल्यविध्याशयस्स्यात् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 27&lt;/summary&gt;&#xA;&lt;p&gt;शिष्टमित्यादि । विदुषो बाल्येन तिष्ठासनमपि शिष्टम् - ब्रह्मविदः &amp;lsquo;पाण्डित्यं निर्विद्य बाल्येन तिष्ठासेत्&amp;rsquo; इति श्रुत्या बाल्येनावस्थानं विहितम् । तत्र बालस्य भावस्तु भर्तुं न सुशक इति - बालत्वं नान्येन भर्तुं सुशकम्, अन्यधर्माणामन्येन धर्तुमशक्यत्वादिति हेतोः । तत् बालकृत्यमस्तु - बाल्यं कामचारवादभक्षणरूपं बालकृत्यमस्तु । ततः किमिति चेत् अस्य स्वैरिता - अस्य ब्रह्मविदः स्वच्छन्दता विधिपारतन्त्र्यं विना यथेच्छं वर्तनं स्यात् । इति चेन्न - इति शङ्क्यते चेत्तन्न युक्तम् । नाविरत इति वचः - &amp;lsquo;नाविरतो दुश्चरितात्&amp;rsquo; इति श्रुतिवाक्यम् । अमुम् - ब्रह्मविदम् । दुश्चारित्रात् - अकृत्यकरणकृत्याकरणरूपात् दुश्चारित्रात् । सन्निरुन्धे हि - निवर्तयति किल । &lt;em&gt;&amp;lsquo;नाविरतः&amp;rsquo; इत्यादिश्रुत्या ब्रह्मविदस्स्वच्छन्दवर्तनस्य निषिद्धत्वादित्यर्थः । अतः । असौ स्वं माहात्म्यं निगूहेत् - अतोऽसौ ब्रह्मवित् स्वकीयं माहात्म्यं ब्रह्मनिष्ठाप्रयुक्तं महान्तमनुभावं गोपायेत् बहिर्न प्रकाशयेत् । इति मुनिविहिते बाल्यविध्याशयस्स्यात् - एवं रीत्या &amp;lsquo;जडोन्मत्तादिवत्तिष्ठेत्&amp;rsquo; इत्यादिमहर्षिविहिते ब्रह्मविदो जडोन्मत्तादिरीत्या वर्तनेन स्वमाहात्म्याप्रकाशने &amp;lsquo;बाल्येन तिष्ठासेत्&amp;rsquo; इति बाल्यविधेस्तात्पर्यं भवेत् । तथा च बालस्य यत् स्वमाहात्म्यानाविष्करणं तदुपाददानो विद्वांस्तिष्ठेदिति बाल्यविधेर्हृदयमिति भावः ॥&lt;br&gt;&#xA;(&lt;/em&gt; न अविरतो दुश्चरितात् न अशान्तो न असमाहितः । न अशान्तमानसो वापि प्रज्ञानेन एनम् आप्नुयात् ॥ का.उ. 1-2-24; छा.उ. 7.26.2)&lt;/p&gt;</description>
    </item>
    <item>
      <title>56 ऐहिकाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/56_aihikAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/56_aihikAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 28&lt;/summary&gt;&#xA;&lt;p&gt;भोगार्थोपासनानां स्वजनसुकृतैस्तत्क्षणादुद्भवस्स्यात्&lt;br&gt;&#xA;स्वर्गादिस्त्वत्र देहे न घटत इह तु स्वान्तशुद्ध्योपपत्तिः ।&lt;br&gt;&#xA;स्नानप्रायत्यनीतिस्तत इति न पुरो विघ्नसम्भावनोक्तेः&lt;br&gt;&#xA;कारीर्यादौ तदर्हैस्सगुणविरचितेऽप्यस्ति विघ्नः कदाचित् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 28&lt;/summary&gt;&#xA;&lt;p&gt;भोगार्थेत्यादि । भोगार्थोपासनानाम् - ऐहिकफलार्थोपासनानाम् । स्वजनकसुकृतैः - स्वोत्पादकसुकृतविशेषैः । तत्क्षणादेव । उद्भवः - उत्पत्तिः स्यात् । स्वर्गादिस्तु - अग्निहोत्रदर्शपूर्णमासादिफलभूतस्स्वर्गादिस्तु । अत्र देहे न घटते - अस्मिन्देहे नानुभोक्तुं शक्यते । अतस्तस्याधुना लाभो मा भूत् । इह तु - ऐहिकफलोपासनोत्पत्तिविषये तु । स्वान्तशुद्ध्या उपपत्तिः - चित्तशुद्धिमात्रेणोपासनोत्पत्तेरुपपत्तिः । ततः - चित्तशुद्धिमात्रेण तदुत्पत्तेरुपपत्तेः । स्नानप्रायत्यनीतिः - स्नानानन्तरमेव यथा प्रायत्यं प्रयतभावश्शुद्धिरुत्पद्यते तद्वत् उत्पादककर्मानन्तरक्षण एवैहिकफलोपासनोत्पत्तिर्भवतु । इति न - इति शङ्कनं न युक्तम् । पुरो विघ्नसम्भावनोक्तेः - निष्पत्तेः पूर्वं विघ्नसम्भावनायाः &amp;lsquo;श्रेयांसि बहुविघ्नानि&amp;rsquo; इत्यादिभिरुक्तत्वात् । सगुणविरचितेऽपि - सगुणतया अविकलाङ्गतया विरचितेऽपि अनुष्ठितेऽपि । कारीर्यादौ - वंशाङ्कुरहोम्यद्रव्यके वृष्टिफलके इष्टिविशेषे । तदर्हैः - अत्यन्तप्रबलैस्तत्प्रतिबन्धार्हैः कर्मभिः । कदाचित् विघ्नोऽस्ति - फलविलम्बो दृश्यते । अतस्तत्क्षण एवेति नियमो न । प्रतिबन्धकाभावे तत्क्षण एव, तत्सत्त्वे तु तन्निवृत्त्यनन्तरमेवेत्यनियम इति भावः ॥&lt;/p&gt;</description>
    </item>
    <item>
      <title>57 मुक्तिफलाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/57_muktiphalAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/4_angAni/57_muktiphalAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 29&lt;/summary&gt;&#xA;&lt;p&gt;&lt;strong&gt;अस्त्व्&lt;/strong&gt; अन्यत्रान्तरायः, प्रबलतमम् इदं सात्त्विक-त्याग-युक्तं&lt;br&gt;&#xA;कर्म &lt;strong&gt;प्रोक्तं&lt;/strong&gt; निवृत्त्य्-आह्वयम् इति सपदि ब्रह्म-विद्यां &lt;strong&gt;विदध्यात्&lt;/strong&gt;।&lt;br&gt;&#xA;मैवं - तस्माद् बलीयान् यदि &lt;strong&gt;भवति&lt;/strong&gt; पर-ब्रह्म-&lt;strong&gt;भक्तापराधः&lt;/strong&gt;,&lt;br&gt;&#xA;तच् छान्तौ तत्+++(→ब्रह्म-विद्या)+++-प्रसूतिस्, स +++(भक्तापराधः)+++ न यदि - झटिति स्यात् परोपास्ति-लाभः॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 29&lt;/summary&gt;&#xA;&lt;p&gt;अस्त्वन्यत्रेत्यादि। &lt;strong&gt;अन्यत्र अन्तरायो ऽस्तु&lt;/strong&gt; - अब्रह्मविदां विद्या-निष्पत्ति-हेतु-कर्मसु प्रतिबन्धस् स्यान् नाम, अब्रह्मवित्-कर्मणां दुर्बलत्वात्। &lt;strong&gt;सात्त्विक-त्याग-युक्तम्&lt;/strong&gt; - फल-सङ्ग-कर्तृत्वादि-त्याग-युक्तम्। &lt;strong&gt;निवृत्त्य्-आह्वयम्&lt;/strong&gt; - निवृत्ति-संज्ञकम्। &lt;strong&gt;कर्म प्रबलतमं प्रोक्तम्&lt;/strong&gt; - गीतादिषु। &lt;strong&gt;इति&lt;/strong&gt; - एवं प्रबलत्वात्। इदं कर्म। &lt;strong&gt;सपदि&lt;/strong&gt; - तत्-क्षण एव। &lt;strong&gt;ब्रह्म-विद्यां विदध्यात्&lt;/strong&gt; - निष्पादयेत्। &lt;strong&gt;मैवम्&lt;/strong&gt; - एवं मा शङ्किष्ठाः। &lt;strong&gt;तस्मात्&lt;/strong&gt; - विद्या-निष्पादकाद्-निवृत्ति-धर्माद् अपि। &lt;strong&gt;बलीयान्&lt;/strong&gt; - तद् अपि प्रतिबन्धुं शक्तः। &lt;strong&gt;पर-ब्रह्म-भक्तापराधो भवति यदि&lt;/strong&gt; - पर-ब्रह्मणः परम-पुरुषस्य भक्तानां विषये यो ऽपराधस् स सम्भवति चेत्। &lt;strong&gt;तच् छान्तौ&lt;/strong&gt; - तादृश-पर-ब्रह्म-भक्तापराधस्य क्ष(मा)पणादिना निवृत्तौ सत्याम्। &lt;strong&gt;तत्-प्रसूतिः&lt;/strong&gt; - विद्या-निष्पत्तिः। स न यदि - पर-ब्रह्म-भक्तापराधो न सम्भवेच् चेत्। &lt;strong&gt;परोपास्ति-लाभो झटिति स्यात्&lt;/strong&gt; - ब्रह्म-विद्या-निष्पत्तिश् शीघ्रम् एव स्यात्॥&lt;/p&gt;</description>
    </item>
  </channel>
</rss>
