<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ वैराग्यम् on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/1_vairAgyam/</link>
    <description>Recent content in &#43;१ वैराग्यम् on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/1_vairAgyam/index.xml" rel="self" type="application/rss+xml" />
    <item>
      <title>01 तदन्तरप्रतिपत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/1_vairAgyam/01_tadantarapratipattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/1_vairAgyam/01_tadantarapratipattyadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 1&lt;/summary&gt;&#xA;&lt;p&gt;साद्ध्या मुक्तिर्न चेत्स्यात्प्रसजति विफला साधनाद्ध्यायकॢप्तिः&lt;br&gt;&#xA;साद्ध्या चेन्नश्वरी स्यात् कथमिह पुनरावृत्तिशून्योऽपवर्गः ।&lt;br&gt;&#xA;मैवं, ब्रह्मानुभूतिः परभजनवता प्रागसिद्धैव साद्ध्या&lt;br&gt;&#xA;धीसंकोचप्रणाशस्त्वियमिति च भवत्युत्तरावध्यतीता ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 1&lt;/summary&gt;&#xA;&lt;p&gt;साध्या मुक्तिरित्यादि । मुक्तिस्साध्या न स्याच्चेत् - पुरुषप्रवृत्त्योत्पाद्या न चेत् । नित्येति चेदित्यर्थः । साधनाध्यायकॢप्तिर्विफला प्रसजति - तदा मोक्षसाधनोपासनप्रतिपादकतृतीयाध्यायरचना विफला भवेत् । मोक्षस्य नित्यत्वेन तत्साधनप्रतिपादनस्य वैफल्यादित्यर्थः । साध्या चेत् - मुक्तिरित्यनुषङ्गः । उत्पाद्या चेत् । नश्वरी स्यात् - अनित्या स्यात् । उत्पन्नानां विनाशस्यापरिहार्यत्वादिति भावः । अतः, इह - अस्मिन् शास्त्रे । कथं अपवर्गः पुनरावृत्तिशून्यः - केन प्रकारेण मोक्षस्य पुनर्विनाशशून्यस्य सिद्धिः । मैवम् - नैवं चिन्त्यम् । प्रागसिद्धैव ब्रह्मानुभूतिः - प्रागविद्यमानैव ब्रह्मानुभवरूपा मुक्तिः । परभजनवता साध्या - परोपासनयुक्तेन पुरुषेनोत्पाद्या । इयम् - मुक्तिः । धीसङ्कोचप्रणाशस्त्विति - बन्धात्मकधर्मभूतज्ञानसङ्कोचविनाशरूपेति हेतोः । उत्तरावध्यतीता च भवतीति - उत्तरावधिर्नाशस्तमतीता नाशरहितेत्यर्थः । ब्रह्मानुभवरूपा मुक्तिर्ज्ञानसङ्कोचप्रध्वंस एव । तस्य च कृतकत्वेऽपि विनाशो नास्तीति पुनरावृत्तिर्नेति भावः । इदञ्च परपक्षानुसारेण, अस्मत्पक्षे तु भावन्तराभावाङ्गीकारात्, ज्ञानसङ्कोचनिवृत्तिर्ज्ञानविकासरूपो भाव एव । तस्य नित्यत्वञ्च &amp;lsquo;न च पुनरावर्तते&amp;rsquo; इति प्रमाणबलात् सिद्धम् । धियो विकासश्च स्वाभाविक एव । उपाधिवशात् जातस्य सङ्कोचस्य चोपासनजन्यपरमात्मप्रसादेन निवृत्तौ स्वाभाविको विकास एवावतिष्ठत इति &amp;lsquo;स चानन्त्याय कल्पते&amp;rsquo; इति श्रुत्या साक्षादुच्यत इति न काप्यनुपपत्तिरिति ॥&lt;/p&gt;</description>
    </item>
    <item>
      <title>02 कृतात्ययाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/1_vairAgyam/02_kRtAtyayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/1_vairAgyam/02_kRtAtyayAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 7&lt;/summary&gt;&#xA;&lt;p&gt;इष्टापूर्तादिरूपं तनुभृदिह शुभं कर्म यत् किंच कुर्यात्&lt;br&gt;&#xA;भुक्त्वा कृत्स्नं तदन्ते पुनरवनिमियादित्यसद्दृष्टबाधात् ।&lt;br&gt;&#xA;कार्त्स्न्येनेत्यश्रुतत्वात् सुकृतफलतया जातिभेदा(भोगा)द्यधीतेः&lt;br&gt;&#xA;तस्मात् प्रारब्धशेषैस्तदितरसहितैरापतेत् स्वर्गपान्थः ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 7&lt;/summary&gt;&#xA;&lt;p&gt;इष्टापूर्तेत्यादि । तनुभृत् - जीवः । इह - कर्मभूमौ । इष्टापूर्तादिरूपम् - इष्टं यागादि, पूर्तं तटाकादि, आदिशब्देन स्वर्गहेतुभूतगोभूम्यादिदानादिकमुच्यते, एवमादिरूपम् । यत्किञ्च शुभं कर्म कुर्यात् । तत् कृत्स्नं भुक्त्वा - स्वर्गादावनुभूय । तदन्ते - तदवसाने । पुनः अवनिम् - इमं भूलोकम् । इयात् - आगच्छेत् । इत्यसत् - इति पक्षो न साधुः । दृष्टबाधात् - आगच्छतां जीवानां मध्ये केषांचित् चण्डालयोनिप्राप्तिः केषांचित् ब्राह्मणाद्युत्तमयोनिप्राप्तिरित्येवं तत्तत्कर्मानुगुणतया दृष्टस्य फलवैषम्यस्य तन्मूलभूतकर्मशेषानङ्गीकारे विरोधात् । किञ्च कार्त्स्न्येनेत्यश्रुतत्वात् - &amp;lsquo;प्राप्यान्तं कर्मणस्तस्य&amp;rsquo; इत्यादिश्रुतौ कार्त्स्न्येन कर्मणोऽन्तं प्राप्येत्यश्रुतत्वात्, सुकृतफलतया जातिभोगाद्यधीतेः - रमणीयचरणा अभ्याशोहयत्ते रमणीयां योनिमापद्येरन् इत्यादिश्रुत्या सुकृतफलत्वेन विशिष्टजातिभोगाद्याम्नानात् । तस्मात् - उक्तोपपादनात् । स्वर्गपान्थः - गतागतं कामकामा लभन्ते इति स्वर्गमार्गपथिकः । तदितरसहितैः - कर्मान्तरयुक्तैः । प्रारब्धशेषैः - कर्मविपाकादिशास्त्रेषु सुकृतस्य स्वर्गादिहेतुत्ववत् तदनुभवान्ते विशिष्टजातिवित्तसुखादिहेतुत्वस्यावगमात् अभुक्तफलकर्मशेषैस्सह । आपतेत् - आगच्छेत् ॥&lt;/p&gt;</description>
    </item>
    <item>
      <title>03 अनिष्टादिकार्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/1_vairAgyam/03_aniShTAdikAryadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/1_vairAgyam/03_aniShTAdikAryadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 11&lt;/summary&gt;&#xA;&lt;p&gt;सर्वेषां देहपाते सति नियमवती चन्द्रमःप्राप्तिरुक्ता&lt;br&gt;&#xA;तस्मात् पापोत्तराणां निरयगतिपुरस्कारिणी सेति चेन्न ।&lt;br&gt;&#xA;लोकस्संपूर्यते तैर्न पर इति गिरा संकुचेत् सर्वशब्दः&lt;br&gt;&#xA;तेऽतस्तद्यातनान्ते तत इह सहसा कुत्सितां यान्ति योनिम् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 11&lt;/summary&gt;&#xA;&lt;p&gt;सर्वेषामित्यादि । देहपाते सति - देहवियोगे जाते सति । सर्वेषाम् - प्राणिनां सर्वेषाम् । नियमवती चन्द्रमःप्राप्तिरुक्ता - अपरिहार्या चन्द्रप्राप्तिः &amp;lsquo;ये वै के चास्माल्लोकात् प्रयन्ति चन्द्रमसमेव ते सर्वे गच्छन्ति&amp;rsquo; इति श्रुत्या प्रतिपादिता । तस्मात् - प्रमाणबलात् । पापोत्तराणाम् - पापोपहतानामपि । निरयगतिपुरस्कारिणी - निरयगतिर्नरकप्राप्तिस्तां पुरस्कर्तुं शीलमस्या इति निरयगतिपुरस्कारिणी निरयगत्यनन्तरभाविनीत्यर्थः । सा - चन्द्रप्राप्तिः । इति चेन्न - एवं शङ्क्यते चेन्नेदं युक्तम् । परो लोकस्तैर्न सम्पूर्यत इति गिरा - &amp;lsquo;तेनासौ लोको न सम्पूर्यते&amp;rsquo; इति श्रुत्या अनिष्टादिकारिणां स्वर्गलोकप्राप्त्यभावं बोधयन्त्या स्वर्गप्राप्तिद्वारभूतचन्द्रप्राप्तिमपि तेषां निवारयन्त्या । सर्वशब्दः - &amp;lsquo;ये वै के च&amp;rsquo; इत्यादौ श्रुतिवाक्ये ते सर्वे इत्यत्रत्यसर्वशब्दः । संकुचेत् - इष्टादिकारिप्रेतमात्रपरो भवेत् । अतः - एवं प्रमाणबलेन तेषां चन्द्रप्राप्त्यभावात्, ते - अनिष्टादिकारिणः, तद्यातनान्ते - नरकयातनानिवृत्त्यनन्तरम् । ततः - तस्मात् स्थानात् । सहसा - चन्द्रप्राप्त्यादिविलम्बं विना । इह कुत्सितां योनिं यान्ति - श्वसूकरचण्डालादियोनिं प्रतिपद्यन्ते ॥&lt;/p&gt;</description>
    </item>
    <item>
      <title>04 तत्स्वाभाव्यापत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/1_vairAgyam/04_tatsvAbhAvyApattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/1_vairAgyam/04_tatsvAbhAvyApattyadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 13&lt;/summary&gt;&#xA;&lt;p&gt;आहुत्योर्देहवत्त्वं प्रथमचरमयोर्निर्विवादं तथा स्यात्&lt;br&gt;&#xA;जन्मैवाकाशवायुप्रभृतिषु भवतेरन्वयादित्यसारम् ।&lt;br&gt;&#xA;रेतस्सिग्भावनीत्या पृथगभिलपनानर्हतामात्रमेव&lt;br&gt;&#xA;द्युभ्वोः पुण्यप्रसाध्यं फलमिह पठितं नास्ति भोगस्य मध्ये ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 13&lt;/summary&gt;&#xA;&lt;p&gt;आहुत्योरित्यादि । प्रथमचरमयोराहुत्योर्देहवत्त्वं निर्विवादम् - पञ्चस्वाहुतिषु प्रथमचरमयोराहुत्योर्देहवत्त्वं निर्विवादमेव । &amp;lsquo;सोमो राजा सम्भवति&amp;rsquo;, &amp;lsquo;इति तु पञ्चम्यामाहुतावापः पुरुषवचसो भवन्ति&amp;rsquo; इति देहवत्त्वस्य प्रकटमेव कथनात् । आकाशवायुप्रभृतिषु - यथेतमाकाशमाकाशाद्वायुं वायुर्भूत्वा धूमो भवति इत्याम्नातेषु आकाशवायुधूमाब्भ्रादिषु वस्तुष्वपि । भवतेरन्वयात् - भवतीति भूधातोर्जन्मबोधकस्य तेष्वप्यन्वयात् । तथा जन्मैव स्यात् - प्रथमचरमाहुत्योरिवाकाशादिभावेन जन्मैवास्तु । इत्यसारम् - इदमग्राह्यमित्यर्थः । रेतस्सिग्भावनीत्या - &amp;lsquo;यो यो ह्यन्नमत्ति यो रेतस्सिञ्चति तद्भूय एव भवति&amp;rsquo; इत्युक्तरेतस्सेक्तृभावन्यायेन । पृथगाभिलपनानर्हतामात्रमेव - आकाशादिभावेऽपि संसर्गविशेषात् पृथगभिलपनानर्हतामात्रमेव प्रत्याय्यमित्यर्थः । द्युभ्वोः - प्रथमाहुतिस्थाने स्वर्गलोके, चरमाहुतिस्थाने भूलोके च । पुण्यप्रसाध्यं फलम् - सुखानुभवरूपं फलम् । इह - पञ्चाग्निविद्यायाम् । पठितम् । मध्ये - प्रथमचरमाहुतिमध्ये आकाशादिभावस्थले । भोगश्च नास्ति - कर्मफलानुभवश्च नास्ति । शरीरस्य सुखाद्यनुभवरूपकर्मफलार्थत्वादाकाशादिभावस्थले तदभावाच्च न तद्भावश्शरीरप्राप्तिरूपः, अपि तु संसर्गविशेषरूप एवेति भावः ॥&lt;/p&gt;</description>
    </item>
    <item>
      <title>05 नातिचिराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/1_vairAgyam/05_nAtichirAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/1_vairAgyam/05_nAtichirAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 14&lt;/summary&gt;&#xA;&lt;p&gt;व्योमादिस्थित्यवस्था चिरमचिरमिति व्यक्तनिर्देशहानेः&lt;br&gt;&#xA;शुक्लावस्थानयात् स्यादनियतिरिति न स्वारसिक्याः प्रवृत्तेः ।&lt;br&gt;&#xA;व्रीह्यादिभ्यो हि दुर्निष्प्रपतरमिति तु श्रूयते तेन पूर्वं&lt;br&gt;&#xA;शीघ्रं तत्तद्दशायास्त्यजनमिति परिज्ञायते वाक्यशक्त्या ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 14&lt;/summary&gt;&#xA;&lt;p&gt;व्योमादीत्यादि । व्योमादिस्थित्यवस्था - जीवस्याकाशादौ या स्थितिः संसर्गविशेषरूपा सैवावस्था । चिरमचिरमिति व्यक्तनिर्देशहानेः - चिरं तिष्ठतीति वा अचिरं तिष्ठतीति वा स्फुटनिर्देशाभावात् । शुक्लावस्थानयात् - शुक्लावस्था हि परिपूर्णगर्भपर्यन्तमवस्थाने चिरम्, मध्येपाते सत्यचिरमित्यनियता, तन्न्यायात् । अनियतिस्स्यात् - न विद्यते नियतिर्नियमो यस्यास्सा अनियतिः इयन्तं कालमत्र तिष्ठतीति नियमशून्या स्यात् । इति न - इति चिन्तनं न युक्तम् । स्वारसिक्याः प्रवृत्तेः - विशेषनिर्णायकवाक्यविशेषस्वारसिकप्रवृत्तेर्विद्यमानत्वात् । तदेव विव्रियते - व्रीह्यादिभ्य इत्यादिना । व्रीह्यादिभ्यो हि दुर्निष्प्रपतरमिति तु श्रूयते - त इह व्रीहियवा ओषधिवनस्पतयस्तिलमाषा इति जायन्ते अतो वै खलु दुर्निष्प्रपतरम् इति व्रीह्यादिभ्यो दुर्निष्प्रपतरत्वं श्रूयते । दुर्निष्प्रपतरं दुःखनिष्क्रमणतरमित्यर्थः इति भाष्यम् । खलन्ताद्दुर्निष्प्रपतशब्दादातिशायनिके तरप्प्रत्यये छान्दसे तशब्दलोपे दुर्निष्प्रपतरमिति रूपम् । व्रीह्यादिभ्यः कृच्छ्रनिष्क्रमणश्रवणादित्यर्थः । ततः किमिति चेत्, व्रीह्यादिभ्यो दुर्निष्प्रपतरमिति विशेषवचनमितरेभ्यस्सुप्रपतरत्वमाचष्टे । तेन पूर्वं शीघ्रं तत्तद्दशायास्त्यजनमिति वाक्यश्क्त्या परिज्ञायते - विषयविशेषे दुर्निष्प्रपतरत्वाभिधानमितरत्र दुर्निष्प्रपतरत्वं निषेधति, ततश्च तेभ्यश्शीघ्रनिष्क्रमणमवगम्यत इत्यर्थः ॥&lt;/p&gt;</description>
    </item>
    <item>
      <title>06 अन्याधिष्ठिताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/1_vairAgyam/06_anyAdhiShThitAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/1_vairAgyam/06_anyAdhiShThitAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 15&lt;/summary&gt;&#xA;&lt;p&gt;जन्म व्रीह्यादिनाम्ना श्रुतमिह तदिदं देवमर्त्यत्ववत्स्यात्&lt;br&gt;&#xA;नैरात्म्यं स्थावराणां नच निगमविदस्स्थापयन्तीति चेन्न ।&lt;br&gt;&#xA;पुण्यस्यैव प्रवृत्ते फलपरिगणने स्थावरत्वोक्त्त्ययोगात्&lt;br&gt;&#xA;रेतस्सिग्वर्ष्मणीव ह्युपचरति जनिं स्थावरेऽप्यन्यदेहे ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 15&lt;/summary&gt;&#xA;&lt;p&gt;जन्मेत्यादि । इह - प्रकरणे । व्रीह्यादिनाम्ना जन्म श्रुतम् - &amp;ldquo;त इह व्रीहियवा ओषधिवनस्पतयस्तिलमाषा इति जायन्ते&amp;rdquo; इति व्रीह्यादिभावेन जन्म श्रुतम् । तदिदम् - व्रीह्यादिभावेन जननम् । देवमर्त्यत्ववत् स्यात् - देवत्वेन मनुष्यत्वेन जननवत् व्रीह्यादिरूपेण जन्मास्तु । निगमविदः - वेदान्तिनः । स्थावराणां नैरात्म्यम् - आत्मानो निर्गता निरात्मानः, आत्मशून्या इत्यर्थः । तेषां भावो नैरात्म्यम् । केवलाचिन्मात्रत्वमित्यर्थः । नच स्थापयन्ति - नाङ्गीकुर्वन्ति । इति चेन्न - इति शङ्क्यते चेत्तन्न युक्तम् । पुण्यस्यैव फलपरिगणने प्रवृत्ते स्थावरत्वोक्त्ययोगात् - अस्यां पञ्चाग्निविद्यायामिष्टापूर्तादिकर्मकारिणां पुण्यस्यैव फलपरिगणने प्राधान्येन प्रवृत्ते मध्ये &amp;ldquo;शरीरजैः कर्मदोषैर्याति स्थावरतां नरः&amp;rdquo; इति शारीरपापकर्मफलभूतस्थावरत्वकथनस्यायुक्तत्वात् । अतो रेतस्सिग्वर्ष्मणीव - पितृशरीर इव । अन्यदेहे - आत्मान्तरदेहभूते । स्थावरेऽपि - व्रीह्यादिस्थावराचिद्विशेषे । जनिमुपचरति हि - जन्माभिनयति । नतु तथा तथा वास्तवं जन्म प्राप्नोतीत्यर्थः ॥&lt;/p&gt;</description>
    </item>
  </channel>
</rss>
