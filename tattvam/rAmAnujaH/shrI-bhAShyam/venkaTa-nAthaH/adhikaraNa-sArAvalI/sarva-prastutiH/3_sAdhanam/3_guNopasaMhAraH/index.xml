<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ गुणोपसंहारः on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/</link>
    <description>Recent content in &#43;३ गुणोपसंहारः on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/index.xml" rel="self" type="application/rss+xml" />
    <item>
      <title>15 उपोद्घातम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/15_upodghAtaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/15_upodghAtaH/</guid>
      <description>&lt;details open&gt;&lt;summary&gt;विश्वास-प्रस्तुतिः - 1&lt;/summary&gt;&#xA;&lt;p&gt;तत्त्वज्ञानानुविद्धं हिततममनघं मोक्ष्यमाणस्य वक्तुं&lt;br&gt;&#xA;तत्त्वे निर्धूय तर्कज्वरजनितमहासन्निपातप्रलापान् ।&lt;br&gt;&#xA;निष्पन्ने तत्त्वबोधे न किमपि विदुषा साध्यमित्युद्गृणद्भ्यो&lt;br&gt;&#xA;यावज्जीवानुवर्त्यं मुररिपुभजनं मुक्तिलाभाय वक्ति ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 1&lt;/summary&gt;&#xA;&lt;p&gt;तत्त्वज्ञानानुविद्धमित्यादि । मोक्ष्यमाणस्य - &amp;lsquo;तेनैव मोचनीयास्ते&amp;rsquo; इति प्रमाणानुसारेण प्रसदनव्यापारशान्तहृदयकालुष्येण भगवता भवपाशात् मोक्ष्यमाणस्य पुरुषस्य । अनघम् - उपनिषत्प्रमाणप्रतिपन्नतया फलव्यभिचारादिदोषशून्यम् । तत्त्वज्ञानानुविद्धम् - तत्त्वज्ञानेन पूर्ववर्तिना नित्यसम्बद्धम् । तत्त्वज्ञाने सिद्धे ह्यनन्तरमुपासनानुष्ठानम् । हिततमम् - अनाद्याज्ञातिलङ्घनजनितस्य दायवत् स्वतःप्राप्तनिरन्तरभगवदनुभवादिरूप परमपुरुषार्थप्रत्यूहभूतस्य भगवद्धृदयकालुष्यस्य शमनद्वारा पुरुषार्थसाधकमुपासनम् । वक्तुम् - तृतीयपादे सम्यगुपपादयितुम् । तत्त्वे - तदुपोद्धाततया प्रथममवश्यज्ञातव्यचिदचिदीश्वराख्यप्रामाणिकार्थजातविषये । तर्कज्वरजनितमहासन्निपातप्रलापान् - तर्काः व्याप्तिशून्यत्वादिदोषाविचारेण प्रवर्त्यमाना व्याप्याभासारोपेण व्यापकाभासारोपरूपास्त एव ज्वराः, तज्जनितो महान् - अप्रतिचिकित्स्यः सन्निपातो महामोहो येषां तेषां प्रलापान् पूर्वोत्तरविरुद्धवचनानि । निर्धूय - निराकृत्य । दशपादात्मकेन शास्त्रभागेनेति शेषः । तत्त्वबोधे निष्पन्ने विदुषा किमपि न साध्यमित्युद्गृणभ्यः - अधुना तृतीयपादेन तत्त्वज्ञाने सम्पादिते ततःपरं विदुषः कर्तव्यमुपासनादिकं वान्यद्वा नित्यनैमित्तिकादिकर्म किमपि नास्ति - &amp;lsquo;दग्धाखिलाधिकारत्वात् ब्रह्मज्ञानाग्निना मुनिः । वर्तमानश्श्रुतेर्मूर्ध्नि नैव स्याद्वेदकिङ्करः ॥&amp;rsquo; इति हि प्राचीनजरन्मायिजनानुष्टुबित्युद्धोषयद्भ्यो मायावादिभ्यः । चतुर्थ्यन्तं पदम् । अन्धकाराय दीप इत्यत्रान्धकारं निवर्तयितुमितिवत् तान्निवर्तयितुमित्यर्थः । &amp;lsquo;क्रियार्थोपपदस्य च कर्मणि स्थानिनः&amp;rsquo; (पा.सू. 2. 3.14) इति सूत्रेण चतुर्थी । &amp;lsquo;क्रियार्था क्रिया उपपदं यस्य तस्य स्थानिनोऽप्रयुज्यमानस्य तुमुनः कर्मणि चतुर्थी स्यात्, फलेभ्यो याति फलान्याहर्तुं याती&amp;rsquo;(सि.कौ)त्यर्थ इति सूत्रार्थवर्णनमुदाहरणञ्च । मुक्तिलाभाय मुररिपुभजनं यावज्जीवानुवर्त्यं वक्ति - तत्त्वज्ञानेनावगतपरशेषतैकरसस्वरूपस्य चेतनस्यात्माभिमानानुगुणपुरुषार्थव्यवस्थया परमपुरुषार्थलिप्सोरभिलषितस्य मोक्षाख्यस्य पुरुषार्थस्य लाभाय आश्रितविरोधिनिवर्तनैकस्वभावभगवद्भक्तिं &amp;lsquo;स खल्वेवं वर्तयन्यावदायुषम्&amp;rsquo; इति श्रुतेर्यावज्जीवमनुवर्तनीयां प्रतिपादयतीत्यर्थः ॥&lt;/p&gt;</description>
    </item>
    <item>
      <title>16 सर्ववेदान्तप्रत्ययाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/16_sarvavedAntapratyayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/16_sarvavedAntapratyayAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 6&lt;/summary&gt;&#xA;&lt;p&gt;भेदश्शब्दान्तराद्यैर्विधिषु नियमितः कर्मकाण्डे द्वितीये&lt;br&gt;&#xA;संयोगाद्यैक्यतोऽन्यस्समुदितनियतात् सैव विद्यासु नीतिः ।&lt;br&gt;&#xA;आदौ तेनैव शाखान्तरनयमुदितं चोदनादेरभेदात्&lt;br&gt;&#xA;श्रुत्यैवाक्षिप्य भूयः प्रतिसमधित तं भेदकान्यार्थतोक्त्या ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 6&lt;/summary&gt;&#xA;&lt;p&gt;भेद इत्यादि । कर्मकाण्डे द्वितीये - कर्मकाण्डे द्वितीयाध्याये । शब्दान्तराद्यैः - शब्दान्तराभ्याससङ्ख्यागुणप्रक्रियानामधेयैः । भेदः, विधिषु - कर्मचोदनासु । नियमितः - प्रतिपादितः । तत्र अपर्यायश्शब्दश्शब्दान्तरं यजति जुहोति ददातीत्यादि । अभ्यासः &amp;lsquo;समिधो यजति&amp;rsquo; &amp;lsquo;तनूनपातं यजति&amp;rsquo; इत्यादिषु यजतियजतीति पुनः पाठः । &amp;lsquo;तिस्र आहुतीर्जुहोति&amp;rsquo; इत्यादिषु त्रित्वादिरूपा सङ्ख्या । &amp;lsquo;तप्ते पयसि दध्यानयति सा वैश्वदेव्यामिक्षा, वाजिभ्यो वाजिनम्&amp;rsquo; इत्यादिषु श्रुतो वाजिनादिर्गुणः । &amp;lsquo;उपसद्भिश्चरित्वा मासमग्निहोत्रं जुहोति&amp;rsquo; इत्यादिषु प्रकरणान्तरम् । &amp;lsquo;अथैष ज्योतिरथैष विश्वज्योतिरथैष सर्वज्योतिः&amp;rsquo; इत्यादौ नामधेयम् । एतैः कर्मभेदकैः कर्मभेदः प्रतिपादित इत्यर्थः । समुदयनियतात् - समुच्चितात् । संयोगाद्यैक्यतः - &amp;lsquo;एकं वा संयोगरूपचोदनाख्याविशेषात्&amp;rsquo; इति सूत्रोक्तात् संयोगादीनामैक्यात् । अन्यः - कर्मणामभेदोऽपि । नियमित इत्यनुषङ्गः । संयोगो नाम फलसम्बन्धः ।&lt;br&gt;&#xA;रूपं च द्रव्यदेवते । द्रव्यदेवते हि कर्मणो रूपमिति तान्त्रिकाः । चोदना लिङ्लोट्तव्यप्रत्ययादिशिरस्कः क्रियावाचिशब्दः । आख्या ज्योतिष्टोमादिनामधेयम् । तेषामविशेषे कर्मैक्यमिति सूत्रार्थः । विद्यासु सैव नीतिः - कर्मब्रह्मकाण्डयोरैकशास्त्र्यात् न्यायप्रवृत्तेरपि तुल्यत्वात् विद्यास्वपि या कर्मसु नीतिस्सैव नीतिः । चोदनादेरभेदात् तेनैव आदावुदितं शाखान्तरनयं श्रुत्यैवाक्षिप्य - पूर्वोक्ताच्चोदनादेः चोदनासंयोगरूपाख्यानामभेदात् अविशेषात् कर्मकाण्डेनैव द्वितीयाध्याये उक्तं शाखान्तरनयं सर्वशाखाप्रत्ययन्यायं श्रुत्यन्तर्गतभेदकप्रमाणेनैवाक्षिप्य । भेदकान्यार्थतोक्त्या - भेदकानां भेदकत्वेनोपन्यस्तानामविशेषपुनश्श्रवण प्रकरणान्तरव्रतविशेषयुक्तपुरुषोपदेशनियमरूपाणाम् अन्यार्थतोक्त्या प्रतिपत्त्रन्तरप्रतिपत्त्यर्थत्व-वेदविद्याङ्गत्वमूलकतदुपदेशविषयत्वरूपार्थान्तरार्थत्वप्रतिपादनेन । तम् - शाखान्तरनयम् । भूयः प्रतिसमधित - पुनस्समाधिना स्थापयामास सूत्रकार इत्यर्थः ॥&lt;/p&gt;</description>
    </item>
    <item>
      <title>17 अन्यथात्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/17_anyathAtvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/17_anyathAtvAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 9&lt;/summary&gt;&#xA;&lt;p&gt;प्राग्वच्छाखाविभेदेऽप्युपशमितभिदा तादृगुद्गीथविद्या&lt;br&gt;&#xA;स्यादेका चोदनाद्यैस्तदसदुभयथा रूपभेदोपलब्धेः ।&lt;br&gt;&#xA;गाता गेयञ्च गेये सकलमसकल़ञ्चेति वैषम्यसिद्धौ&lt;br&gt;&#xA;शेषाभेदोऽप्यभेदं न गमयति भिदा त्वेकभेदेऽपि सिध्येत् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 9&lt;/summary&gt;&#xA;&lt;p&gt;प्राग्वदित्यादि । प्राग्वत् - वैश्वानरविद्यावत् । शाखाविभेदेऽपि - वेदभेदे सत्यपि । चोदनाद्यैः - चोदनासंयोगाख्याभिः । तादृक् - शाखान्तरस्थोद्गीथतुल्या । एकाकारचोदनासंयोगाख्यायुक्ततया भिन्नशाखाम्नातापि परस्परतुल्यतया भासमानेत्यर्थः । उपशमितभिदा - अत एव अनवधार्यमाणपरस्परभेदा । उद्गीथविद्या एका स्यात् । तदसत् । उभयथा रूपभेदोपलब्धेः - एकधा रूपभेदोपलब्धावपि विद्याभेदस्स्यात्, किमुतोभयथा रूपभेदोपलब्धाविति भावः । कथमित्यत्र तामेव दर्शयति - गातेत्यादिना । गाता गेयञ्च - एकस्यां शाखायां गाता उद्गाता अध्यस्तप्राणभाव उपास्यः, अपरस्यां तु शाखायां उद्गीथाख्यं गेयमध्यस्तप्राणभावम् उपास्यम्, अयमेको भेद इति दर्शयितुञ्चकारः । गेये सकलम् - एकस्यां गेये उद्गीथे सकलं सर्वांशजातमुपास्यकोट्यन्तर्भूतम्, वाजसनेयके कृत्स्नोद्गीथोद्गानकर्तर्युद्गातर्यध्यस्तप्राणभावेनोपासनोपासनविधानेन कृत्स्नोऽप्युद्गीथांश उपास्यकोट्यथन्तर्भूत इत्यर्थः । गेये असकलञ्च - अन्यस्यां गेये उद्गीथे असकलं असम्पूर्णं एकांशात्मकं गेयमुपास्यम् । छान्दोग्ये &amp;lsquo;ओमित्येतदक्षरमुद्गीथमुपासीत&amp;rsquo; इत्युद्गीथावयवभूतप्रणवोपासनप्रक्रमपूर्वकमुपर्युपरि तस्यैवोपासनभेदविधानात् तन्मध्यप्रविष्टैतदुपासनेऽपि उद्गीथावयवभूतप्रणवस्यैवोपास्यत्वमित्यर्थः । अयं द्वितीयो भेद इति दर्शयितुं द्वितीयश्चकारः । इति वैषम्यसिद्वौ - एवं रूपभेदद्वयेन विद्याभेदसिद्वौ सत्याम् । शेषाभेदोऽप्यभेदं न गमयति - अवशिष्टानां चोदनादीनां त्रयाणामभेदोऽपि अभेदावगतिहेतुर्न भवति । तत् कुत इत्यत्राह - भिदा त्वित्यादि । एकभेदेऽपि भिदा तु सिध्येत् - संयोगरूपचोदनाख्यासु प्रधानस्य रूपस्यैकस्य भेदेऽपि भेदस्सिध्येदेवेत्यर्थः । इत्थं खलु तान्त्रिकव्यवस्था - संयोगरूपचोदनाख्यानाम् एकभेदेऽपि कर्मभेदः सिध्यतीति । तद्वदत्रापि प्रधानभूतस्य रूपस्यैकस्यापि भेदे सिद्वे विद्याभेदोऽङ्गीकर्तव्य एव । अत्र पुनः प्रधानस्य रूपस्य भेद उभयथा दृश्यते । तेन सुतरामपि विद्याभेदस्सिद्ध इति भावः ॥&lt;/p&gt;</description>
    </item>
    <item>
      <title>18 सर्वाभेदाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/18_sarvAbhedAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/18_sarvAbhedAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 13&lt;/summary&gt;&#xA;&lt;p&gt;ज्यैष्ठ्यश्रैष्ठ्यादिसाम्ये क्वचन समधिकं भाति वासिष्ठ्यपूर्वं&lt;br&gt;&#xA;तेनेत्थं रूपभेदाद्बहुनिगमगता भिद्यतां प्राणविद्या ।&lt;br&gt;&#xA;मैवं वागादितत्तद्गुणपरवशतावर्णनस्याविशेषात्&lt;br&gt;&#xA;वागाद्यैस्स्वस्वधर्मोपचरणमकृतं तावता स्यान्न भेदः ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 13&lt;/summary&gt;&#xA;&lt;p&gt;ज्यैष्ठ्यश्रैष्ठ्यादिसाम्य इत्यादि । ज्यैष्ठ्यश्रैष्ठ्यादिसाम्ये - छान्दोग्यवाजसनेयककौषीतकिब्राह्मणेषु ज्यैष्ठ्यश्रैष्ठ्यादिगुणानामुपास्यप्राणसम्बन्धितया श्रवणस्य साम्येऽपि । क्वचन - छान्दोग्यवाजसनेकयोः । वासिष्ठ्यपूर्वं समधिकं भाति - वसिष्ठत्वादिगुणजातमधिकं प्राणसम्बन्धितया प्रतीयते । तेन - कारणेन । इत्थंरूपभेदात् - एकत्र ज्यैष्ठ्यश्रैष्ठ्यवासिष्ठ्यादिगुणयुक्तः प्राण उपास्यः, अपरत्र ज्यैष्ठ्यश्रैष्ठ्यमात्रगुणकः प्राण उपास्य इत्युपास्यरूपभेदात् । बहुनिगमगता - अनेकशाखास्वाम्नाता । प्रकरणादिभेदोऽपि सिद्ध इति भावः । प्राणविद्या भिद्यताम् - भिन्ना भवतु । मैवम् - एवं मा शङ्कस्वेत्यर्थः । वागादितत्तद्गुणपरवशतावर्णनस्याविशेषात् - वागादीनां वाक्चक्षुश्श्रोत्रमनसां ते ते गुणा वसिष्ठत्वप्रतिष्ठात्वसम्पत्त्वायतनत्वरूपास्तेषां परवशतायाः प्राणाधीनताया वर्णनस्य प्रतिपादनस्य अविशेषात् तुल्यत्वात् । वागाद्यैस्स्वस्वधर्मोपचरणम् - वाक्चक्षुश्श्रोत्रमनोभिस्स्वस्वधर्माणां वसिष्ठत्वप्रतिष्ठात्वसम्पत्त्वायतनत्वरूपाणां उपचरणं छान्दोग्यवाजसनेयकयोः यदहं वसिष्ठास्मि त्वं तद्वसिष्ठोऽसि, यदहं प्रतिष्ठास्मि त्वं तत्प्रतिष्ठासि, यदहं सम्पदस्मि त्वं तत्सम्पदसि, यदहमायतनमस्मि त्वं तदायतनमसि इत्यादिरूपेणैव प्राणसम्बन्धितया समर्पणम् । अकृतम् - न कृतम् । कौषीतकिशाखायामिति शेषः । तावता - वागादिभिरुपचारमात्राकरणेन । भेदो न स्यात् - रूपभेदो विद्याभेदस्तत्कृतोऽपि न स्यात् । स्वस्वगुणानां प्राणाधीनत्वोपपादनतुल्यतया तेषां गुणानां प्राणसम्बन्धित्वं तादधीन्यरूपं सिद्धमिति भावः ॥&lt;/p&gt;</description>
    </item>
    <item>
      <title>19 आनन्दाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/19_AnandAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/19_AnandAdyadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 14&lt;/summary&gt;&#xA;&lt;p&gt;नानाशब्दादिभेदादिति खलु भिदुरां वक्ष्यति ब्रह्मविद्यां&lt;br&gt;&#xA;रूपं विद्यान्तरस्य प्रकरणपठितं नान्यदन्यत्र योज्यम् ।&lt;br&gt;&#xA;तस्मात् सत्यत्वपूर्वास्तदितरगुणवत् स्युर्व्यवस्थापनीयाः&lt;br&gt;&#xA;मैवं ब्रह्मस्वरूपावगतिरिह यतस्तद्धि सर्वास्वपेक्ष्यम् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 14&lt;/summary&gt;&#xA;&lt;p&gt;नानाशब्दादीत्यादि । नानाशब्दादिभेदादिति ब्रह्मविद्यां भिदुरां वक्ष्यति खलु - उत्तरत्र हि सूत्रकारः &amp;lsquo;नानाशब्दादिभेदात्&amp;rsquo; इत्येतत्सूत्रेण ब्रह्मविद्यां गुणभेदाद्भिन्नां वक्ष्यति किल । अन्यत् विद्यान्तरस्य प्रकरणपठितं रूपं अन्यत्र न योज्यम् - तेन स्वप्रकरणपठिताद्रूपादन्यत् विद्यान्तरसम्बन्धि तत्प्रकरणपठितं रूपं गुणजातं विद्यान्तरे न योज्यं हीत्यर्थः । तस्मात् - एवं न्यायमर्यादानिर्णीतत्वात् । सत्यत्वपूर्वास्तदितरगुणवत् व्यवस्थापनीयास्स्युः - सत्यत्वज्ञानत्वानन्तत्वानन्दत्वामलत्वरूपा गुणा अपि ऐश्वर्यादिगुणान्तरवत् यत्रयत्र येये पठितास्तत्रतत्रैव तेते स्थापनीयाः । यद्विद्याप्रकरणे ये पठितास्तस्यामेव तेऽनुसन्धेया इति । मैवम् - एवं मा शङ्किष्ठाः । इह - शास्त्रे । ब्रह्मस्वरूपावगतिर्यतः - ब्रह्मस्वरूपनिश्चयो यस्माद्गुणजाताद्भवति । तत् - गुणजातम् । सर्वास्वपेक्ष्यं हि - सर्वविद्यास्वनुसन्धेयमेव । अयमाशयः - लोके हि वस्तूनां गुणा द्विविधाः, तत्र स्वरूपनिरूपकाः केचित्, निरूपितस्वरूपविशेषकाश्चापरे, यत् स्वरूपनिरूपकं तत् वस्तुस्वरूपप्रसङ्गे सर्वत्रान्वेति, यथा घटप्रसङ्गेषु घटत्वम्, निरूपितस्वरूपविशेषकं तु रक्तत्वकृष्णत्वादिकं तत्रतत्र व्यवतिष्ठते, एवं स्वरूपनिरूपकत्वात् आनन्दादीनि सर्वत्रानुवर्तन्ते, परे पुनस्तत्रतत्र व्यवतिष्ठन्ते अतस्सर्वविद्यासाधारण्यमेवानन्दादीनामिति । अत्र चिन्तामणिः - ब्रह्मस्वरूपेति - ब्रह्मस्वरूपावगतिर्यस्माद्भवति तत् स्वरूपवत् सर्वासु विद्यास्वपेक्षणीयमिति । अयमन्वारोहः । स्वरूपनिरूपकधर्मत्वात् स्वरूपप्रतिपत्त्यर्थमेवेति तत्वम्, इति । वस्तुतस्तु सत्यत्वादीनामपि तत्तद्विद्यानुसन्धेयगुणवत् व्यवस्थापनीयत्वे शङ्किते तेषां ब्रह्मस्वरूपप्रतिपत्त्यर्थं सर्वविद्यानिष्ठानामप्यपेक्षणीयत्वमेव, अतो न तेषां व्यवस्थावकाशः । अनुसन्धेयगुणानां हि व्यवस्था, इमे तु सर्वविद्यानिष्ठैरपि इतरव्यावृत्ततया ब्रह्मस्वरूपनिष्कर्षवेलायामेवानुसन्धेया इति समाहितमिति प्रतीयते । अत्र तत्वं तत्वविद एव विदाङ्कुर्वन्तु ॥&lt;/p&gt;</description>
    </item>
    <item>
      <title>20 कार्याख्यानाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/20_kAryAkhyAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/20_kAryAkhyAnAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 19&lt;/summary&gt;&#xA;&lt;p&gt;आचामेदित्यपूर्वाचमनमिह विधेः प्राणविद्यावतस्स्यात्&lt;br&gt;&#xA;मैवं स्मृत्यादिसिद्धेः परमनुविहिता प्राणवासस्त्वदृष्टिः ।&lt;br&gt;&#xA;भुञ्जीतेत्यादिनीत्या विधिरपि घटते प्राप्तधात्वर्थनिष्ठः&lt;br&gt;&#xA;प्रागुक्ता प्राणविद्या तदिदमवसरे चिन्तितं त्वङ्गमस्याः ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 19&lt;/summary&gt;&#xA;&lt;p&gt;आचामेदित्यादि । इह प्राणविद्यावत आचामेदिति विधेरपूर्वाचमनं स्यात् - प्राणविद्याप्रकरणे तद्धिद्यानिष्ठस्य अशिष्यन्नाचामेत् इति विधेस्स्मृत्याचारादिप्राप्ताचमनादन्यदेवापूर्वमाचमनं भवेत् । स्मृत्याचारप्राप्तस्याचमनस्यैवात्र विधाने विधेरप्राप्तार्थत्वं न स्यादिति भावः । मैवम् - एवं मा शङ्किष्ठाः । स्मृत्यादिसिद्धेः - भोजनाङ्गस्याचमनस्य स्मृत्यादिसिद्धत्वात् तस्य विधानायोगात् आचमनान्तरस्य विधाने गौरवात् । प्राणवासस्त्वदृष्टिः परमनुविहिता - आचमनीयास्वप्सु प्राण्वासस्त्वासन्धानमपूर्वमेव विधीयते । भुञ्जीतेत्यादिनीत्या प्राप्तधात्वर्थनिष्ठोऽपि विधिर्घटते - स्नात्वा भुञ्जीतेत्यादाविव प्राप्तधात्वर्थनिष्ठतया प्रतीयमानोऽपि विधिरप्राप्तस्नानादिपरतानयनेनेवोक्तप्राणवासस्त्वानुसन्धानपरतानयनेन युज्यते । प्राणविद्या प्रागुक्ता - प्राणविद्या &amp;lsquo;सर्वाभेदादन्यत्रेमे&amp;rsquo; (ब्र.सू. 3-3-10) इत्यधिकरणे भेदाभेदादिनिर्णयाय प्रतिपादितैव । अस्यास्तदिदमङ्गं त्ववसरे चिन्तितम् - अस्याः प्राणविद्यायाः उक्तरीत्या प्रतिपादितमाचमनीयास्वष्सु प्राणवासस्त्वानुसन्धानरूपमङ्गमस्मिन्नवसरे विचारितम् । तेनाधिकरणभेदोपपत्तिरिति भावः ॥&lt;/p&gt;</description>
    </item>
    <item>
      <title>21 समानाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/21_samAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/21_samAnAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 21&lt;/summary&gt;&#xA;&lt;p&gt;शाखैक्येऽध्येतृभेदो न भवति न गुणः कश्चिदन्यो विधेयः&lt;br&gt;&#xA;तस्मादुक्ताविशेषश्रवणमिह पुनः किं न विद्यां विभिन्द्यात् ।&lt;br&gt;&#xA;मैवं यद्यप्यनूक्तिर्नतु गुणविधये कल्पतेऽस्यास्तथापि&lt;br&gt;&#xA;व्यक्त्यै सौकर्यतश्च व्यसनसमसनन्यायतस्त्वैक्यसिद्धेः ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 21&lt;/summary&gt;&#xA;&lt;p&gt;शाखैक्य इत्यादि । शाखैक्येऽध्येतृभेदो न भवति - वाजसनेयकेऽग्निरहस्ये बृहदारण्यके च शाण्डिल्यविद्या आम्नाता, तत्र &amp;lsquo;समिधो यजति&amp;rsquo; इत्यादाविव अविशेषपुनश्श्रवणात् विद्याभेदस्स्यात्, नचाध्येतृभेदादविशेषपुनश्श्रवणमिति न तेन भेदस्स्यादिति वाच्यं, शाखैक्ये सिद्धे सत्यध्येतृभदोऽस्तीति न वक्तुं शक्यते । कश्चिदन्यो गुणो न विधेयः - तेन गुणविधानार्थं पुनरभिधानमिति च न वक्तुं युज्यत इति भावः । तस्मात् - भेदकस्याविशेषपुनश्श्रवणस्यान्यपर्यासम्भवात् । इह - प्रकरणे । पुनः उक्ताविशेषश्रवणं विद्यां किं न विभिन्द्यात् - एकत्रोक्तेऽपि पुनश्चोक्तादविशेणश्रवणं विद्याभेदकं कुतो न स्यात् । मैवम् - एवं मा शङ्किष्ठाः । यद्यप्यस्या अनूक्तिस्तु गुणविधये न कल्पते - अत्र गुणविधिर्नास्तीति भवतोक्तं तत्तथैव, विधेयस्य गुणान्तरस्यादर्शनात्, अतोऽस्या विद्याया अनुवादो न गुणविध्यर्थः कल्पते । तथापि व्यसनसमसनन्यायतस्तु व्यक्त्यै सौकर्यतश्च - अनूक्तिः कल्पत इत्यनुषङ्गः । तथापि समसनेन सङ्ग्रहेणोक्तस्यार्थस्य व्यसनेन विस्तरेण कथनन्यायेन विद्याया अनूक्तिर्विविच्याभिधानेनोक्तार्थाभिव्यक्त्यै शिष्याणां सौकर्याय कल्पत एव । अतः ऐक्यसिद्धेः - तस्मात् द्वयोर्विद्ययोरैक्यसिद्धेः । मैवमिति सम्बन्धः ॥&lt;/p&gt;</description>
    </item>
    <item>
      <title>22 सम्बन्धाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/22_sambandhAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/22_sambandhAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 24&lt;/summary&gt;&#xA;&lt;p&gt;24 अक्ष्यादित्योपलक्ष्ये भगवति भजनं चोदनादेरभेदात्&lt;br&gt;&#xA;एकं स्यात् तेन नाम्नोरनियतिरिति न स्थानतो रूपभेदात् ।&lt;br&gt;&#xA;स्थानं तत्स्थत्वबुद्ध्यै ह्युपदिशति न चेत् स्यान्न रूपातिदेशः&lt;br&gt;&#xA;तस्मादर्काक्षियोगादहरहमिति तन्नामनी स्थापनीये ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 24&lt;/summary&gt;&#xA;&lt;p&gt;अक्ष्यादित्येत्यादि । अक्ष्यादित्योपलक्ष्ये भगवति भजनं चोदनादेरभेदात् एकं स्यात् - बृहदारण्यके &amp;lsquo;तद्यत्सत्यमसौ स आदित्यो य एष एतस्मिन्मण्डले पुरुषो यश्चायं दक्षिणेऽक्षन्&amp;rsquo; इत्युपक्रम्य &amp;lsquo;तस्योपनिषदहरित्यधिदैवतम्&amp;rsquo; &amp;lsquo;तस्योपनिषदहमित्यध्यात्मम्&amp;rsquo; इत्यादिवाक्यस्थले अक्षण्यादित्ये चोपास्ये भगवति परमपुरुषे विहितमुपासनं चोदनादेरविशेषादेकविद्यात्मकं स्यात् । तेन नाम्नोरनियतिरिति - एवमेकविद्यात्वेन तत्राम्नातयोरहरहमितिनाम्नोर्द्वयोरपि स्थानद्वयेऽष्यनुसन्धानं न त्वेकत्रैवेति व्यवस्थेति । न - न साध्वेतत् । स्थानतो रूपभेदात् - एकत्राक्षिरूपस्य अपरत्रादित्यरूपस्य च स्थानस्य भेदेन रूपभेदस्य विद्यमानत्वात् । तत्स्थत्वबुद्ध्यै हि स्थानमुपदिशति - भगवतस्तत्तस्थानावस्थितत्वेन उपासनार्थं हि अक्षिरूपमादित्यरूपञ्चेति स्थानमुपदिशति । न चेत् - स्थानस्योपास्त्यर्थत्वाभावे केवलं निरर्थकोपदेशश्चेत् । रूपातिदेशो न स्यात् तर्हि तत्स्वरूपमपि तादृशमेव निरर्थकमेव स्यात् । योजनान्तरं भाति; न चेत् - एवमुपासनाभेदो नाङ्गीक्रियत इति चेत् । रूपातिदेशो न स्यात् - &amp;lsquo;तस्यैतस्य तदेव रूपं यदमुष्य रूपम्&amp;rsquo; इत्यादिना रूपातिदेशो न स्यात् । स्वतो ह्यप्राप्तावतिदेशेन प्राप्त्यपेक्षा, अतोऽनेनैव रूपातिदेशेनानयोर्विद्ययोर्गुणोपसंहारो नास्तीति स्पष्टमवगम्यते । एतदधिकरणे &amp;lsquo;दर्शयति च&amp;rsquo; इति गुणसूत्रभाषित एवायमर्थः । तस्मादर्काक्षियोगादहरहमिति तन्नामनी स्थापनीये - आदित्याक्षिरूपस्थानभेदयोगात् आदित्यमण्डलान्तर्वर्तिभगवदुपासने अहरितिनाम अक्ष्यन्तर्वर्तिभगवदुपासने अहमितिनाम, एवं तन्नामनी व्यवस्थया अनुसन्धेये इति ॥&lt;/p&gt;</description>
    </item>
    <item>
      <title>23 संभृत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/23_saMbhRtyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/23_saMbhRtyadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 25&lt;/summary&gt;&#xA;&lt;p&gt;सम्भृत्यादिर्गुणौघः प्रकरणपठनाभावतस्सर्वविद्या-&lt;br&gt;&#xA;स्वन्वीयेतेति चेन्न क्वचिदगतिकतो लिङ्गतस्स्थापितत्वात् ।&lt;br&gt;&#xA;अल्पस्थानासु विद्यास्वघटितवपुषस्स्वोचितस्थानवृत्तेः&lt;br&gt;&#xA;द्युव्याप्तेरेकमन्त्रे सहपठनवशात् तत्समस्थानिनोऽन्ये ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 25&lt;/summary&gt;&#xA;&lt;p&gt;सम्भृत्यादिरित्यादि । सम्भृत्यादिर्गुणौघः प्रकरणपठनाभावतस्सर्वविद्यास्वन्वीयेत - तैत्तिरीयके राणायनीयानां खिलेषु च &amp;lsquo;ब्रह्म ज्येष्ठा वीर्या सम्भृतानि ब्रह्माग्रे ज्येष्ठं दिवमाततान । ऋतस्य ब्रह्म प्रथमोत जज्ञे तेनार्हति ब्रह्मणा स्पर्धितुं कः ॥&amp;rsquo; इत्यादिवाक्येषु पठितो ज्येष्ठवीर्यसम्भृत्यादिको गुणवर्ग एकविद्याप्रकरणपाठरूपव्यवस्थापकाभावात् सर्वास्वपि विद्यास्वनुसन्धेयस्स्यात् । इति चेन्न - इत्युच्यते चेन्नैतत्साधु । अगतिकतो लिङ्गतः क्वचित् स्थापितत्वात् - लिङ्गस्यागतिकत्वमनन्यथासिद्धत्वम्, तदेव हि प्राबल्यहेतुः तादृशाल्लिङ्गात् क्वचिद्विद्याविशेषे स्थापितत्वात् न सर्वविद्यान्वयित्वमित्यर्थः । एतद्विवरणमेवोपरि, अल्पस्थानासु विद्यास्वघटितवपुषस्स्वोचितस्थानवृत्तेर्द्युव्याप्तेः एकमन्त्रे सहपठनवशात् - हृदयाद्यल्पस्थानकासु विद्यासु असंयोज्यस्वरूपत्वात् स्वोचितविपुलस्थानकविद्यान्विताया द्युव्याप्तेर्दिवमाततानेत्युक्तस्वर्गलोकादिसकलजगद्व्याप्तिरूपगुणस्य एकमन्त्रे सहपाठरूपहेतोः । अन्ये - ज्येष्ठवीर्यसम्भृत्यादयोऽपि गुणाः । तत्समस्थानिनः - तया सहैकस्थानिनस्स्युः । सा यस्मिन्स्थानेऽनुसन्धीयते तत्रैवान्येऽपि गुणा इत्यर्थः ॥345॥&lt;/p&gt;</description>
    </item>
    <item>
      <title>24 पुरुषविद्याधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/24_puruShavidyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/24_puruShavidyAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 26&lt;/summary&gt;&#xA;&lt;p&gt;आख्याद्यैक्यादभेदः पुरुषविषययोर्विद्ययोरित्ययुक्तं&lt;br&gt;&#xA;यज्ञाद्याकारकॢप्तेरिह विषमतया रूपभेदप्रसिद्धेः ।&lt;br&gt;&#xA;तादर्थ्यात् तैत्तिरीये परभजनफलं मुक्तिरत्राप्यनूक्ता&lt;br&gt;&#xA;छान्दोग्ये पूर्णमायुः फलमिति तु तयोर्भाति संयोगभेदः ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 26&lt;/summary&gt;&#xA;&lt;p&gt;आख्याद्यैक्यादित्यादि । पुरुषविषययोः - उपासकपुरुषशरीरात्मगुणादिविषययोः । विद्ययोः - तैत्तिरीयके &amp;lsquo;तस्यैवं विदुषो यज्ञस्यात्मा यजमानः&amp;rsquo; इत्यारभ्यः &amp;lsquo;महिमानमित्युपनिषत्&amp;rsquo; इत्यन्तेन छान्दोग्ये &amp;lsquo;पुरुषो वाव यज्ञः&amp;rsquo; इत्यारभ्यः &amp;lsquo;ज्योतिरुत्तमम्&amp;rsquo; इत्यन्तेन चाम्नातयोः पुरुषविद्याभिधानयोर्द्वयोर्विद्ययोः । आख्याद्यैक्यादभेदः - पुरुषविद्येति द्वयोर्विद्ययोर्नामैक्यात्, यज्ञाङ्गकल्पनारूपस्य रूपस्य चैक्यात्, तैत्तिरीयके फलस्याश्रवणात्, छान्दोग्ये &amp;lsquo;प्र ह षोडशं वर्षशतं जीवति&amp;rsquo; इत्युक्त्या षोडशोत्तरशतवर्षजीवित्वरूपायुष एव स्थलद्वयेऽपि फलत्वेन कल्पनीयत्वात् फलसंयोगस्य चैक्यात् द्वयोरपि विद्ययोरैक्यं स्यात् इत्ययुक्तम् । इह यज्ञाद्याकारकॢप्तेर्विषमतया रूपभेदप्रसिद्धेः - स्थलद्वयेऽपि यज्ञाद्याकारभूतानां प्राप्तस्सवनादीनां या कॢप्तिस्तस्या वैषम्येण रूपभेदस्य प्रकर्षेण सिद्धत्वात् । &amp;lsquo;यत्सायं प्रातर्मध्यन्दिनञ्च तानि सवनानि&amp;rsquo; इति सायंप्रातर्मध्यन्दिनानां सवनत्रयत्वेन कल्पनं तैत्तिरीयके कृतम् । त्रेधा विभक्तं पुरुषायुषं छान्दोग्ये श्रुतानामशिशिषादीनां दीक्षादित्वकल्पनं तैत्तिरीयके न कृतम् । यजमानपत्न्यादिकल्पनञ्चान्यथा । अतो यज्ञाद्याकारकॢप्तेर्भिन्नभिन्नतया रूपभेदादित्यर्थः । तैत्तिरीये तादर्थ्यात् परभजनफलं मुक्तिरत्राप्यनूक्ता - तैत्तिरीयशाखायां &amp;lsquo;तस्यैवं विदुषः&amp;rsquo; इत्यनुवाकाम्नातपुरुषविद्यायाः पूर्वानुवाके &amp;lsquo;ओमित्यात्मानं युञ्जीत&amp;rsquo; इति प्रतिपादितब्रह्मविद्याशेषत्वात् पूर्वानुवाकोक्तपरमात्मभक्तिफलभूता मुक्तिरस्यामप्यङ्गविद्यायामनूद्यते ।अङ्गिफलमेवाङ्गस्यापि फलमित्यर्थः । छान्दोग्ये तु पूर्णमायुः फलम् - &amp;lsquo;प्र ह षोडशं वर्षशतं जीवति&amp;rsquo; इति प्रतिपादितं पूर्णमायुश्छान्दोग्ये पुरुषविद्यायाः फलम् । इति तयोस्संयोगभेदो भाति - एवमुक्तक्रमेण तयोर्द्वयोः पुरुषविद्ययोर्ब्रह्मविद्याङ्गत्वेन ब्रह्मप्राप्तिफलकत्वपूर्णायुःप्राप्तिफलकत्वाभ्यां फलसम्बन्धभेदः प्रतीयत इति ॥346॥&lt;/p&gt;</description>
    </item>
    <item>
      <title>25 वेधाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/25_vedhAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/25_vedhAdyadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 29&lt;/summary&gt;&#xA;&lt;p&gt;युज्येरन् ब्रह्मविद्यापरिसरपठिताश्शन्न इत्यादिमन्त्राः&lt;br&gt;&#xA;तादर्थ्यात् सर्वविद्यास्विति न तदुदिताधीतिशेषत्वलिङ्गात् ।&lt;br&gt;&#xA;नो चेदन्येऽपि तद्वत् सविधपठनतस्सन्तु शुक्रं प्रविध्ये-&lt;br&gt;&#xA;त्येवम्प्रायास्तदर्था न च घटत इदं लिङ्गतो दुर्बलत्वात् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 29&lt;/summary&gt;&#xA;&lt;p&gt;युज्येरन्नित्यादि । ब्रह्मविद्यापरिसरपठिताश्शन्न इत्यादिमन्त्रास्तादर्थ्यात् सर्वविद्यासु युज्येरन् - ब्रह्मविदाष्नोति परम् इत्यादिब्रह्मविद्यासन्निधिपठिताश्शन्नो मित्र इत्यादिमन्त्रास्सन्निधिबलेन ब्रह्मविद्याशेषत्वलाभात् तत्सामान्यभूतासु सर्वासु ब्रह्मविद्यास्वनुसन्धेयतया सम्बध्येरन् । इति न - इति शङ्कनं न युक्तम् । तदुदिताधीतिशेषत्वलिङ्गात् उक्तमन्त्रेषु &amp;lsquo;तेजस्वि नावधीतमस्तु&amp;rsquo; इत्यधीतस्य तेजस्वित्वप्रार्थनरूपस्य &amp;lsquo;नमो ब्रह्मणे&amp;rsquo; इति वेदनमस्करणरूपस्य चाध्ययनशेषत्वलिङ्गस्योपलम्भात् । नो चेत् शुक्रं प्रविध्येत्येवम्प्राया अन्येऽपि तद्वत् सविधपठनतस्तदर्थास्सन्तु - एवमध्ययनशेषत्वानङ्गीकारे विद्याशेषत्वाङ्गीकारे &amp;lsquo;शुक्रं प्रविध्य&amp;rsquo; इत्येवमादिरूपा अन्ये मन्त्राः &amp;lsquo;शन्नो मित्रः&amp;rsquo; इत्यादिपूर्वाक्तमन्त्रवत् ब्रह्मविद्यासमीपपठनमात्राद्धेतोर्विद्याशेषभूता भवन्तु सन्निधिरूपस्य हेतोस्तुल्यत्वादित्यर्थः । इदं न घटते च - &amp;lsquo;शुक्रं प्रविध्य&amp;rsquo; इत्यादिमन्त्राणां ब्रह्मविद्याङ्गत्वकल्पनं न युज्यते च । शत्रोः शुक्रधातुं वेधय, शत्रोर्हृदयं वेधय इत्येवं परपीडाप्रार्थनारूपस्य कर्मणः ब्रह्मविद्याविरोधित्वेन तन्तुवायस्य मर्कटशिशुपोषणन्यायापत्तेः । लिङ्गतो दुर्बलत्वात् - सन्निधिसमाम्नानस्य लिङ्गापेक्षया दुर्बलत्वाच्च । इदं न घटत इत्यन्वयः ॥&lt;/p&gt;</description>
    </item>
    <item>
      <title>26 हान्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/26_hAnyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/26_hAnyadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 30&lt;/summary&gt;&#xA;&lt;p&gt;शाखे द्वे मुक्तिभाजः क्वचन कथयतः पुण्यपापप्रहाणं&lt;br&gt;&#xA;ब्रूतेऽन्या तत्प्रवेशं प्रियतदितरयोर्दायसंक्रान्तिकाले ।&lt;br&gt;&#xA;हानञ्चोपायनञ्च क्वचिदिति पृथगाम्नातसंपर्कसिद्धिः&lt;br&gt;&#xA;वाक्यं शाखान्तरस्थं भवति हि विहिताकाङ्क्षया वाक्यशेषम् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 30&lt;/summary&gt;&#xA;&lt;p&gt;शाखे द्वे इत्यादि । द्वे शाखे - &amp;lsquo;अश्व इव रोमाणि विधूय पापम्&amp;rsquo; &amp;lsquo;तदा विद्वान् पुण्यपापे विधूय&amp;rsquo; इति द्वे सामाथर्वणशखे । मुक्तिभाजः - मुक्तिं प्राप्नुवतः पुरुषस्य । क्वचन - स्थलविशेषनिर्देशं विना क्वापि स्थले । पुण्यापप्रहाणं कथयतः - पुण्यपापयोः प्रहाणं त्यागं प्रतिपादयतः । अन्या दायसंक्रान्तिकाले प्रियतदितरयोः तत्प्रवेशं ब्रूते - &amp;lsquo;तस्य पुत्रा दायमुपयन्ति सुहृदस्साधुकृत्यां द्विषन्तः&lt;br&gt;&#xA;पापकृत्याम्&amp;rsquo; इत्यन्या शाट्यायनीनां श्रुतिः पुत्रेषु दायसङ्क्रमणकाले प्रियतदितरयोः&lt;br&gt;&#xA;मित्रामित्रयोः तयोः सुकृतदुष्कृतयोः प्रवेशं प्रतिपादयति । क्वचित् हानं चोपायनञ्चेति पृथगाम्नातसम्पर्कसिद्धिः - &amp;lsquo;तत्सुकृतदुष्कृते धूनुते तस्य प्रिया ज्ञातयस्सुकृतमुपयन्त्यप्रिया दुष्कृतम्&amp;rsquo; इति कौषीतकिशाखायां सुकृतदुष्कृतप्रहाणं प्रियाप्रिययोरुपायनञ्च समुच्चित्य कथितमित्यन्यत्र पृथगाम्नातयोर्न्यायानुगृहीतप्रमाणविषयस्सम्पर्कस्सिध्यतीत्यर्थः । शाखान्तरस्थं वाक्यं विहिताकाङ्क्षया वाक्यशेषं भवति हि - शाखान्तरस्थं वाक्यं शाखान्तरस्थवाक्यविहितार्थाकाङ्क्षावशेन तदपेक्षितार्थं समर्पयत् तद्वाक्यशेषत्वं भजत इति प्रसिद्धं हि पूर्वकाण्डे ।&lt;br&gt;&#xA;यथा सामस्तोत्रसंख्यानार्थशङ्कुविशेषरूपकुशाविषये &amp;lsquo;वानस्पत्याः कुशाः&amp;rsquo; इति विहितवनस्पतिमयत्वरूपसामान्याकारार्थश्रवणजनितविशेषाकाङ्क्षावशेन तदपेक्षितवनस्पतिविशेषमयत्वसमर्पकं &amp;lsquo;औदुम्बर्यः कुशाः&amp;rsquo; इति शाखान्तरस्थं वाक्यं तद्वाक्यशेषं दृष्टम् ।&lt;br&gt;&#xA;एवं &amp;lsquo;देवासुराणां छन्दोभिः&amp;rsquo; इति वाक्यं छन्दोभिः कार्ये करणीये पौर्वापर्यनियामकं यावदपेक्षते तावदेव &amp;lsquo;देवच्छन्दांसि पूर्वम्&amp;rsquo; इति वाक्यं तदपेक्षितपौर्वापर्यसमर्पणात् तच्छेषत्वं प्राप्तम् ।&lt;br&gt;&#xA;&amp;lsquo;षोडशिनः स्तोत्रमुपाकरोति&amp;rsquo; इति वाक्ये कदेत्यपेक्षमाणे &amp;lsquo;समयाविषिते सूर्ये षोडशिनः स्तोत्रमुपाकरोति&amp;rsquo; इत्यर्धास्तमितसूर्यककालविशेषं तस्मै समर्प्य तच्छेषभावमिदं वाक्यमाटीकते ।&lt;br&gt;&#xA;एवं &amp;lsquo;ऋत्विज उपगायन्ति&amp;rsquo; इत्यृत्विजामविशेषेणोपगानं विदधद्वाक्यं यावदपवादं प्रतीक्षते तावदेव &amp;lsquo;नाध्वर्युरुपगायेत्&amp;rsquo; इत्युपगानादध्वर्युं निवर्तयद्वाक्यं तच्छेषत्वं प्राप, एवमिहापीति भावः ॥&lt;/p&gt;</description>
    </item>
    <item>
      <title>27 साम्परायाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/27_sAmparAyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/27_sAmparAyAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 33&lt;/summary&gt;&#xA;&lt;p&gt;कर्मोद्धूतिर्मुमुक्षोः क्वचिदुपनिषदि श्रूयते साम्पराये&lt;br&gt;&#xA;मार्गेऽन्यस्यां द्विधैवं शकलश इह तच्चिन्तनञ्चास्तु मा भूत् ।&lt;br&gt;&#xA;नह्युक्तं कर्मसाध्यं पथि फलमथ गत्यर्थदेहानुवृत्तिं&lt;br&gt;&#xA;मुक्त्यै विद्यैव कुर्यादघहतिवचने पाठतोऽर्थो बलीयान् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 33&lt;/summary&gt;&#xA;&lt;p&gt;कर्मोद्वूतिरित्यादि । क्वचिदुपनिषदि - क्वचिदुपनिषदि च्छान्दोग्ये &amp;lsquo;अश्व इव रोमाणि विधूय पापं चन्द्र इव राहोर्मुखात्प्रमुच्य । धूत्वा शरिरमकृतं कृतात्मा ब्रह्मलोकमभिसम्भवानि ॥&amp;rsquo; (छा.उ. 8.13.1) इति वाक्ये । मुमुक्षोः कर्मोद्वूतिस्साम्पराये श्रूयते - मुमुक्षोर्ब्रह्मविदः कर्मनिवृत्तिर्देहवियोगकाले श्रूयते । अन्यस्यां मार्गे - कर्मोद्वूतिश्श्रूयते इति पदद्वयस्यानुषङ्गः । अन्यस्यां कौषीतकिशाखायां &amp;lsquo;स आगच्छति विरजां नदीं तां मनसात्येति तत्सुकृतदुष्कृते धूनुते&amp;rsquo; (कौ.उ. 1.37) इत्यादिवाक्ये ब्रह्मलोकमार्गे कर्मोद्वूतिश्श्रूयते । इह तच्चिन्तनञ्च शकलशो द्विधैवमस्तु - तेन कर्तव्यं तच्चिन्तनमपि केषांचित् कर्मणां देहवियोगकाले अपरेषां मार्गे इत्यंशतो द्विधैवमस्तु । मा भूत् - इदं शङ्कनं न स्यात् । पथि कर्मसाध्यं फलं नोक्तं हि - ब्रह्मलोकमार्गे कर्मसाध्यं किमपि सुखरूपं दुःखरूपं वा फलं ब्रह्मविदोऽनुभाव्यतया श्रुत्या नोक्तं हि । तथोक्ते तत्फलार्थं कर्मावशेषोऽस्तीत्युच्येत । अतो मार्गेऽनुभाव्यफलाभावात् निश्शेषं कर्म देहवियोगकाल एव नश्यतीत्यर्थः । कर्मनाशे तन्मूलको देहः कथं तिष्ठेत् मार्गगमनाय देहेन भाव्यं हीत्यत्राह - अथेत्यादिना । अथ मुक्त्यै गत्यर्थदेहानुवृत्तिं विद्यैव कुर्यात् - अथ देहवियोगकाल एव निश्शेषकर्मनाशे सति पश्चात्स्वसाध्यमुक्तिरूपफललाभाय मार्गगत्यपेक्षितसूक्ष्मदेहानुवृतिं विद्यैव सम्पादयेत् । अतो न तदर्थं कर्मणा भाव्यमिति भावः । तर्हि कौषीतकिश्रुतौ वाक्यं विरुध्येतेत्यत्रोच्यते - अघहतिवचने पाठतोऽर्थो बलीयानिति । कौषीतकिश्रुतौ तत्सुकृतदुष्कृते धूनुते इति कर्मनिवृत्तिवाक्ये पाठक्रमादर्थक्रमो बलीयान् हि । अतः &amp;lsquo;स एनं देवयानं पन्थानमापद्य&amp;rsquo; इत्यतः प्राक् तत्सुकृतदुष्कृते धूनुते इति पठनीयम् । एवं पठिते अश्व इव इत्यादिश्रुत्यन्तरोक्तक्रमेण देहवियोगकाले निश्शेषकर्मक्षये सति पश्चाद्गत्यर्थं देवयानमार्गं प्राप्नोतीत्यर्थो निष्पद्यते इति भावः ॥&lt;/p&gt;</description>
    </item>
    <item>
      <title>28 अनियमाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/28_aniyamAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/28_aniyamAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 35&lt;/summary&gt;&#xA;&lt;p&gt;पन्थास्स्यादर्चिरादिः फलमिह सकलब्रह्मविद्यासु मा वा&lt;br&gt;&#xA;प्रारभ्याधीतियोगात् प्रकरणनियता तस्य चिन्तेति चेन्न ।&lt;br&gt;&#xA;सर्वासां तद्य इत्थं विदुरिति वचसात्राथ ये चेति चोक्त्या&lt;br&gt;&#xA;मार्गे साधारणेऽस्मिंन्स्तदनुसरणतस्तद्वदेवास्य चिन्ता ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 35&lt;/summary&gt;&#xA;&lt;p&gt;पन्थास्स्यादित्यादि । फलम् अर्चिरादिः पन्था इह सकलब्रह्मविद्यासु स्यात् मा वा - फलभूतोऽर्चिरादिमार्गो वेदान्ते प्रतिपन्नासु सर्वब्रह्मविद्यासु तन्निष्ठपुरुषगन्तव्यतया सम्बध्यते वा उत यत्रयत्राधीतस्तद्विद्यास्वेव सम्बध्यते वा इत्ययं संशयः । प्रारभ्येत्यादि पूर्वपक्षः । प्रारभ्याधीतियोगात् प्रकरणनियता तस्य चिन्ता - प्रकरणनियतपदं पुल्लिङ्गान्ततया प्रथमं विपरिणाम्यम् । अर्चिरादिः पन्था इत्यनुषङ्गः । प्रारभ्याधीतियोगात् अर्चिरादिः पन्थाः प्रकरणनियतः, तत एव हेतोस्तच्चिन्ता च प्रकरणनियता । अर्चिरादिमार्ग उपकोसलादिविद्याविशेषं प्रारभ्याधीतत्वात् तद्विद्याप्रकरण एव नियतस्स्यात् । अन्यथा अनारभ्याधीतस्स्यात् । तद्वदेव तच्चिन्ता च तत्प्रकरणस्था विद्यानिष्ठनियतैव स्यात् । इति चेन्न - इति शङ्क्यते चेन्नैतद्युक्तम् । तद्य इत्थं विदुरिति वचसा अत्र अथ ये चेत्युक्त्या च अस्मिन्मार्गे सर्वासां साधारणे तदनुसरणतोऽस्य चिन्ता तद्वदेव - छान्दोग्ये पञ्चाग्निविद्यायां &amp;lsquo;तद्य इत्थं विदुः&amp;rsquo; इति पञ्चाग्निविद्यानिष्ठपरामर्शकवचनेन तत्रैवोपरि &amp;lsquo;ये चेमेऽरण्ये श्रद्धा तप इत्युपासते&amp;rsquo; इति श्रद्वापूर्वकतपश्शब्दितब्रह्मोपासननिष्ठान् पञ्चाग्निविद्यानिष्ठभिन्नान् सर्वान् परामृशता च वाक्येनास्मिन्नर्चिरादिमार्गे सर्वविद्यासाधारणतयाङ्गीकरणीये सति तदनुसारेणार्चिरादिमार्गचिन्तनमपि तद्वदेव सर्वविद्यानिष्ठसाधारणं भवेदिति ॥&lt;/p&gt;</description>
    </item>
    <item>
      <title>29 अक्षरध्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/29_axaradhyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/29_axaradhyadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 38&lt;/summary&gt;&#xA;&lt;p&gt;यस्यामस्थूलतादि प्रपठितमुचितं चिन्तनं तस्य तस्यां&lt;br&gt;&#xA;नान्यस्यां मानहानेर्न यदि नियमनं कस्य कुत्रेति चेन्न ।&lt;br&gt;&#xA;हेतुत्वोन्नेयदोषव्यपनयनमिह ब्रह्मविद्यासु सर्वा-&lt;br&gt;&#xA;स्वानन्दाधिक्रियोक्तक्रमनियमितमित्यस्य सार्वत्रिकत्वात् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 38&lt;/summary&gt;&#xA;&lt;p&gt;यस्यामित्यादि । यस्यामस्थूलतादि प्रपठितं तस्य चिन्तनं तस्यामुचितम् - गार्गीब्राह्मणादिश्रुतौ यस्यां विद्यायां &amp;lsquo;अस्थूलमनण्वह्रस्वम्&amp;rsquo; इत्यादिना अस्थूलत्वादिगुणजातं प्रपठितं तस्य गुणजातस्य तस्यां विद्यायां चिन्तनमुचितम् । नान्यस्याम् - तच्चिन्तमुचितमिति पदद्वयस्यानुषङ्गः । अन्यस्यां विद्यायां तच्चिन्तनं नोचितम् । कुत इति चेत्, मानहानेः - प्रमाणाभावात् । यद्विद्याप्रकरणे यद्गुणजातमाम्नातं तस्यामेव तच्चिन्तनीयमित्यत्र तत्प्रकरणं प्रमाणम्, अन्यस्यां तदनुसन्धाने किं प्रमाणमस्ति । न यदि, कस्य कुत्र नियमनम् - एवं प्रकरणादिना व्यवस्थानङ्गीकारे सर्वस्यापि गुणजातस्य सर्वविद्यास्वनुसन्धेयत्वापत्तौ कस्य गुणस्य कुत्र व्यवस्था सिध्येदित्यर्थः । इति चेन्न - इत्याशङ्क्यते चेत्तन्न युक्तम् । इह - ब्रह्मणि । हेतुत्वोन्नेयदोषव्यपनयनम् - हेतुत्वेन निमित्तोपादानत्वरूपेण उन्नेया आरोप्यमाणा ये स्थूलत्वाणुत्वादयो दोषास्तेषां निषेधनम् । सर्वासु ब्रह्मविद्यासु आनन्दाधिक्रियोक्तक्रमनियमितमिति - सर्वासु ब्रह्मविद्यासु &amp;lsquo;आनन्दादयः प्रधानस्य&amp;rsquo; इत्यधिकरणोक्तेन क्रमेणेतरव्यावृत्तब्रह्मस्वरूपावगतिहेतुत्वरूपनियामकेन नियमितं व्यवस्थापितमिति हेतोः । अस्य - अस्थूलत्वादिगुणजातस्य । सार्वत्रिकत्वात् - सर्वविद्यानुवृत्तत्वात् । इति चेन्नेत्यन्वयः ।&lt;br&gt;&#xA;अत्र चिन्तामणौ पङ्क्तिर्दृश्यते &amp;lsquo;अयमत्र शब्दार्थः - कारणत्वेन वस्त्वन्तरनिष्ठदोषा आशङ्क्यन्ते । तेषां व्यपनयनं सत्यज्ञानानन्तानन्दामलपदैः क्रियते । तेन क्रमाद्दोषव्यपायप्रतिपत्तिः । प्रतिपत्तिसौकर्यार्थमनुक्रमादर्थविशेषप्रतिपत्तौ दृष्टान्तमाह - आनन्देति । आनन्दमयाधिकरणे अन्नमयप्राणमयमनोमयविज्ञानमयानन्दमया उत्तरोत्तरं क्रमादेवाधिकत्वेन प्रतिपाद्यन्ते । एवमत्राप्यनुक्रमेण सर्वाधिकत्वेन भगवान् प्रतिपाद्यते । तेन प्रथमत एवामलत्वेन भगवतस्सर्वाधिकत्वप्रतिपत्तौ किमेभिस्सत्यत्वादिभिर्विशेषणैरिति चोद्यं परिहृतमेवेति । अस्य सार्वत्रिकत्वात् - एतस्यानुक्रमबोधनन्यायस्य सर्वलोकप्रसिद्धत्वादित्यर्थः&amp;rsquo; इति । अस्मिन्व्याख्याने विशेषाः पण्डितैश्चिन्तनीयाः । श्लोकाननुरूपत्वादिभिः प्रक्षिप्त एवायं ग्रन्थ इति मन्ये ॥&lt;/p&gt;</description>
    </item>
    <item>
      <title>30 अन्तरत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/30_antaratvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/30_antaratvAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 41&lt;/summary&gt;&#xA;&lt;p&gt;सूत्रस्वारस्यलाभात् प्रथममसुभृतः पूर्वपक्षे निवेशः&lt;br&gt;&#xA;सिद्धान्ते ब्रह्मणश्चेत्यधिकरणगतिस्तोकशङ्कापनुत्त्यै ।&lt;br&gt;&#xA;साक्षाद्ब्रह्मेति वाक्यद्वयमवमृशतामन्यशङ्कैव न स्या-&lt;br&gt;&#xA;दित्यालोच्याथ भाष्ये परविषयतया पूर्वपक्षोऽप्युपात्तः ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 41&lt;/summary&gt;&#xA;&lt;p&gt;सूत्रस्वारस्येत्यादि । सूत्रस्वारस्यलाभात् प्रथमं पूर्वपक्षे असुभृतो निवेशः - कृत इति शेषः । &amp;lsquo;भूतग्रामवत्स्वात्मनः&amp;rsquo; इति जीववाचकपदस्य सूत्रे दर्शनात् तत्परत्वेन पूर्वपक्षे सूत्रस्वारस्यं लभ्येतेति मन्यमानैर्भाष्यकारैः प्रथमयोजनायां पूर्वपक्षे जीवस्य निवेशः कृतः । जीवपरतया पूर्वपक्षोपन्यासः कृत इत्यर्थः । सिद्धान्ते च ब्रह्मणो निवेशः - तद्योजनायामेव सिद्धान्ते च ब्रह्मणो निवेशः । ब्रह्मपरतया सिद्धान्तः कृत इति भावः । इत्यधिकरणगतिः - एवमधिकरणकल्पना । तोकशङ्कापनुत्त्यै - बालशङ्कापनुत्त्यै भवति । पूर्वपक्षस्य दुर्बलत्वादिति भावः । साक्षाद्ब्रह्मेति वाक्यद्वयमवमृशतामन्यशङ्कैव न स्यादित्यालोच्याथ भाष्ये परविषयतयापि पूर्वपक्ष उपात्तः - &amp;lsquo;यत्साक्षादपरोक्षाद्ब्रह्म&amp;rsquo; इत्युषस्तप्रश्नः &amp;lsquo;यदेव साक्षादपरोक्षाद्ब्रह्म&amp;rsquo; इति कहोलप्रश्नः, एवं प्रश्नद्वयगतं परमात्मासाधारणसविशेषणब्रह्मपदघटितं वाक्यद्वयं पर्यालोचयतां विदुषां वाक्यस्य जीवपरत्वशङ्कैव न स्यादित्यालोच्यातृप्तेर्भाष्यकारैः पश्चाद्भाष्ये परमात्मविषयकमेव प्रश्नद्वयमङ्गीकृत्य रूपभेदेन विद्याभेदपूर्वपक्ष उपन्यस्त इत्यर्थः ॥३६१॥&lt;/p&gt;</description>
    </item>
    <item>
      <title>31 कामाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/31_kAmAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/31_kAmAdyadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 44&lt;/summary&gt;&#xA;&lt;p&gt;आकाशं ताण्डिनस्तच्छयितमधिजगुर्वाजिनस्तेन विद्या&lt;br&gt;&#xA;भिद्येतात्रेति चेन्न द्विविध इह यतो ब्रह्मनिर्देश एषः ।&lt;br&gt;&#xA;सर्वाधारत्वपूर्वैः परतरविषयस्सामगाकाशशब्दो&lt;br&gt;&#xA;विश्वेशाधारतोक्त्या सुषिरविषयतान्यत्र रूपं तु नान्यत् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 44&lt;/summary&gt;&#xA;&lt;p&gt;आकाशमित्यादि । ताण्डिन आकाशमधिजगुः - ताण्डिनश्छन्दोगाः । &amp;lsquo;हानौ तूपायन&amp;rsquo; इत्यधिकरणे शङ्करभाष्ये &amp;ldquo;अस्ति ताण्डिनां श्रुतिः &amp;lsquo;अश्व इव रोमाणि विधूय पापं चन्द्र इव राहोर्मुखात्प्रमुच्य । धूत्वा शरीरमकृतं कृतात्मा ब्रह्मलोकमभिसम्भवानि&amp;rdquo; इत्युदाहृतम् । अस्मिन्नेवाधिकरणश्रीभाष्ये &amp;ldquo;छन्दोगा आमनन्ति &amp;lsquo;अश्व इव रोमाणि&amp;rsquo;&amp;rdquo; इत्युदाहुतम् । इयञ्च श्रुतिश्छान्दोग्ये अष्टमाध्याये दृश्यते । अन्यत्र च पुरुषविद्यायाम् इत्यस्मिन्नधिकरणे शङ्करभाष्ये अस्ति ताण्डिनां पैङ्गिनाञ्च रहस्यब्राह्मणे पुरुषविद्यायाम् इत्यादि । एवं बहुस्थलेषु च्छन्दोगानां ताण्डिन इति व्यवहारात् छन्दोगा एव ताण्डिनः । ते &amp;lsquo;अथ यदिदमस्मिन्ब्रह्मपुरे दहरं पुण्डरीकं वेश्म दहरोऽस्मिन्नन्तर आकाशः&amp;rsquo; इति आकाशं ध्येयमधीयते स्म । वाजिनस्तच्छयितमधिजगुः - वाजसनेयिनस्तु &amp;lsquo;स वा एष महानज आत्मा योऽयं विज्ञानमयः प्राणेषु य एषोऽन्तर्हृदय आकाशस्तस्मिच्छेते सर्वस्य वशी सर्वस्येशानः इत्यादिवाक्ये तच्छयितमाकाशे शयितं पुरुषं ध्येयमधीयते स्म । तेन - रूपभेदेन । अत्र - उक्तशाखाद्वये । विद्या भिद्येतेति चेन्न । यतः इह द्विविध एष ब्रह्मनिर्देशः - यतः इह वाक्यद्वये आकाशत्वेन तच्छयितत्वेन च द्विविधोऽपि एष निर्देशो ब्रह्मनिर्देश इति निर्णीतः । अतः पूर्वादाहृतवाक्यद्वये विद्या न भिद्येतेत्यर्थः । तदेव विवृणोत्युत्तरार्धेन सामगाकाशब्दस्सर्वाधारत्वपूर्वैः परतरविषयः - सामगैः पूर्वोदाहृतदहरविद्यावाक्यपठित आकाशशब्दः &amp;lsquo;उभे अस्मिन्द्यावापृथिवी अन्तरेव समाहिते&amp;rsquo; इत्यादिप्रकरणवाक्यसिद्धैस्सर्वाधारत्वादिगुणैः परमात्मपरः । अन्यत्र विश्वेशाधारतोक्त्या सुषिरविषयता - अन्यत्र वाजसनेयके तु आकाशशब्दस्य विश्वेशस्य परमात्मन आधारत्वाभिधानात् &amp;lsquo;तस्यान्ते सुषिरं सूक्ष्मम्&amp;rsquo; इत्युक्तसूक्ष्मसुषिरविषयत्वम् । रूपं तु अन्यत् न - ध्येयतद्गुणादिकं त्वेकरूपमिति न विद्याभेद इत्यर्थः ।&lt;br&gt;&#xA;अत्र चिन्तामणौ &amp;lsquo;छान्दोग्यवाजसनेयकवाक्ययोर्विद्याभेदाभेदचिन्ता भाष्ये व्यक्तमुक्ता, नपुनस्ताण्डिनां वाक्यमुपात्तम्, अथापि तद्वाक्यस्यापि न्यायसिद्धं ब्रह्मविषयत्वमनूद्य भाष्योक्तामपि प्रक्रियां छान्दोग्यवाजसनेयकयोरेकविद्यात्वप्रकटनीं निश्शेषशङ्कानिराकरणेन प्रकटयति - आकाशमिति । अयमत्र वाक्यार्थः - आकाशं ताण्डिनो ध्येयमधीयते । वाजिनस्त्वाकाशशयितं पुरुषम् । तेन ताण्डिवाक्ये वाजसनेयकवाक्ये च विद्या भिद्येतेति कस्यचिच्चोद्यम् । तत्प्रतिक्षिपति - नेति । तत्र हेतुमाह द्विविध इति । द्विविधोऽपि निर्देशो ब्रह्मविर्देश इति निर्णीतो यतः, अतस्ताण्डिवाजसनेयकवाक्ययोर्न विद्याभेद इति सिद्धम् । अतः परं तु भाष्यानुक्रमेण छान्दोग्यवाजसनेयकवाक्ययोः भेदचिन्ता सन्तन्यते&amp;rsquo; इत्यादि पङ्क्तिः दृश्यते ।&lt;br&gt;&#xA;एवं व्याख्याने ताण्डिशब्दार्थान्यथाप्रतिपत्तिरेव मूलम् । व्याख्यानञ्च श्लोकाननुरूपम् । अत इदमपि श्लोकव्याख्यानं प्रक्षिप्तमेव । सम्भाव्यते च जीर्णकोशनष्टपङ्क्तीनामल्पज्ञाधुनिककल्पनेऽन्यथाभानादिकम् । अत्र तत्वं द्रष्टुं तत्त्ववेदिन एव प्रमाणम् ॥&lt;/p&gt;</description>
    </item>
    <item>
      <title>32 तन्निर्धारणानियमाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/32_tannirdhAraNAniyamAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/32_tannirdhAraNAniyamAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 47&lt;/summary&gt;&#xA;&lt;p&gt;उद्गीथादौ क्रियाङ्गे भजनमपि भवेत्पर्णताद्युक्तनीत्या&lt;br&gt;&#xA;कर्माङ्गं तत्फलोक्तिस्त्विह नुतिरिति गोदोहनन्यायभग्नम् ।&lt;br&gt;&#xA;स्वर्गादीनां फलत्वं क्रतुषु तदधिको ह्यत्र वीर्यातिरेकः&lt;br&gt;&#xA;पर्णत्वादौ न वाक्यं वदति करणतां कर्म चाहानुपास्तौ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 47&lt;/summary&gt;&#xA;&lt;p&gt;उद्गीथादावित्यादि । क्रियाङ्गे उद्गीथादौ भजनमपि पर्णताद्युक्तनीत्या कर्माङ्गं भवेत् - यज्ञाङ्गभूते उद्गीथादौ उपासनमपि अव्यभिचरितक्रतुसम्बन्धिजुह्वादिमुखेन पर्णतादिकं क्रत्वङ्गमिति पर्णमय्यधिकरणोक्तन्यायेन कर्माङ्गं भवेत् । इह - &amp;lsquo;यदेव विद्यया करोति श्रद्धयोनिषदा तदेव वीर्यवत्तरं भवति&amp;rsquo; इति वाक्ये तत्फलोक्तिस्तु &amp;ndash; उपासनस्य फलोक्तिस्तु । नुतिरिति - अपापश्लोकश्रवणवाक्यवदङ्गभूतोपासनस्तुतिरिति । गोदोहनन्यायभग्नम् - &amp;lsquo;गोदोहनेन पशुकामस्य प्रणयेत्&amp;rsquo; इति विहिते क्रतुफलभिन्नपशुरूपफलाय गोदोहनपात्रेणाप्प्रणयने क्रतुफलभिन्नफलदर्शनेन यो नियमन्यायस्तेन पूर्वोक्ताशङ्कनं निरस्तमित्यर्थः । गोदोहने क्रतुफलभिन्नं फलं दृष्टम्, अत्र क्रतुफलभिन्नं किं फलमस्तीत्याशङ्कायां तद्विवृणोत्युत्तरार्धेन - क्रतुषु स्वर्गादीनां फलत्वम् - ज्योतिष्टोमादिक्रतुषु स्वर्गादीनां हि फलत्वं सर्वसम्मतम् । अत्र वीर्यातिरेकः तदधिको हि - अत्रोद्गीथाद्युपासने श्रुतो वीर्यातिरेकः प्रबलकर्मान्तराप्रतिबन्धरूपस्तदधिको हि क्रतुफलाद्भिन्नो हि । पर्णत्वादौ - जुह्वादीनां पर्णमयत्वादौ । करणताम् - अपापश्लोकश्रवणरूपफलकरणताम् । वाक्यम् - &amp;lsquo;यस्य पर्णमयी जुहूर्भवति न स पापं श्लोकं शृणोति&amp;rsquo; इति&lt;br&gt;&#xA;वाक्यम् । न वदति - न प्रतिपादयति । उद्गीथोपासनविषये तु &amp;lsquo;यदेव विद्यया&amp;rsquo; इति वीर्यवत्तरत्वरूपफलकरणतां तृतीयाश्रुतिर्वक्तीत्यर्थः । किञ्च अनुपास्तौ च कर्माह - उपासनाभावेऽप्युद्गीथरूपकर्मानुष्ठानं श्रुतिराह । &amp;lsquo;तेनोभौ कुरुतो यश्चैतदेवं वेद यश्च न वेद&amp;rsquo; इत्युपासनाभावेऽप्युद्गीथानुष्ठानं दर्शयति । न ह्यङ्गत्वेऽनुष्ठानानियम उपपद्यते । तथाच भाष्यं &amp;lsquo;उपलभ्यते ह्युपासनानियमः - &amp;lsquo;तेनोभौ कुरुतो यश्चैतदेवं वेद यश्च न वेद&amp;rsquo; इत्यविदुषोऽप्यनुष्ठानवचनात् । न चाङ्गत्वे सत्युपासनस्यानुष्ठानानियम उपपद्यते&amp;rsquo; इत्यादि । एवं स्वरसार्थे सत्यपि श्रीभाष्येऽपि जाग्रति चिन्तामणौ पङ्क्तिर्दृश्यते &amp;lsquo;यदि करणत्वं न वदति किं तर्हि तत्राहेत्यत आह - कर्म चाहानुपास्ताविति । अनुपास्तौ उपासनव्यतिरिक्ते कर्मप्रयोगेऽङ्गभूतजुह्वादेः परिग्रहरूपं कर्मैव वाक्यं वदतीत्यर्थः । चोऽवधारणे कर्मैव वदति&amp;rsquo; इत्यादिः । इदं व्याख्यानं कीदृशं? प्रक्षिप्तमेवेति युक्तम् ॥&lt;/p&gt;</description>
    </item>
    <item>
      <title>33 प्रदानाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/33_pradAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/33_pradAnAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 49&lt;/summary&gt;&#xA;&lt;p&gt;कामानेतांश्च सत्यानिति वचनबलाद्धर्म्युपास्तेर्विभक्ता&lt;br&gt;&#xA;धर्मोपास्तिस्तदर्थं गुणिपरिगणनं तन्त्रतोऽस्त्वित्ययुक्तम् ।&lt;br&gt;&#xA;तत्तद्वैशिष्ट्यभेदात् प्रतिविधि गुणिनश्चिन्तनावृत्तिरर्थ्या&lt;br&gt;&#xA;राजत्वाद्यैः पृथक्त्वाद्भवति हि हविषो दानमावृत्तमिन्द्रे ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 49&lt;/summary&gt;&#xA;&lt;p&gt;कामानेतांश्चेत्यादि । एतांश्च सत्यान्कामान् इति वचनबलात् - दहरविद्यायां &amp;lsquo;तद्य इहात्मानमनुविद्य व्रजन्त्येतांश्च सत्यान्कामान्&amp;rsquo; इतिवाक्ये &amp;lsquo;आत्मानमनुविद्य&amp;rsquo; इति दहराकाशशब्दितपरमात्मोपासनविध्यनन्तरं एतांश्च सत्यान्कामाननुविद्येति सत्यकामशब्दवाच्यगुणोपासनविधायकवचनबलात् । धर्मोपास्तिर्धर्म्युपास्तेर्विभक्ता - धर्मभूतसत्यकामशब्दवाच्यापहतपाप्मत्वादिगुणाष्टकोपास्तिरात्मानमनुविद्येत्युक्तगुणाष्टकाश्रयपरमात्वस्वरूपोपासनात् भिन्ना । तदर्थं गुणिपरिगणनं तन्त्रतो़ऽस्तु - धर्मोपासनार्थं गुणाश्रयभूतधर्मिचिन्तनम् एकवारमेवास्तु । धर्म्युपासनार्थं धर्म्युपादाने कृते तदुपजीवनेनैव धर्मोपासनेऽपि धर्म्युपादानसिद्वेर्धर्मोपासनार्थं पुनर्धर्म्युपादानं न कर्तव्यमित्यर्थः । इत्ययुक्तम् - इति चिन्तनमयुक्तम् । तत्तद्वैशिष्ट्यभेदात् - अपहतपाप्मत्वादिगुणविशिष्टोपासने तत्तद्गुणवैशिष्ट्यभेदात् तत्तद्गुणवैशिष्ट्यकृताद्धर्भिभेदात् । प्रतिविधि - तत्तद्गुणविशिष्टब्रह्मोपासनविधाने सर्वत्रापि । गुणिनः - ब्रह्मणः । चिन्तनावृतिः - चिन्तनस्य पुनः पुनः करणम् । अर्थ्या - अर्थादनपेता फलवतीत्यर्थः । तेन पूर्वमनुविद्येति विहितगुण्यनुसन्धाने एतांश्च सत्यान् कामानिति विहितगुणविशिष्टानुसन्धाने च गुण्यनुसन्धानं प्रत्येकमेव कर्तव्यमित्यर्थः । राजत्वाद्यैः - इन्द्राय राज्ञे पुरोडाशमेकादशपालं निर्वपेत्, इन्द्रायाधिराजाय, इन्द्राय स्वराज्ञे, इत्यादिवाक्यविहितेष्टिविशेषे राजत्वाधिराजत्वस्वराट्त्वधर्मैः । पृथक्त्वात् - पूर्वपूर्वधर्मविशिष्टेन्द्रापेक्षयोत्तरोत्तरधर्मविशिष्टेन्द्रस्य भिन्नत्वात् । इन्द्रे - एकस्मिन्नेवेन्द्रे । हविषो दानम् - एकादशकपालसंस्कृतपुरोडाशात्मकहविषस्समर्पणम् । आवृत्तं भवति - असकृत् कृतं भवति । हीत्यनेन &amp;lsquo;नाना वा देवता पृथक्त्वात्&amp;rsquo; इत्यादिपूर्वकाण्डसूत्रप्रसिद्धिस्सूच्यते ॥&lt;/p&gt;</description>
    </item>
    <item>
      <title>34 लिङ्गभूयस्त्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/34_lingabhUyastvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/34_lingabhUyastvAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 52&lt;/summary&gt;&#xA;&lt;p&gt;प्रक्रान्ता दह्रविद्या प्रकटमुपरि च ज्ञायते तैत्तिरीये&lt;br&gt;&#xA;तस्मादूर्ध्वानुवाकः प्रकृतविषयनिर्धारणार्थोऽस्तु, मैवम् ।&lt;br&gt;&#xA;तत्तद्विद्योदितैस्तैः परमिह पुरुषं प्रत्यभिज्ञाप्य शब्दैः&lt;br&gt;&#xA;तस्मिन्नारायणत्वं वददधिकबलं प्रक्रियातो हि वाक्यम् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 52&lt;/summary&gt;&#xA;&lt;p&gt;प्रक्रान्तेत्यादि । तैत्तिरीये दह्रविद्या प्रक्रान्ता उपरि च प्रकटं ज्ञायते - तैत्तिरीयके &amp;lsquo;अणोरणीयान्&amp;rsquo; इत्यनुवाके &amp;lsquo;दह्रं विपाप्मं परवेश्मभूतं यत्पुण्डरीकं पुरमध्यसँस्थम्&amp;rsquo; इत्यादिवाक्येन हि दहरविद्योपक्रान्ता, &amp;lsquo;सहस्रशीर्षं&amp;rsquo; इत्याद्युपरितनानुवाके च &amp;lsquo;पद्मकोशप्रतीकाशँ हृदयं चाप्यधोमुखम्&amp;rsquo; इत्यादिवाक्ये लिङ्गेन च स्फुटतया दह्रविद्या प्रत्यभिज्ञायते । तस्मादूर्ध्वानुवाकः प्रकृतविषयनिर्धारणार्थोऽस्तु, तस्मात् एवंरूपहेतोः ऊर्ध्वानुवाकः &amp;lsquo;सहस्रशीर्षम्&amp;rsquo; इत्याद्यूर्ध्वानुवाकः प्रकृतदहरविद्याविषयभूतदेवताविशेषो नारायण इत्येवं निर्धारणफलकोऽस्तु । मैवम् - एवं मा शङ्किष्ठाः । इह - &amp;lsquo;सहस्रशीर्षम्&amp;rsquo; इत्यनुवाके । तत्तद्विद्योदितैः - तासुतासूपनिषद्विद्यासु पठितैः । तैश्शब्दैः - उपास्यसमर्पकैरक्षरशिवशम्भुपरब्रह्मपरज्योतिः परतत्त्व परमात्मादिभिश्शब्दैः । परं पुरुषम् - तासुतासु विद्यासूपास्यतयोक्तं परमात्मानम् । प्रत्यभिज्ञाप्य - स एवायमिति बुद्धिविषयीकृत्य । तस्मिन् - सर्वविद्योपास्ये परमात्मनि । नारायणत्वं वदत् - नारायणत्वं विदधत्, तत्तद्विद्योपास्यः परमात्मा नारायण इति निर्धारयत् । वाक्यम् - &amp;lsquo;नारायणपरं ब्रह्म तत्त्वं नारायणः परः&amp;rsquo; इत्यादिवाक्यम् । प्रक्रियातः - प्रकरणात् । अधिकबलं हि - प्रबलमिति प्रसिद्धं खलु । &amp;lsquo;श्रुतिलिङ्गवाक्यप्रकरणस्थानसमाख्यानां समवाये पारदौर्बल्यमर्थविप्रकर्षात्&amp;rsquo; इत्यादि कर्मकाण्ड इत्यर्थः ॥&lt;/p&gt;</description>
    </item>
    <item>
      <title>35 पूर्वविकल्पाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/35_pUrvavikalpAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/35_pUrvavikalpAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 55&lt;/summary&gt;&#xA;&lt;p&gt;अङ्गं पूर्वप्रसक्तेष्टकचितसमुपस्थापितस्य क्रतोस्स्याद्&lt;br&gt;&#xA;बुद्ध्यात्माग्निर्मनश्चित्प्रभृतिरपि यथा मानसं द्वादशाहे ।&lt;br&gt;&#xA;तद्वीर्यस्यातिदेशादिति न सदुदितो ह्यत्र विद्यात्मकोऽङ्गी&lt;br&gt;&#xA;श्रुत्याद्यैरेव तस्मिन्नुपकृतिसमताबोधनार्थोऽतिदेशः ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 55&lt;/summary&gt;&#xA;&lt;p&gt;अङ्गमित्यादि । वाजसनेयकेऽग्निरहस्ये &amp;lsquo;मनश्चितो वाक्चितः प्राणचितश्चक्षुश्चितश्श्रोत्रचितः कर्मचितोऽग्निचितः&amp;rsquo; इति मनश्चिदादयोऽग्नय आम्नाताः, तत्र द्वादशहे मानसं यथा - द्वादशाहसाध्ये क्रियारूपेऽपि क्रतुविशेषे दशमेऽहनि विशेषतो वचनाभावादविवाक्यसंज्ञे क्रियमाणस्य पृथिव्या पात्रेण समुद्रस्य सोमस्य प्रजापतये देवतायै गृह्यमाणस्य ग्रहणासादनहवनाहरणोपाह्वानभक्षणादिरूपग्रहकल्पस्य मनसैव क्रियमाणतया मानसस्य यथा अङ्गत्वेन सम्बन्धः । बुद्ध्यात्मा मनश्चित्प्रभृतिरग्निरपि पूर्वप्रसक्तेष्टकचितसमुपस्थापितस्य क्रतोरङ्गं स्यात् - तथा बुद्धिकल्पनारूपतया बुद्ध्यात्मको मनश्चिदादिरग्निरपि एतत्पूर्वप्रकरणस्थेष्टकचिताग्निना अव्यभिचरितक्रतुसम्बन्धितया समुपस्थापितस्य क्रतोरङ्गं स्यात् । तद्वीर्यस्यातिदेशात् - क्रियामयक्रत्वनुप्रविष्टानामिष्टकचिताग्नीनां सामर्थ्यस्य तेषामेकैक एव तावान् यावानसौ पूर्वः, इति वाक्येन मनश्चिदाद्यग्नावतिदेशात् । क्रतोरङ्गं स्यादिति पूर्वेणान्वयः । इति सन्न - इत्याशङ्कनं साधु न भवति । अत्रैव - अस्मिन्मनश्चिदाद्यग्निप्रकरण एव । श्रुत्याद्यैः - &amp;lsquo;विद्यया हैवैत एवंविदश्चिता भवन्ति&amp;rsquo; इति वाक्येन विवृतया &amp;lsquo;ते हैते विद्याचित एव&amp;rsquo; इति श्रुत्या &amp;lsquo;तान्हैतानेवंविदे सर्वदा सर्वाणि भूतानि विचिन्वन्त्यपि स्वपते&amp;rsquo; इति वाक्यप्रतिपन्नेन लिङ्गेनार्थसामर्थ्यरूपेण &amp;lsquo;एवंविदे विचिन्वन्ति&amp;rsquo; इति वाक्येन च । विद्यात्मकोऽङ्गी उदितो हि - विद्यात्मकः क्रतुरूपोऽङ्गी प्रतिपन्नो हि । अतस्स्वप्रकरणलब्धं स्वसजातीयं विद्यामयं क्रतुं विसृज्य प्रकरणान्तरे कल्प्यं विसजातीयं क्रियामयं क्रतुं मनश्चिदादयो नाङ्गत्वेन सम्बन्द्धुमर्हन्तीति भावः । तस्मिन् - मनश्चिदादावग्नौ । अतिदेशः - &amp;lsquo;तेषामेकैक एव&amp;rsquo; इत्यादिना इष्टकचिताग्निवीर्यतुल्यवीर्यातिदेशः । उपकृतिसमताबोधनार्थः - इष्टकचिताग्निस्स्वाङ्गिभूतक्रियामयक्रतोर्यावदुपकरोति तावदयं मनश्चिदाद्यग्निरपि स्वाङ्गिभूतविद्यामयक्रतोरुपकरोतीत्युपकारसाम्यमात्रबोधनार्थः । नतु क्रियामयक्रत्वनुप्रवेशकृतसाम्यबोधनार्थस्स इति भावः ॥&lt;/p&gt;</description>
    </item>
    <item>
      <title>36 शरीरे भावाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/36_sharIre_bhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/36_sharIre_bhAvAdhikaraNam/</guid>
      <description>&lt;details&gt;&lt;summary&gt;विश्वास-प्रस्तुतिः - 57&lt;/summary&gt;&#xA;&lt;p&gt;तत्कालाकारिणस्स्यादहमिति भजने कञ्चुकस्यात्मनो धीः&lt;br&gt;&#xA;आसत्तेर्मामुपास्स्वेत्युदितवदिति चेन्नान्यथा सन्निकर्षात् ।&lt;br&gt;&#xA;शुद्धो ह्यात्मात्र साध्यः फलमतिरविनाभाविनी बोद्धृकृत्ये&lt;br&gt;&#xA;बुद्ध्यासन्नेऽन्तरङ्गे सति विधिनियता तत्क्रतुन्यायसिद्धिः ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 57&lt;/summary&gt;&#xA;&lt;p&gt;तत्कालाकारिण इत्यादि । अहमितिभजने - &amp;lsquo;त्वं वाहमस्मि भगवो देवते&amp;rsquo; इत्यादिवाक्यविहिते अहङ्ग्रहेण भगवदुपासने । कञ्चुकस्य आत्मनः - कञ्चुकवद्भगवच्छरीरभूतस्य जीवात्मनः । तत्कालाकारिणो धीस्स्यात् - उपासनकाले यदाकारः पुरुषः तदाकारिण एव अनुसन्धानं स्यात् । आसत्तेः - उपासनदशायां तावदाकारस्यैव सन्निहितत्वादित्यर्थः । मामुपास्स्वेत्युदितवत् - प्रतर्दनविद्यायामिन्द्रेण मामुपास्स्वेत्युक्तं, तत्र यथा सन्निहितसहस्राक्षत्वाद्याकार एवेन्द्र उपास्यो नतु मुक्तिकालिकरूपविशिष्ट इन्द्रस्तद्वदित्यर्थः । इति चेन्न - इति शङ्क्यते चेन्नैतद्युक्तम् । अन्यथा सन्निकर्षात् - प्रकारान्तरेण सन्निकर्षस्य विद्यमानत्वादित्यर्थः । तदेवोपपादयति - शुद्ध इत्यादिना । अत्र - अत्र मोक्षसाधनप्रकरणे । शुद्ध आत्मा हि - अपहतपाप्मत्वादिगुणाष्टकविशिष्टतया परिशुद्धरूपः खल्वात्मा । साध्यः - फलत्वेन बुद्धिसन्निहितः । बोद्धृकृत्ये - बोद्धुरुपासकस्य कृत्ये कर्तव्यतया विहिते उपासने । फलमतिः अविनाभाविनी - फलदशानुसन्धानं अविनाभूतम् । यथोपासनं फलस्याम्नातत्वादिति भावः । बुद्ध्यासन्ने - उक्तरीत्या फलतया बुद्धिसन्निहिते । अन्तरङ्गे - यावदात्मभावित्वादव्यवधानसिद्धत्वाच्चान्तरङ्गभूते । सति - श्रेष्ठभूते शुद्धस्वरूपे । तत्क्रतुन्यायसिद्धिः - &amp;lsquo;यथाक्रतुरस्मिन् लोके पुरुषो भवति तथेतः प्रेत्य भवति&amp;rsquo; इति श्रुत्युक्ता यथोपासनं फललाभ इति न्यायसिद्धिः । विधिनियता - उक्तश्रुतिसिद्धा भवति । न ह्यशुद्धरूपे तन्न्यायसिद्धिरिति भावः ॥&lt;/p&gt;</description>
    </item>
    <item>
      <title>37 अङ्गावबद्धाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/37_angAvabaddhAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/37_angAvabaddhAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 60&lt;/summary&gt;&#xA;&lt;p&gt;उद्गीथादेर्विशेषे भजनविधिरसौ स्यात् स्वसान्निध्यगीते&lt;br&gt;&#xA;मैवं सर्वाङ्गिभूतक्रतुमुखत इहाशेषसान्निध्यसिद्धेः ।&lt;br&gt;&#xA;सामान्यं व्यक्त्यपेक्षक्रियमपि नियमादर्शने व्रीहितावत्&lt;br&gt;&#xA;शब्दश्चोद्गीथमात्रं वदति नतु भिदां छागनीतिस्तु नात्र ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 60&lt;/summary&gt;&#xA;&lt;p&gt;उद्गीथादेरित्यादि । असौ भजनविधिः - &amp;lsquo;उद्गीथमुपासीत&amp;rsquo; इत्यादिरूपोऽसौ उपासनविधिरसौ । स्वसान्निध्यगीते - स्वसन्निधिगीते । उद्गीथादेर्विशेषे - शाखाविशेषपठितस्वरविशेषविशिष्टोद्गीथादिविशेष एव । स्यात् । मैवम् - एवं मा शङ्किष्ठाः । सर्वाङ्गिभूतक्रतुमुखत इह अशेषसान्निध्यसिद्धेः - उद्गीथोपस्थितिवेलायामेव सर्वशाखाविहितयावदुद्गीथाङ्गकस्य स्वाङ्गिनः क्रतोरुपस्थित्या सर्वेषामप्युद्गीथानामत्रैव सान्निध्यसिद्धेः । नोद्गीथविशेषस्य सन्निधिविशेषोऽस्ति । सामान्यं व्यक्त्यपेक्षक्रियमपि नियमादर्शने व्रीहितावत् - उद्गीथमिति सामान्योपस्थितावपि तत्सामान्यं व्यक्तिविशेषसापेक्षानुष्ठानकमेव, तथापि विशेषनियामकप्रमाणाभावे &amp;lsquo;व्रीहिभिर्यजेत&amp;rsquo; इत्यत्र व्रीहितया यथा अविशेषेण सर्वव्रीहिव्यक्तय उपस्थाप्यन्ते, तद्वत् सर्वा एवोद्गीथव्यक्तयस्सामान्येनोपस्थाप्यन्ते । अनुष्ठानं तु तैस्तैरधिकारिभिस्तत्तद्व्रीहिविशेषैरिव तत्तदुद्गीथविशेषैर्भविष्यति । शब्दश्चोद्गीथमात्रं वदति नतु भिदाम् - &amp;lsquo;उद्गीथमुपासीत&amp;rsquo; इत्युद्गीथशब्दश्च उद्गीथसामान्यं वदति नतु व्यक्तिविशेषम् । &amp;lsquo;पशुना यजेत&amp;rsquo; इति सामान्येन विधानेऽपि &amp;lsquo;छागस्य वपायाः&amp;rsquo; इति विशेषश्रवणात् व्यक्तिविशेषपरश्छागशब्दः, अत्र तु न तथा व्यक्तिविशेषसमर्पकं पदमस्तीत्याह - छागनीतिस्तु नात्रेति । अत्र - व्यक्तिविशेषवाचिपदरहिते सामान्योपस्थापकशब्दमात्रयुक्ते उद्गीथप्रकरणे । छागनीतिस्तु - &amp;lsquo;छागो वा मन्त्रवर्णात्&amp;rsquo; इत्यधिकरणोक्तन्यायः । न - न सम्भवतीत्यर्थः ॥&lt;/p&gt;</description>
    </item>
    <item>
      <title>38 भूमज्यायस्त्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/38_bhUmajyAyastvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/38_bhUmajyAyastvAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 61&lt;/summary&gt;&#xA;&lt;p&gt;व्यस्तो वैश्वानरात्मा प्रतिनियतफलोदाहृतेश्चिन्तनीयः&lt;br&gt;&#xA;कृत्स्नोपास्तौ फलोक्तिस्स्तुतिरिह यदि वा कृत्स्नरूपोऽप्युपास्यः ।&lt;br&gt;&#xA;मैवं व्यस्तेषु दोषः पृथगनुकथितस्तत्फलोक्तिस्स्तुतिस्स्याद्&lt;br&gt;&#xA;दृष्टं ह्यष्टाकपालप्रभृतिषु च तथा तेन चिन्त्यस्समस्तः ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 61&lt;/summary&gt;&#xA;&lt;p&gt;व्यस्तो वैश्वानरात्मेत्यादि । वैश्वानरात्मा - &amp;lsquo;प्राचीनशाल औपमन्यवः&amp;rsquo; इत्यादिच्छान्दोग्यप्रकरणादौ प्रतिपन्नो द्युमूर्धत्वादिविशिष्टो वैश्वानरात्मा । प्रतिनियतफलोदाहृतेः - &amp;lsquo;अत्त्यन्नं पश्यति प्रियम्&amp;rsquo; इत्यादिना तत्तदवयवोपासनस्य व्यवस्थितफलोदाहरणात् । व्यस्तः - द्युप्रभृत्येकैकावयवमात्रविशिष्टः । चिन्तनीयः - उपास्यः । इह - प्रकरणे । कृत्स्नोपास्तौ फलोक्तिः - &amp;lsquo;यस्त्वेतमेवं प्रादेशमात्रमभिविमानमात्मानं वैश्वानरमुपास्ते स सर्वेषु लोकेषु सर्वेषु भूतेषु सर्वेष्वात्मस्वन्नमत्ति&amp;rsquo; इति समस्तोपासने फलकथनं तु । स्तुतिः - अर्थवाद एव ।यदि वा कृत्स्नरूपोऽपि - समस्तोऽपि । उपास्यः - व्यस्तोपासने फलनिर्देशाद्व्यस्तश्चिन्तनीयः, एवं समस्तोपासने फलनिर्देशात् समस्तोऽपि चिन्तनीयः । मैवम् - एवं न शङ्क्यम् । व्यस्तेषु पृथक् दोषोऽनुकथितः - व्यस्तोपासनविषये विशिष्य &amp;lsquo;मूर्धा ते व्यपतिष्यत्&amp;rsquo; इति दोषः श्रुतः । तत्फलोक्तिस्स्तुतिस्स्यात् - उदाहृतं फलवचनमर्थवाद एवेति कल्पनीयम् । अष्टाकपालप्रभृतिषु च तथा दृष्टं हि - &amp;lsquo;वैश्वानरं द्वादशकपालं निर्वपेत्पुत्रे जाते&amp;rsquo; इति वाक्ये द्वादशकपालस्यैव विधेयत्वम्, पुत्रगतं पूतत्वादिकं फलम्, अष्टाकपालादीनां विधिः पृथक्फलनिर्देशश्चावयुत्यानुवादमात्रमिति चात्रोक्तमिव पूर्वकाण्डे दृष्टं हि । तेन समस्तश्चिन्त्यः - तेन कारणेन समस्त एवोपास्यः ॥&lt;/p&gt;</description>
    </item>
    <item>
      <title>39 शब्दादिभेदाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/39_shabdAdibhedAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/39_shabdAdibhedAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 63&lt;/summary&gt;&#xA;&lt;p&gt;सर्वासु ब्रह्म वेद्यं फलमपि खलु तद्ब्रह्मविद्येति चाख्या&lt;br&gt;&#xA;ध्यानाद्युक्त्येकलक्ष्ये विधिरपि भजने सर्वविद्यैक्यमित्थम् ।&lt;br&gt;&#xA;तन्नाख्यारूपभेदात् तदुपहितविधौ तेन वैशिष्ट्यसिद्धेः&lt;br&gt;&#xA;मिश्रं मध्वादिविद्याफलमिह च पृथक्काम्यविद्यासु चैवम् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 63&lt;/summary&gt;&#xA;&lt;p&gt;सर्वास्वित्यादि । सर्वासु ब्रह्म वेद्यम् - सर्वासु वैश्वानरदहराक्षरोपकोसलशाण्डिल्यादिविद्यासु ब्रह्मैव वेद्यम् । तेन रूपमविशिष्टमित्यर्थः । फलमपि तत् खलु - सर्वब्रह्मविद्यासाध्यं फलमपि तद्ब्रह्मैवेति सर्वमतसम्मतं खल्वित्यर्थः । आख्या च ब्रह्मविद्येति - संज्ञा च ब्रह्मविद्येति सर्वासामविशिष्टेत्यर्थः । विधिरपि ध्यानाद्युक्त्येकलक्ष्ये भजने - चोदना च ध्यानोपासनादिज्ञानविशेषवाचिपदवाच्ये भक्तिरूपे विषये इत्यविशिष्टा । इत्थं सर्वविद्यैक्यम् । - एवं संयोगरूपचोदनाख्यानामविशेषोपपादनात् सर्वासामपि ब्रह्मविद्यानामैक्यमस्त्विति । तन्न - तच्छङ्कनमयुक्तम् । आख्यारूपभेदात् - सद्धिद्यादहरविद्याभूमविद्येत्यादिरूपाणां आख्यानाम् अपहतपाप्मत्वादिरूपाणां रूपाणाञ्च भेदात् । नहि ब्रह्मविद्येति सामान्याख्या ब्रह्मरूपं सामान्यरूपञ्च दहराक्षरादिविशेषाख्याभेदम् अपहतपाप्मत्वादितत्तद्विद्याप्रतिनियतगुणविशेषभेदञ्च वारयितुं शक्नुयादिति भावः । तदुपहितविधौ तेन वैशिष्ट्यसिद्धेः - उदाहृततत्तद्रूपविशेषज्ञानविशेषविधाने तैरेव रूपविशेषैर्विद्यानां परस्परविलक्षणचोदनाविशेषसिद्धेः । मध्वादिविद्याफलं मिश्रम् - मध्वादिविद्यासु वस्वादिपदप्राप्तिपूर्वकब्रह्मप्राप्तेः फलतया फलमितरफलमिलितम् । इह - तदितरब्रह्मविद्यासु । पृथक् - फलान्तरामिश्रं ब्रह्मप्राप्तिरूपमेव फलम् । काम्यविद्यासु च एवम् - वेदान्तोक्तासु काम्यविद्यासु च एवमुक्तरीत्या संयोगरूपचोदनादिभेदैर्भेदो निरूपणीयः ॥&lt;/p&gt;</description>
    </item>
    <item>
      <title>40 विकल्पाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/40_vikalpAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/40_vikalpAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 66&lt;/summary&gt;&#xA;&lt;p&gt;ज्योतिष्टोमाग्निहोत्रप्रभृतिवदधिकानन्दसिद्ध्यै समुच्चि-&lt;br&gt;&#xA;त्यर्हास्स्युर्ब्रह्मविद्या न च भजनविधिः कश्चिदेकं प्रति स्यात् ।&lt;br&gt;&#xA;कर्तुं ताः कालभेदात् क्षममिति न मिथो वासनास्थैर्यबाधात्&lt;br&gt;&#xA;सम्पूर्णब्रह्मलब्ध्यै पृथगिह च विधिः प्रायणान्ते समाधौ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 66&lt;/summary&gt;&#xA;&lt;p&gt;ज्योतिष्टोमेत्यादि । ज्योतिष्टोमाग्निहोत्रप्रभृतिवत् - एकस्मै स्वर्गादिफलाय विहिता ज्योतिष्टोमाग्निहोत्रादय एकेनैवाधिकारिणा फलाधिक्यार्थं यथा समुच्चयेनानुष्ठीयन्ते तद्वत् । अधिकानन्दसिद्ध्यै - एकद्वित्र्यादिविद्यासाध्यानन्दादधिकानन्दलाभाय । ब्रह्मविद्यास्समुच्चित्यर्हास्स्युः - सर्वा ब्रह्मविद्यास्समुच्चयेनानुष्ठानार्हास्स्युः । कश्चित् - एको भजनविधिः । एकं प्रति - एकं पुरुषं प्रति । नच स्यात् - इति न हि नियमस्स्यात् । &amp;lsquo;नचैकं प्रति शिष्यते&amp;rsquo; इति न्यायादिति भावः । ताः - सर्वा अपि विद्याः । कालभेदात् । कर्तुम् - अनुष्ठातुम् । क्षमम् - युक्तम् । यथा ज्योतिष्टोमाग्निहोत्रदर्शपूर्णमासादयः कालभेदेनानुष्ठीयन्ते । इति न - इति शङ्कनं न युक्तम् । मिथो वासनास्थैर्यबाधात् - अनेकविद्यानामेकेनानुष्ठानेऽङ्गीक्रियमाणे तत्तद्विद्यानियतविलक्षणस्थानगुणरूपादिविशिष्टब्रह्मध्यानजनितवासनास्थैर्यस्य तादृशविद्यान्तरवासनया एवं तद्वासनास्थैर्यस्य तादृशविद्यान्तरवासनावशेनेति च परस्परं बाधापत्तेः । &amp;lsquo;तस्मात्सर्वेषु कालेषु मामनुस्मर&amp;rsquo; इति विधेस्सर्वविद्यातुल्यतया सदा तच्चिन्तनेन वासनास्थैर्यमावश्यकम्, नह्येवं कर्मानुष्ठाने विरोधः क्रियारूपत्वात् । इह च - मोक्षशास्त्रे च । सम्पूर्णब्रह्मलब्ध्यै - निखिलविभूतिगुणविग्रहविशिष्टब्रह्मलाभरूपमोक्षाय । प्रायणान्ते - देहन्यासावधिके ।समाधौ - तैलधारावदविच्छिन्नस्मृतिसन्ततिरूपे समाधौ । पृथग्विधिः - सदक्षरदहरादिविद्याभेदेन प्रत्येकं विधिर्दृश्यते । यदविकलब्रह्मप्राप्तिरूपं फलं तस्मै प्रत्येकं प्रायणान्तानां विद्यानां नैरपेक्ष्येण विधिर्दृश्यते, अतस्ससर्वस्यापि पुरुषायुषस्य एकविद्यावरुद्धत्वात् विद्यान्तरानुष्ठानकाल एव न सम्भाव्यते, अतो विद्यानां फलतौल्याद्विकल्प एवेति ॥&lt;/p&gt;</description>
    </item>
    <item>
      <title>41 यथाश्रयभावाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/41_yathAshrayabhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/3_sAdhanam/3_guNopasaMhAraH/41_yathAshrayabhAvAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 68&lt;/summary&gt;&#xA;&lt;p&gt;तत्तद्विद्यासु तादृक्फलतरतमतां वारयित्वा प्रसङ्गात्&lt;br&gt;&#xA;प्रागुक्तोद्गीथविद्याफलमथ पुनराक्षिप्य गाढीकरोति ।&lt;br&gt;&#xA;मा भूदुक्तं स्ववाक्ये फलमिह तु न सा पर्णमय्यादिनीतिः&lt;br&gt;&#xA;स्पष्टा खल्वत्र विद्या फलकरणतया वर्तमानोक्तितोऽपि ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 68&lt;/summary&gt;&#xA;&lt;p&gt;तत्तद्विद्यास्वित्यादि । तत्तद्विद्यासु - सदक्षरदहरादिसर्वविद्यासु । तादृक्फलतरतमताम् - तादृक् विद्यातुल्यं विद्यानां चिन्तनीयगुणादितारतम्येन स्वरूपतारम्यमस्ति हि, तत्तुल्यं फलस्य तारतम्यम् । वारयित्वा - अविशिष्टफलश्रवणादिहेतुभिर्निवार्य । अथ - ततः परमस्मिन्नधिकरणे । प्रसङ्गात् - फलविचारप्रसक्त्या । प्रागुक्तोद्गीथाविद्याफलम् - &amp;lsquo;तन्निर्धारण&amp;rsquo; इत्याद्यधिकरणे प्रागुक्तमेवोद्गीथविद्यायाः फलम् । पुनराक्षिप्य - शिष्टिसमाहारगुणसाधारण्यश्रुतिरूपैराक्षेपहेतुभिराक्षिप्य । गाढीकरोति - पूर्वोपक्षिप्तैर्हेतुभिर्दृढीकरोति । स्ववाक्ये फलमुक्तं मा भूत् - &amp;lsquo;गोदोहनेन पशुकामस्य प्रणयेत्&amp;rsquo; इत्यादाविव स्ववाक्ये फलमुक्तं मा भूत् । इह - उद्गीथविद्याप्रकरणे । वर्तमानोक्तितोऽपि - &amp;lsquo;यस्य पर्णमयी जुहुर्भवति न स पापं श्लोकं शृणोति&amp;rsquo; इतिवत् &amp;lsquo;यदेव विद्यया करोति श्रद्धयोपनिषदा तदेव वीर्यवत्तरं भवति&amp;rsquo; इति वर्तमाननिर्देशादपि । सा - फलकरणताबोधकश्रुतिराहित्येन प्रकृतविलक्षणा । पर्णमय्यादिनीतिर्न तु - पर्णमय्यधिकरणनीतिर्न भवेत् । कुत इत्यत्राह - अत्र विद्या फलकरणतया स्पष्टा खलु - अत्र वाक्ये विद्यया करोतीति तृतीयाश्रुत्या विद्या फलकरणतया स्पष्टमवगम्यते खलु । अतः पर्णमय्यधिकरणन्यायो न भवेदित्यर्थः ॥&lt;/p&gt;</description>
    </item>
  </channel>
</rss>
