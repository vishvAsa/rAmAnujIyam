+++
title = "36 सर्वव्याख्यानाधिकरणम्"

+++

<details><summary>विश्वास-प्रस्तुतिः - 149</summary>

149.अग्रे संवर्तनं भात्यवितथवचसि क्वापि हैरण्यगर्भं  
ग्रस्ताशेषस्वकार्ये तमसि च शिव एवेति केचित्पठन्ति।  
एतादृग्वाक्यवर्गस् स्फुट-भवद्-अधिकाशङ्कन-स्तम्भनार्थं  
प्राग्-उक्तान् नीति-भेदान् अतिदिशति परं शिष्य-शिक्षैक-चित्तः॥
</details>

<details><summary>मूलम् - 149</summary>

149.अग्रे संवर्तनं भात्यवितथवचसि क्वापि हैरण्यगर्भं  
ग्रस्ताशेषस्वकार्ये तमसि च शिव एवेति केचित्पठन्ति।  
एतादृग्वाक्यवर्गस्स्फुटभवदधिकाशङ्कनस्तम्भनार्थं  
प्रागुक्तान्नीतिभेदानतिदिशति परं शिष्यशिक्षैकचित्तः॥
</details>


<details><summary>विश्वास-प्रस्तुतिः - 150</summary>

150. विश्वेशश् श्रीपतिश्चेद्भवति कथमसौ त्राणमात्राधिकारी  
दूरं गत्वाऽपि दुःख्यद्विधिशिवतुलया घट्टकुट्यां प्रभातम्।  
मैवं मत्स्यादिभावेष्विव निजविभवानुक्रियानाट्यमेत-  
द्ब्रह्मेशस्रष्टरि स्यान्निरवधिकबृहत्पौरुषे पूरुषे नः॥
</details>

<details><summary>मूलम् - 150</summary>

150.विश्वेशश्श्रीपतिश्चेद्भवति कथमसौ त्राणमात्राधिकारी  
दूरं गत्वाऽपि दुःख्यद्विधिशिवतुलया घट्टकुट्यां प्रभातम्।  
मैवं मत्स्यादिभावेष्विव निजविभवानुक्रियानाट्यमेत-  
द्ब्रह्मेशस्रष्टरि स्यान्निरवधिकबृहत्पौरुषे पूरुषे नः॥
</details>


<details><summary>विश्वास-प्रस्तुतिः - 151</summary>

151.साङ्ख्योक्तप्रक्रियोक्तेस्तदभिमतसृजेस्तत्प्रसङ्ख्यानक्लृप्ते-  
स्तत्प्रोक्ताव्याकृतैक्यात्स्ववृजिनवचनात्तत्फलावद्ययोगात्।  
भेदात्कर्तृप्रकृत्योर्द्रुहिणशिवमुखानेकहेतुश्रुतेश्च  
क्षिप्तं पादत्रयोक्तं श्रुतिहृदयसमुद्धाटनादन्वरक्षत्॥
</details>

<details><summary>मूलम् - 151</summary>

151.साङ्ख्योक्तप्रक्रियोक्तेस्तदभिमतसृजेस्तत्प्रसङ्ख्यानक्लृप्ते-  
स्तत्प्रोक्ताव्याकृतैक्यात्स्ववृजिनवचनात्तत्फलावद्ययोगात्।  
भेदात्कर्तृप्रकृत्योर्द्रुहिणशिवमुखानेकहेतुश्रुतेश्च  
क्षिप्तं पादत्रयोक्तं श्रुतिहृदयसमुद्धाटनादन्वरक्षत्॥
</details>


<details><summary>विश्वास-प्रस्तुतिः - 152</summary>

152.जिज्ञास्यत्वेन सिद्धेस्स्थिरचरचिदचिद्देहिनि ब्रह्मतत्त्वे  
श्रुत्याद्यैरेव सूक्ता स्वरसगतिरियं कारणाम्नायवाचाम्।  
बाधं रोधं च बाह्यान्तरमिह बहुधा वर्णयन्तो मुसल्या  
निष्काल्योरन्परस्तान्निषदुपनिषदां निश्चलत्वप्रसिद्ध्यै ॥
</details>

<details><summary>मूलम् - 152</summary>

152.जिज्ञास्यत्वेन सिद्धेस्स्थिरचरचिदचिद्देहिनि ब्रह्मतत्त्वे  
श्रुत्याद्यैरेव सूक्ता स्वरसगतिरियं कारणाम्नायवाचाम्।  
बाधं रोधं च बाह्यान्तरमिह बहुधा वर्णयन्तो मुसल्या  
निष्काल्योरन्परस्तान्निषदुपनिषदां निश्चलत्वप्रसिद्ध्यै ॥
</details>


<details><summary>विश्वास-प्रस्तुतिः - 153</summary>

153.आदौ जिज्ञास्यताऽऽस्तां बहुविहतिहता सह्यतां लक्षणोक्तिः  
मृष्यामश्शास्त्रयोनिप्रलपितमपि वस्स्यात् समन्वित्यपोक्तिः।  
सूत्रैरेतैस्स्फुटार्थैस्सविषयवचनैर्निर्विशेषैक्यपक्षे  
मुख्येक्षाद्यैस्स्वधर्मैः प्रकृतिपुरुषतो भेदवादः कथं स्यात्॥
</details>

<details><summary>मूलम् - 153</summary>

153.आदौ जिज्ञास्यताऽऽस्तां बहुविहतिहता सह्यतां लक्षणोक्तिः  
मृष्यामश्शास्त्रयोनिप्रलपितमपि वस्स्यात् समन्वित्यपोक्तिः।  
सूत्रैरेतैस्स्फुटार्थैस्सविषयवचनैर्निर्विशेषैक्यपक्षे  
मुख्येक्षाद्यैस्स्वधर्मैः प्रकृतिपुरुषतो भेदवादः कथं स्यात्॥
</details>