<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ अयोग-व्यवच्छेदः on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/</link>
    <description>Recent content in &#43;१ अयोग-व्यवच्छेदः on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/index.xml" rel="self" type="application/rss+xml" />
    <item>
      <title>00 उपोद्घातम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/00_upodghAtaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/00_upodghAtaH/</guid>
      <description>&lt;details&gt;&lt;summary&gt;३४-तमाहोबिल-यतिः - 0&lt;/summary&gt;&#xA;&lt;p&gt;श्रीमद्वीररघूद्वहश्रुतिशिरोरङ्गेशकार्यात्मज&lt;br&gt;&#xA;श्रीवासश्रुतिमौलियोगिशठजिद्योगीशवीक्षास्पदम् ।&lt;br&gt;&#xA;विख्यातं शमधीदमादिसुगुणैराढ्यं विपश्चित्तमं&lt;br&gt;&#xA;वन्दे श्रीशठकोपलक्ष्मणमुनिं वैराग्यवाराकरम् ॥&lt;/p&gt;&#xA;&lt;p&gt;श्रीमदहोमिलमठमहास्थान निर्वहणधुरन्धर (३४ पट्ट)&lt;br&gt;&#xA;श्रीवण्शठकोपश्रीशठकोपरामानुजमहादेशिकानुगृहीता&lt;br&gt;&#xA;अधिकरणसारावलीव्याख्या&lt;br&gt;&#xA;अधिकरणकल्पतरुरिति प्रसिद्धा&lt;br&gt;&#xA;॥ पदयोजना ॥&lt;/p&gt;&#xA;&lt;p&gt;अस्तु स्वस्ति प्रसिद्ध्यै गरुडगिरिगुहागेहवासोद्विलासप्रत्यस्ताक्षुब्धदिव्यामितविमलचिदाकाशसाम्राज्यभूमा ।&lt;br&gt;&#xA;वक्षोऽलंकारलक्ष्म्या स्वपरमसमतास्पाष्ट्यवाञ्छाञ्चिताङ्कः कल्याणैकान्तमूर्तिः करविलसदरिः कान्तया दिव्यसिंहः ॥&lt;br&gt;&#xA;अस्तु लक्ष्मीनृसिंहाङ्घ्रिसपर्यौदार्यसंविदाम् । रङ्गभू रङ्गभूमीन्द्रशठारियतिराट् श्रियै ॥&lt;br&gt;&#xA;सन्निधिः संनिधत्तां मे हृदये सदयोदयः । सर्वतन्त्रस्वतन्त्रः श्रीवेदान्तद्वयदेशिकः ॥&lt;br&gt;&#xA;अधिकृतिसारावल्या व्याख्यां वरदगुरुनिर्मितां वीक्ष्य । पदयोजनां तदीयां लिखति रमावासराघवाचार्यः ॥&lt;br&gt;&#xA;श्लोकानां केषांचित् पदयोगविधा व्यलेखि चाचार्यैः ।&lt;br&gt;&#xA;यद्यपि तथाप्यनूना विलिख्यतेऽत्रेति मत्कृतिः सफला ॥&lt;/p&gt;</description>
    </item>
    <item>
      <title>01 जिज्ञासाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/01_jijnAsAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/01_jijnAsAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 27&lt;/summary&gt;&#xA;&lt;p&gt;कार्ये व्युत्पत्तिराद्या नियतमिति गिरस्तत्परा एव सर्वा&lt;br&gt;&#xA;नान्या वेदेऽपि नीतिस्तत उपनिषदामूषरप्रायतैव।&lt;br&gt;&#xA;नातस्तद्वेद्यमीमांसनमुचितमिति प्रत्यवस्थीयमाने&lt;br&gt;&#xA;सिद्धे व्युत्पत्तिमाद्यां बहुमुखमवयन् ब्रह्म जिज्ञास्यमाह॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 27&lt;/summary&gt;&#xA;&lt;p&gt;कार्ये व्युत्पत्तिरित्यादि । आद्या व्युत्पत्तिः &amp;mdash; प्राथमिकः शक्तिग्रहः। कार्ये &amp;ndash; कार्यार्थ एव। इति नियतम् &amp;ndash; निश्चितमिदमव्यभिचरितम्। अतः सर्वा गिरः &amp;mdash; सर्वेऽपि शब्दाः। तत्परा एव &amp;ndash; कार्यपरा एव। वेदेऽपि अन्या नीतिर्न &amp;mdash; लोकवेदानन्यत्वन्यायेन वेदेऽपि न्यायान्तरं नास्ति। किं तु सर्वशब्दानां कार्यपरत्वमेव। ततः&amp;mdash; तस्मात्कारणात्। उपनिषदामूषरप्रायतैव &amp;ndash; उपनिषदां चिरकालमध्ययनधारणादिभिर्गोपितानामपि वेदान्तभागानामूषरप्रायतव, ऊषरवन्नैष्फल्यमेव। अतः &amp;ndash; कारणात्। तद्वेद्यमीमांसनं नोचितम् &amp;ndash; तादृशोपनिषद्वेद्यब्रह्मविचारोऽनुचितः। इति प्रत्यवस्थीयमाने &amp;ndash; एवं शास्त्रारम्भे प्रतिक्षिप्यमाणे सति। आद्या मेव व्युत्पत्तिं सिद्धे बहुमुखवयन् &amp;mdash; प्राथमिकं शक्तिग्रहमेव सिद्धेऽर्थे बहुमुखतया निश्चिन्वन्। ब्रह्म जिज्ञास्यमाह &amp;mdash; ब्रह्म विचार्यमिति जिज्ञासासूत्रेण सूत्रकार आह, तथैव भाष्यकारश्चेत्यर्थः॥&lt;/p&gt;</description>
    </item>
    <item>
      <title>02 जन्माद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/02_janmAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/02_janmAdyadhikaraNam/</guid>
      <description>&lt;details&gt;&lt;summary&gt;विश्वास-प्रस्तुतिः - 35&lt;/summary&gt;&#xA;&lt;p&gt;35 . जन्माद्यैश्चेद्विशेष्यं भवति बहुलताऽथोपलक्ष्यं ब्रवीषि&lt;br&gt;&#xA;ज्ञाताज्ञातादिदौःस्थ्यं व्यतिषजति न चालक्षिते स्यात्परीक्षा।&lt;br&gt;&#xA;उद्दिष्टब्रह्मचिन्ता तत इह कथमित्यत्र हेतुत्वलक्ष्यः&lt;br&gt;&#xA;पुंसूक्तादिप्रसिद्धो गुणनिधिरघजिद्ब्रशब्दार्थ उक्तः॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 35&lt;/summary&gt;&#xA;&lt;p&gt;जन्माद्यैश्चेदित्यादि। जन्माद्यैर्विशेष्यं चेत् &amp;ndash; लक्षणीयं ब्रह्म जगज्जन्मादिभिर्विशेषणैर्विशेष्यमित्युच्यते यदि। जगज्जन्मादीनां&amp;quot; ब्रह्मलक्षणत्वं विशेषणत्वेनेत्युच्यते यदीत्यर्थः। विहतिबहुलता &amp;mdash; खण्डो मुण्डः पूर्णश्रृङ्गो गौरित्यादौ खण्डत्वादिनामिव विशेष्यभेदकत्वाज्जगज्जन्मादीनां&amp;quot; ब्रह्मनानात्वापत्त्या विरोधबाहुल्यं स्यात्।अथ &amp;ndash;पक्षानतरे।उपलक्ष्यं ब्रवीषि &amp;ndash; जन्माद्यैरुपलक्ष्यं ब्रह्मेति दसि याद। जगज्जन्मादीनामुपलक्षणत्वेन ब्रह्मलक्षणत्वं वदसि यदीत्यर्थः। ज्ञाताज्ञातादिदौस्थ्यम् &amp;mdash;केदारादिस्थानापन्नः सारसादिस्थानापन्नोपलक्षणं च ज्ञातविशेषौ। देवदत्तीयत्वस्थानापन्न उपलक्ष्याकारोऽज्ञातांशः। एवमादिविशेषाणां निर्विशेषे परे ब्रह्मणि समापाताद् दुरवस्थापत्तिः। व्यतिषजति &amp;mdash; प्रसज्यते। अलक्षिते च परीक्षा न स्यात् &amp;ndash;लक्षणेनेतरव्यावृत्ततयाऽनगते वस्तुनि विचारो नावकाशं लभते। ततः &amp;ndash;तस्मात् कारणात्। इह &amp;mdash;शास्त्रे। उद्दिष्टब्रह्मचिन्ता कथमिति &amp;ndash;उद्दिष्टस्य विचार्यतया निर्दिष्टस्य ब्रह्मणः चिन्ता विचारः कथं क्रियेतेति। अत्र &amp;mdash; अस्मिन्नाक्षेपे कृते सति तत्परिहाराय। हेतुत्वलक्ष्यः &amp;mdash;जगत्कारणत्वलक्षणेन लक्ष्यः &amp;ndash; उपलक्ष्य इतरव्यावृत्ततया ऽवसेयः। पुंसूक्तादिप्रसिद्धः &amp;mdash; जगत्सृष्ट्यादप्रतिपादकसर्ववेदसारभूतपुरुषसूक्तादिषु पुरुषशब्दवाच्यतया प्रसिद्धः। गुणविधिः &amp;ndash; कल्याणगुणमहानिधिः। स्वरूपगुणकृतबृहत्त्वाश्रयः। अघजित् &amp;ndash;हेतप्रतिभटः। अनेनाश्रितबन्धनिवर्तनरूपबृंहणत्वाश्रयत्वमुक्तम्। एतादृशः पुरुषो ब्रह्मशब्दार्थ उक्तः &amp;ndash;भृगुवल्यां भृगुणा ब्रह्म किमिति पृष्टो वरुणो यतो जगत्सृष्ट्यादिकं प्रसिद्धं तद् ब्रह्मेत्याह। तथा च &amp;lsquo;वेदेषु पौरुषं सूक्तम्&amp;rsquo;इति वेदत्रयसारभूते पुरुषसूक्ते पुरुषशब्दवाच्स्य नारायणस्यैव जग्तसृष्ट्यादिप्रतीतेः स एव ब्रह्मशब्दार्थ इत्युक्तं भवतीति भावः। एवं चोपलक्षणं जगत्कारणत्वं सारसस्थानापन्नं केदारस्थानापन्नः पुरुषशब्दितः, श्रीविष्णुःदेवदत्तीयत्वस्थानापन्नमनवधिकातिशयबृहत्त्वंबृंहणत्वाश्रयत्वरूपं&amp;quot; ब्रह्मशब्दार्थमित्युपलक्षपक्षनिर्वाहः। निर्विशेषवादस्तु वेदवादे न युज्यते,किन्तु माध्यमिकगोष्ठ्यामेवेति भावः॥&lt;/p&gt;</description>
    </item>
    <item>
      <title>03 शास्त्रयोनित्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/03_shAstrayonitvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/03_shAstrayonitvAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 41&lt;/summary&gt;&#xA;&lt;p&gt;वीतावीतप्रयोगक्रमनियतिमती कार्यता विश्वमेतत्&lt;br&gt;&#xA;सर्वज्ञेन प्रकॢप्तं गमयति विफलस्त्वत्र शास्त्रैर्विचारः।&lt;br&gt;&#xA;इत्युन्नीतौ लघुत्वादनुमितिवशतः कर्मजैश्वर्ययुक्तो&lt;br&gt;&#xA;विश्वामित्रादिनीत्या स्फुरति विभुमिहासूत्रयच्छास्त्रवेद्यम्॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 41&lt;/summary&gt;&#xA;&lt;p&gt;वीतावीतेत्यादि। वीतावीतप्रयोगक्रमनियतिमती &amp;mdash; विशेषेणेतत्वाद् वीतोऽन्वयी। अन्वयाभाववीतो व्यतिरेकी। वीतावीतोऽन्वयव्यतिरेकी।तादृशो यः प्रयोगक्रमस्तस्मिन्नियतिमती &amp;ndash; व्याप्तिशालिनी। अन्वयव्याप्तिशालिनी व्यतिरेकव्याप्तिशालिनी चेत्यर्थः। कार्यता &amp;ndash; जन्यता। एतद्विश्वम् &amp;mdash;- परिदृश्यमानमहीरमहार्णवादिरूपम्। सर्वज्ञेन प्रक्लृप्तं गमयति &amp;ndash; विश्वोपादानोपकरणसंप्रदानाद्यनभिज्ञेन विश्वनिर्माणासंभवात् सर्वज्ञेन निर्मितमवगमयति। अत्र &amp;ndash; एवमनुमानेनावगते जगन्निर्मातरि विषये। शास्त्रैर्विचारो विफलस्तु &amp;mdash;विफल एव। इत्युन्नीतौ &amp;mdash; एवमाशङ्किते सति। अनुमितिवशतः &amp;mdash; अनुमानप्रमाणबलेन। लघुत्वात् &amp;mdash; अनुमानसहायभूताल्लाघवात्। विश्वामित्रादिनीत्या &amp;ndash; नक्षत्रादिकतिपयजागतपदार्थनिर्माणप्रसिद्धविश्वामित्रादिन्यायेन। कर्मजैश्वैर्ययुक्ते &amp;mdash; तपोविशेषादिरूपकर्मजन्यपरिमितज्ञानशक्त्यादिशालिनि। स्फुरति &amp;mdash;लाघवाद्दर्शनानुगुण्याच्चावभासमाने सति इह &amp;ndash; शास्त्रारम्भे। विभुम् &amp;mdash; परमात्मानम्। शास्त्रवेद्यमसूत्रयत् &amp;ndash;अनुमानाद्यगम्यं शास्त्रैकसमधिगम्यं च &amp;rsquo; शास्त्रयोनित्वात्&amp;rsquo; इति सूत्रेण प्रतिपादयमास॥&lt;/p&gt;</description>
    </item>
    <item>
      <title>04 समन्वयाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/04_samanvayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/04_samanvayAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 46&lt;/summary&gt;&#xA;&lt;p&gt;कर्तव्ये ह्यर्थ उक्ते निशमयितृफलं सिद्धरूपे तु न स्यात्&lt;br&gt;&#xA;प्रीत्या साफल्यक्लृप्तौ वितथमपि वचः किन्न दृष्टन्तदर्थम्।&lt;br&gt;&#xA;विद्यार्थत्वेऽन्यदृष्टेर्विषयवदनृतं तत् परीक्ष्यन्न भावी-&lt;br&gt;&#xA;त्याक्षेपेऽनन्यशेषे निरवधिकसुखे शास्त्रतात्पर्यमाह॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 46&lt;/summary&gt;&#xA;&lt;p&gt;कर्तव्ये हृर्थ इत्यादि। कर्तव्येऽर्थे उक्ते हि निशमयितृफलम् &amp;ndash; स्वर्गकामो यजेत इत्यादिरीत्या पुरूषप्रवृत्तिसाध्येऽर्थे प्रतिपादिते सति हि श्रोतुः फलं न स्यात्। सिद्धरूपे तु न स्यात् &amp;ndash; अष्टौ काकदन्ताः सन्तीत्यादिरीत्या सिद्धरूपेऽर्थे प्रतिपादिते श्रोतुः फलं न स्यात्। प्रीत्या साफल्यक्लृप्तौ &amp;ndash; सिद्धपरत्वेऽपि तव गृहे निधिस्ति पिता ते सुखमास्त इत्यादिण्विव तादात्विकप्रीत्युत्पतिमात्रेण सफलत्वसम्पादने। तदर्थम् &amp;mdash; प्रीत्यर्थमुच्यामानम्। वितथमपि वचः अयथार्थभूतं विप्रलम्भकवाक्यमपि।न द्दष्टं किम् तथा च तन्नार्थसद्भावे प्रमाणं भवितुमर्हतीति भावः। विद्यार्थत्वे &amp;mdash;- स्वातन्त्र्येण &amp;lsquo;सत्यं ज्ञानम्&amp;rsquo; इत्यादिभिर्ब्रह्मप्रतिपत्तौ किलापादिता दोषाः। न वयं तथा वदामः। अपि तु &amp;lsquo;परप्राप्तिकामो ब्रह्म विद्यात्&amp;rsquo; इति विधिशेषत्वेनैव ध्येयस्वरूपप्रतिपत्तिहेतुभूतानां सत्यादिवाक्यानां प्रामाण्यमितिचेत्। अन्यद्दष्टेर्विषयवदनृतम् &amp;mdash; मनो ब्रहोत्युपासीत इत्यादाविव अन्यस्मिन्नन्य तया या दृष्टि र्मनसि ब्रह्यत्वेन दृष्टि र्नाम्नि ब्रह्ये दृष्टि र्गवि परमात्मतया दृष्टिरित्यादिः। तस्यां विषयभूतमारोण्यमाणं वस्त्विवानृतं मिथ्याभूतं भवेत्ष। नपुनर्वास्तवं सिध्येत्। तत् &amp;ndash; तस्मात्। परिक्ष्यं&amp;quot; न भावि निरूक्तसत्यज्ञानाधुपनिषदर्थभुतं वस्तु विचारणीयं न भविण्यति। तद्विचारात्मकमिदं शास्त्रमनारम्भणीयं स्यात्। इत्याक्षेपे &amp;ndash; एवमाशाङ्किते सति। निखधिकसुखे &amp;ndash; अनवघिसुखात्मके ब्रहाणि। अनन्यशेषम् &amp;ndash; विधिवाक्यशेषत्वमनापन्नं स्वतान्त्र्येणैव प्रवृत्तम्। शास्त्रतात्पर्यम् &amp;ndash; शास्त्रस्य उपनिषदात्मकस्य तात्पर्यं बोधक्वेन पर्यवसानम्। आह &amp;ndash; ततु समन्वयादिति प्रतिपादयामास॥&lt;/p&gt;</description>
    </item>
    <item>
      <title>05 ईक्षत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/05_IxatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/05_IxatyadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 54&lt;/summary&gt;&#xA;&lt;p&gt;आत्मन्येवं परस्मिन्न कृत इति मिते विश्वहेतुत्वलक्ष्ये&lt;br&gt;&#xA;शास्त्रैकस्थापनीये निरुपधिपरमप्रेमयोग्ये प्रसक्ते।&lt;br&gt;&#xA;ईदृक्त्वं स्याद्यथार्हं प्रकृतिपुरुषयोर्नानुमानाद्ययोग्यौ&lt;br&gt;&#xA;दुःखास्पृष्टौ च तावित्यथ परकथनं दोधवीति क्रमेण॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 54&lt;/summary&gt;&#xA;&lt;p&gt;आत्मन्येवमित्यादि।अकृत इति मते &amp;ndash; जिज्ञासाधिकरणविषयवाक्ये &amp;lsquo;नास्त्यकृतः कृतेन&amp;rsquo; इत्युक्त्या अकृतः सिद्ध इति चिन्तिते। विश्वहेतुत्वलक्ष्ये &amp;ndash; जगत्कारणत्वस्य लक्षणस्य लक्ष्ये आश्रये तेनेतरव्यावृत्ततयाऽवगते। शास्त्रैकस्थापनीये &amp;ndash;शास्त्रेणैकेनेवाधिगन्तव्ये। निरवधिपरमप्रेणयोग्ये &amp;ndash;अनवधिकातिशयानन्दरूपतया निरवधिपरमप्रेमरूपभक्तेर्योग्ये। परस्मिन्नात्मनि &amp;ndash; परमात्मनि। एवम् &amp;ndash;व्युत्पत्त्यभावादिनिरसनक्रमेण। प्रसक्ते &amp;ndash; विचारणीयत्वेन संसिद्धे सति। ईदृक्त्वम् &amp;ndash; पूर्वपेटिकाप्रोक्तमथजातम्। यथार्हम् &amp;ndash;प्रकृतिपुरुषस्वभावानुगुण्येन। प्रकृतिपुरुषयोः स्यात् &amp;mdash;प्रधानपुरुषयोरेवास्तु। इति परकथनम् &amp;ndash;एवं पूर्वपक्षिण उपन्यसनम्। तौ &amp;ndash; प्रकृतिपुरुषौ। अनुमानाद्ययोग्यौ न &amp;ndash; अनुमानयोग्यत्वेन शास्त्रैकसमधिगम्यौ न भवतः। अयमीक्षत्यधिकरणार्थः। दुःखास्पृष्टौ च न &amp;ndash;दुःखास्पष्टो हि ज्ञेयतामर्हति। इमौ तु दुःखसंसंपर्शिनावेवेत्यर्थः। अयमानन्दमयाधिकरणार्थः। इति क्रमेण &amp;ndash; एवं सिद्धान्तप्रतिपादनक्रमेण। अथ &amp;ndash; ईक्षत्यानन्दमयाधिकरणयोः, यद्वा पादशेषेण। दोधवीति &amp;ndash;प्रतिक्षिपति॥&lt;/p&gt;</description>
    </item>
    <item>
      <title>06 आनन्दमयाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/06_AnandamayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/06_AnandamayAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 58&lt;/summary&gt;&#xA;&lt;p&gt;मुख्येक्षा यद्यभीष्टा भवतु तदुचिते सा पुनर्जीवतत्त्वे&lt;br&gt;&#xA;सद्विद्यायां हि शब्दैस्त्रिभिरुपरि सतस्तस्य जीवैक्यमुक्तम्।&lt;br&gt;&#xA;इत्यूहादुज्जिहानं प्रशमयितुमथ प्रस्तुतो विश्वकर्मा&lt;br&gt;&#xA;जीवस्याप्यन्तरात्मा निरुपधिकमहानन्दथुस्स्थाप्यतेऽत्र॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 58&lt;/summary&gt;&#xA;&lt;p&gt;मुख्येक्षेत्यादि। मुख्येक्षा &amp;ndash; मुख्येक्षणम्। अभीष्टा यदि &amp;ndash; अभिमता चेत्। सा &amp;ndash;मुख्येक्षा भवदभिमता। तदुचिते &amp;ndash; चेतनत्वान्मुख्येक्षणार्हे। जीवतत्त्वे &amp;ndash;जीववस्तुनि। भवतु &amp;ndash; स्यात्। कारणवाचिसदादिदेशात्मस्वशब्दास्तत्परा भवन्त्वित्यर्थः। ननु सच्छब्दार्थात् परमात्मनो हि जीवो भिन्नः, अतस्तस्य कथं &amp;lsquo;स्वमपीतः&amp;rsquo; इत्यादौ स्वशब्दोल्लेखः? &amp;lsquo;ऐतदात्म्यम्&amp;rsquo; इत्युक्तं सर्वतादात्म्यं वा कथमुपपद्येतेत्यत्रोच्यते &amp;ndash; सद्विद्यायामुपरि तस्य सतस्त्रिभिः शब्दैर्जीवैक्यमुक्तं हि। छान्दोग्ये षष्ठाध्याये &amp;lsquo;श्वेचकेतुर्हारुणेय आस&amp;rsquo; इत्यादौ सद्विद्याशब्दिते प्रकरणे। उपरि &amp;ndash;उपरितनखण्डेषु। तस्य सतः &amp;ndash;&amp;lsquo;सदेव सोम्येदमग्र आसीत्&amp;rsquo; इत्युपक्रमे प्रतिपन्नस्य सत्पदार्थस्य। त्रिभिः शब्दैः&amp;quot; &amp;ndash; तत् , त्वम्, असि, इति त्रिभिः शब्दैः। जीवैक्यं प्रतिपादितं हि। अतस्सर्वं पूर्वोक्तमुपपद्यत इति भावः। इत्यूहात् &amp;mdash; एवमाशङ्कनेन। उज्जिहानम् &amp;ndash;शिर उत्क्षिप्याक्षिपन्तं पूर्वपक्षिणम्। प्रशमयितुम् &amp;ndash;निराकर्तुम्। अत्र &amp;ndash;शारीरप्रथमपादे। अथ &amp;ndash;आनन्दमयाधिकरणे। प्रस्तुतो विश्वकर्ता &amp;ndash;पूर्वप्रस्तुतो जगत्कारणभूतः&amp;quot; परमात्मा। जीवस्याप्यन्तरात्मा निरवधिकमहानन्दथुः स्थाप्यते &amp;ndash; &amp;lsquo;तस्माद्वा एतस्माद्विज्ञानमयादन्योन्तर आत्माऽऽनन्दमयः&amp;rsquo; इति विज्ञानमयशब्दितस्य जीवस्यापि नियन्तृतया तच्छरीरी &amp;lsquo;ते ये शतम्&amp;rsquo; इत्युपक्रम्य निरतिशयदशाशिरस्कतया ऽभ्यस्यमनान्दभूम्नो निधिरिति च &amp;lsquo;आनन्दमयोऽभ्यासात्। नेतरोऽनुपपत्तेः। भेदव्यपेदेशाच्च&amp;rsquo; इत्यादिभिः सूत्रैः प्रतिष्ठाप्यते॥&lt;/p&gt;</description>
    </item>
    <item>
      <title>07 अन्तरधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/07_antaradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/07_antaradhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 62&lt;/summary&gt;&#xA;&lt;p&gt;भूयिष्ठानन्तपुण्योपचयबलसमुद्बुद्धपूर्वोक्तभूम्नां&lt;br&gt;&#xA;शक्रादिन्यायतस्स्यात् त्रिगुणतनुभृतामीश्वराणां प्रवाहः।&lt;br&gt;&#xA;तन्नाकर्मोत्थदिव्याकृतिजनिमहिमा शासिता सर्वपुंसां&lt;br&gt;&#xA;नित्यश्रीर्ब्रध्नबिम्बे श्रुत इति स य इत्युक्त एवैष एकः॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 62&lt;/summary&gt;&#xA;&lt;p&gt;भूयिष्ठेत्यादि। भूयिष्ठानन््तपुणयोपचयबलसमुद्धपूर्वाक्तभूम्नाम् &amp;ndash; भूयिष्ठानां महत्तमानामिन्तानामसङ्वयातानां पुण्यानामुपचयस्य अतिशयस्य बलेन सामथर्थेन समुद्धद्धः आविर्भूतः प्राप्त इति यावत् पूर्वैक्तः &amp;mdash; आनन्दमयाधिकरणाविषयवाक्यप्रकरणे, तस्येयं पृथिवी सर्वा वित्तस्य पूर्णा स्यात्। स एको मानुष आनन्दः, इत्यारभ्य स एकः प्रजापतेरानन्दः इत्यनतसन्दर्भेण पूर्वपूर्वशतगुणितातिशयितोत्तरोत्तरक्रमेँण प्रतिपादितः भुमा ऐक्ष्चर्यातिशयो येषां ते ताद्दशानाम्।ईश्वराणाम् &amp;ndash; जगत्सृष्टचादिकारणभूतपुरूषाणाम्। प्रवाहः &amp;ndash; यावदुत्तरकालानुवृतनष्टलसजातीयपरम्पारा। शक्त्रादिन्यायतः &amp;mdash; यथैकस्मन् शऋमन्वन्तारावसाने नष्टे सति पुनरूपरितनमन्वन्तरे शक्रान्तरस्य सम्भवस्तदनते चान्यस्य शक्रस्येत्येवंन्यायेन। स्यात्&amp;ndash; अस्तु। सर्वेण्वपि कालेँण्वीश्वरोणौकेनैव भाव्यमिति कृतो निर्बन्ध इति भावः। तन्न &amp;ndash; तदाशङ्नमपि न यक्तम्। अकर्मात्थादिव्याकृतिजनिमहिमा सर्वपुंसां शासिता नित्यश्रीर्ब्रध्नाबिम्बे श्रुते इति स य इत्युक्तः, एष चैक एवेति च हेतोस्तन्नेत्यन्वयऋ। अकर्मेत्थाः अकर्माधीनाः&amp;quot; दिव्याकृतिचजानिमाहिमानो यस्य सः। दिव्या &amp;ndash; आश्वर्यकरी शुद्धसत्त्वमयी च। आकृतिः &amp;ndash; तनुः। जनिः &amp;ndash; अवतारः। महिमा &amp;ndash; गुणविभूत्यतिशयः। सर्वपुंसाम् &amp;ndash; सर्वजीवानाम्। शासिताव &amp;ndash; नियन्ता। नित्यश्रीः &amp;ndash; नित्यमेव लक्ष्मीसम्बन्धवान्। एवम्भूतः पुरूषः, ब्रध्नबिम्बे &amp;ndash; सूर्यमण्डले। भास्कराहस्करब्रध्नप्रभाकरविभाकराः इतिकोशात्। श्रुत इति &amp;ndash; अथ य एषोऽन्तरादित्ये हिरण्मयः पुरूषो दृश्यते हिरण्यश्मश्रुर्हिरण्यकेश आ प्रणखात् सर्व एव सुवर्णस्तस्य यथा कण्यासं पुण्डरीकमेवमक्षिणी इत्यादिश्रुत्या प्रतिपन्न इति हेतोः। सय इत्युक्तः &amp;ndash;स य एषोऽनतर्हृदय आकाशः। तस्मिन्नयं पुरूषो मनोमयः। अमृतो हिरण्मयः। इति श्रुतिप्रतिपन्नः पुरुषः। एषच &amp;ndash; अथ य एषोऽन्तरादित्ये हिरण्यमयः पुरूषः&amp;quot; इत्यादिपूर्वापात्तश्रुतिप्रतिपन्नः पुरूषक्ष्च। एक एवेति च हेतोः &amp;ndash; उभयत्र पुरुषशब्दश्रवणात् &amp;lsquo;स यश्चायं पुरुषे। यश्चासावादित्ये।स एकः&amp;rsquo; इति साक्षादेव द्वयोः पुरुषयोरैक्यश्रुत्या, उभयत्रापि जीवासम्भावितविशेषणश्रवणैकरूप्येण चैक एवेति सुप्रतिपन्न इति हेतोश्च पूर्वोक्तशङ्कनं न ययुक्तमित्यर्थः। &amp;lsquo;अथ तस्योदितिनाम&amp;rsquo; इति सर्वोत्कर्षप्रतिपादकनामबलेन कप्यासश्रुतिघटकपुण्डरीकपदस्य रक्ताम्बुजपरत्वस्थापनेन &amp;lsquo;रक्ताक्षं न जहाति श्रीः&amp;rsquo; इति सामुद्रिकोक्तरीत्या कर्मसंबन्धाभावकण्ठोक्त्या &amp;lsquo;सयश्चायम्&amp;rsquo; &amp;lsquo;स य एषः&amp;rsquo; इत्यादिश्रुत्यन्तरैकार्थ्येन च अकर्मोत्थेत्यादि विशेषणलाभ इति भावः॥&lt;/p&gt;</description>
    </item>
    <item>
      <title>08 आकाशाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/08_AkAshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/08_AkAshAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 69&lt;/summary&gt;&#xA;&lt;p&gt;अत्राकाशस्त्वशेषप्रभवविलयभूस्साम्नि दृष्टस्स्वनाम्ना&lt;br&gt;&#xA;निर्दिष्टस्तैत्तिरीयेऽप्यनितरजनितस्स्वात्मनस्सम्भवोक्त्या।&lt;br&gt;&#xA;मैवं सिद्धानुवादो ह्ययमथ च परप्राप्यतादिर्न तस्मिं-&lt;br&gt;&#xA;स्तत्कर्तात्मा विपश्चिच्छ्रुत इति विहिता स्वात्मनस्तत्प्रसूतिः॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 69&lt;/summary&gt;&#xA;&lt;p&gt;अत्राकाशइत्यादि।अत्र साम्नि &amp;ndash; अन्तरधिकरणविषयभूते सामवेद ए क्वचित् प्रदेशान्तरे &amp;lsquo;सर्वाणि हवा इमानि भूतान्याकाशादेव समुत्पद्यन्ते। आकाशं प्रत्यस्तं यन्ति&amp;rsquo; इत्यादिवाक्ये। आकाशस्तु &amp;ndash;आपण्डितपामरं प्रसिद्धोऽयमाकाश एव।स्वनाम्ना &amp;mdash; स्वस्मिन् रूढेन श्रुतिरूपेण शब्देन। अशेषप्रसवविलयभूः &amp;ndash;अशेषस्य समस्तस्य जगतः प्रसवउत्पत्तिः, विलयो नाशस्तयोर्भूः उपादानकारणतया तत्थानभूत इति। दृष्टः&amp;quot; &amp;mdash;प्रतिपन्नः। तैत्तरीयेऽपि &amp;mdash;यजुर्वेदेऽपि। तित्तिरि रूपेण ऋषिणा प्रोक्तत्वाद्यजुषस्तैत्तिरीयत्वम्। स्वात्मनः सम्भवोक्त्या &amp;ndash;&amp;lsquo;आत्मनः आकाशः सम्भूतः&amp;rsquo; इति स्वस्मादेव स्वयमाकाश उत्पन्न इति वचनेन। अनितरजनितो निर्दिष्टः &amp;ndash;इतरस्माज्जातो नेति प्रतिपादितः। मैवम् &amp;ndash; एवं मा शङ्किष्ठाः। अयं सिद्धानुवादो हि &amp;ndash; &amp;lsquo;सर्वाणि हवा इमानि&amp;rsquo; इत्यादिवाक्ये हवा इति निर्देशस्य प्रसिद्धिसूचकतयाऽन्यत्रसिद्धार्थानुवादरूपं&amp;quot; हीदं वाक्यम्। अन्यत्र च सद्ब्रह्मात्मनारायणशब्दघटितवाक्यै र्नारायण एव जगत्कारणमितिनिर्णयात् तदन्यथाकरणशक्तिरस्य नास्तीति भावः। अथ च &amp;ndash;तदुपरि च।परप्राप्यादिः &amp;ndash; &amp;lsquo;आकाशो ज्यायानाकाशः परायणम्&amp;rsquo; इत्यादिवाक्यसिद्धं परमप्राप्यत्वरूपं परायणत्वम्। आदिशब्दार्थभूतं&amp;quot; सर्वज्यायस्त्वञ्च। तस्मिन् न &amp;ndash; भूताकाशे न सम्भवति।तत्कर्ता आत्मा &amp;mdash;&amp;lsquo;आत्मन आकाशः&amp;rsquo; इत्यत्राकाशकर्तृत्वेन प्रतिपन्न आत्मा। श्रुतो विपश्चित् &amp;ndash; &amp;lsquo;सोऽश्नुते सर्वान् कामान् सह ब्रह्मणा विपश्चिता&amp;rsquo; इति पूर्ववाक्ये श्रुतः सर्वज्ञत्वरूप विपश्चित्त्वाश्रयः&amp;quot; परमात्मा। इति &amp;ndash;हेतोः। स्वात्मनस्तत्प्रसूतिः &amp;ndash; आकाशस्य स्वस्मादुत्पत्तिः। विहता &amp;ndash;बाधिता। &amp;lsquo;विपश्चिता&amp;rsquo; इति पूर्ववाक्ये श्रुतो विपश्चिदेव हि &amp;lsquo;तस्माद्वा एतस्मादात्मन आकाशः सम्भूतः&amp;rsquo; इत्यत्र तच्छब्दैतच्छब्दविशेषितात्मशब्देन निर्दिश्यते न पुनराकाशस्य स्वरूपम्; तच्छब्दैतच्छब्दविशेषणायोगात्। सिद्धान्ते तु &amp;lsquo;ब्रह्मविदाप्नोति परम्&amp;rsquo; इति ब्राह्मणप्रतिपन्नात् &amp;lsquo;सत्यं ज्ञानम्&amp;rsquo; इत्यादितद्व्याख्यानभूतमन्त्रप्रतिपन्नात् परमात्मनः सकाशादित्यर्थोपपत्तेः सार्थक्यमिति भावः॥&lt;/p&gt;</description>
    </item>
    <item>
      <title>09 प्राणाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/09_prANAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/09_prANAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 70&lt;/summary&gt;&#xA;&lt;p&gt;प्राणायत्तं हि देहादिकमिह विदितं तेन तत्कारणत्वं&lt;br&gt;&#xA;श्रुत्युक्तं रूढिशक्त्या सुदृढमिति न तद्व्योमवत् साधनीयम्।&lt;br&gt;&#xA;तन्न प्राणस्य काष्ठादिषु महिमहतेः पूर्ववच्चानुवादात्&lt;br&gt;&#xA;आकाशोक्तेरिवोक्ते भगवति निखिलप्राणनस्यापि दृष्टेः॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 70&lt;/summary&gt;&#xA;&lt;p&gt;प्राणायत्तं हीत्यादि। इह &amp;ndash;लोके।देहादिकम् &amp;ndash; आस्माकीनदेहेन्द्रियादिकम्।प्राणायत्तं विदितं हि &amp;ndash;प्राणाधीनमिति सर्वलोकविदितं&amp;quot; हि। तेन &amp;ndash; प्राणायत्तप्रवृत्तिकत्वस्य सर्वलोकविदितत्वेन।श्रुत्युक्तम् &amp;ndash;छान्दोग्ये उषस्तिब्राह्मणप्रकरणे &amp;lsquo;सर्वाणि हवा इमानि भूतानि प्राणमेवाभिसंविशन्ति प्राणमभ्युज्जिहते&amp;rsquo; इत्यादिश्रुत्युक्तम्। तत्कारणत्वम् &amp;ndash;प्राणस्य सर्वजगत्कारणत्वम्।रूढिशक्त्या &amp;ndash;मुख्यप्राणे प्राणशब्दस्य रूढिशक्त्याच।सुदृढमिति &amp;ndash; सर्वलोकविदितत्वेनाप्रत्यक्षाकाशीयजगदुत्पादनवैलक्षण्येनात्यन्तदृढमिति हेतोः। तत् &amp;ndash;प्राणस्य जगत्कारणत्वम्।व्योमवत् &amp;ndash; पूर्वाधइकरणनिरस्ताकाशकारणत्ववत्। न बाधनीयम् &amp;ndash; न प्रतिक्षेप्यमिति। तन्न &amp;ndash;तदिदमाशङ्कनं&amp;quot; न संभवति। प्राणस्य &amp;ndash;मुख्यप्राणस्य। काष्ठादिषु &amp;ndash; काष्ठशिलादिषु।महिमहतेः &amp;ndash; स्वायत्तप्रवृत्तिकत्वरूपमहिमादर्शनात्।पर्ववदनुवादाश्च &amp;ndash;आकाशवाक्य इव अत्रापि हवैशब्ददर्शनेनानुवादरूपत्वावेगमेन पुरोवादकलहाशक्तेः। आकाशोक्तिरिव भगवत्युक्तेः &amp;ndash; श्रुतौ &amp;lsquo;यदेव आकाश आन्दो न स्यात्&amp;rsquo; &amp;lsquo;दहरोऽस्मिन्नन्तराकाशः&amp;rsquo; इत्यादिषु भगवद्विषये आकाशशब्दप्रयोगवत् &amp;rsquo; स प्राणस्य प्राणः&amp;rsquo; &amp;lsquo;प्राणस्य प्राणम्&amp;rsquo; &amp;lsquo;अमृतस्य प्राणम्&amp;rsquo; इत्यादिषु प्राणशब्दस्यापि भगवत्यपि प्रयोगदर्शनात्। निखिलप्राणनस्य दृष्टेरपि &amp;ndash; प्राणशब्दप्रवृत्तिनिमित्तस्य निखिलप्राणिप्राणनहेतुत्वस्य &amp;lsquo;को ह्येवान्यात्कः प्राण्यात्&amp;rsquo; इत्यादिषु प्रतिपादनाच्च। तन्ने पूर्वेणान्वयः॥&lt;/p&gt;</description>
    </item>
    <item>
      <title>10 ज्योतिरधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/10_jyotiradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/10_jyotiradhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 72&lt;/summary&gt;&#xA;&lt;p&gt;कौक्षेयज्योतिषैक्यं कथितमिह परज्योतिषस्तस्य विश्वो-&lt;br&gt;&#xA;पादानत्वं च विद्यान्तरविदितमतः कारणं वह्निरस्तु।&lt;br&gt;&#xA;मैवं पुंसूक्तवाक्योदितपरपुरुषप्रत्यभिज्ञप्त्यबाधात्&lt;br&gt;&#xA;गायत्र्युक्तिस्तु साम्यादपि च निगदितास्तस्य भूतादिपादाः॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 72&lt;/summary&gt;&#xA;&lt;p&gt;कौक्षेयेत्यादि। इह &amp;ndash; ज्योतिरधिकरणविषयवाक्ये।परज्योतिषः &amp;ndash; &amp;lsquo;अथ यदतः परो दिवोज्योतिर्दीप्यते&amp;rsquo; इति प्रस्तुतस्य परज्योतिषः। कौक्षेय्जोज्योतिषा &amp;ndash;जाठरानलेन सह। ऐक्यम् &amp;mdash;अभेदः।कथितम् &amp;ndash; प्रत्यपादि। &amp;lsquo;इदं वाव तद्यदितमस्मिन्नन्तःपुरुषे ज्योतिः&amp;rsquo; इति वाक्येनेति शेषः। तस्य &amp;ndash; परज्योतिषः। विश्वोपादानत्वम् &amp;ndash;जगदुपादानकारणत्वम्। विद्यान्तरविदितं च &amp;ndash; न केवलमस्यां विद्यायामेव प्रतीयते किंतु वैश्वानरविद्याप्रतिपन्नं च।अतः &amp;ndash;एवं लिङ्गबलात् श्रुत्या प्रसिद्धेश्च। वह्निः &amp;ndash; प्रसिद्धो वह्निरेव।कारणमस्तु &amp;ndash; जगत्कारणमित्यङ्गीकार्यम्। मैवम् &amp;ndash;एवं मा शङ्किष्ठाः। पुंसूक्तवाक्योदितपरपुरुषप्रत्यभिज्ञप्त्यबाधात् &amp;ndash;पुंलूक्तवाक्यं एतद्विद्योपक्रमे श्रुतं &amp;lsquo;एतावानस्य महिमा। ततो ज्यायॉ पूरूषः। पादोऽस्य सर्वा भूतानि। त्रिपादस्यामृतं दिवि।&amp;rsquo; इत्येवंरूपं तेन उदितायाः परपुरुषप्रत्यभिज्ञप्तेः&amp;quot; &amp;ndash;पुरुषसूक्तप्रतिपादितः पुरुषोत्तम एवायमित्येवं रूपायाः अबाधात् बाधासम्भवात्।मैवमित्यन्वयः। गायत्र्युक्तिस्तु &amp;ndash;&amp;lsquo;गायत्री वा इदं सर्वं भूतम्&amp;rsquo; इत्यस्मिन्नेव ज्योतिश्शब्दवाच्ये गायत्त्रीशब्दप्रयोगस्तु। साम्यात् &amp;mdash;चतुष्पात्त्वषाड्विध्यरूपगायत्रीसाधर्म्यात् न पुनर्गायत्रीस्वरूपत्वात्। &amp;lsquo;इन्द्रः शचीपतिर्बलेन पीडितः। दुश्च्यवनो वृषा समित्सुसासहिः&amp;rsquo; इतीयमृक् चतुष्पदा प्रतिपादं षडक्षरात्मकतया षड्विधा। चतुर्विंशत्यक्षरात्मकतया गायत्र्यृक्च। अतो गायत् त्र्याश्चतुष्पात्त्वं षाड्विध्यञ्च प्रसिद्धम्। तस्य &amp;ndash; निरुक्तगायत्रीसादृश्येन गायत्रीशब्दितस्य ब्रह्मणः। भूतादिपादा अपि च निगदिताः &amp;ndash;भूतशब्दितात्मवर्ग एकः पादः, कर्मार्जित भोगस्थानरूपः, पृथिवीलोक एकः&amp;quot; पादः, भोगोपकरणं शरीरमेकः पादः, आत्मस्थित्यनुगुणप्रदेशविशेषरूपं ह-दयमेकः पादः िति भूतपृथिवीशरीरहृदयरूपाः केवलगायत्र्या असम्भाविताः&amp;quot; परमात्मनः सर्वाश्रयत्वेन तस्यैव सम्भाविताश्च चत्वारः पदाः आम्नाताः। चकारात् &amp;ndash;षाड्विध्यं चोक्तमित्यर्थः। तत्र सर्वभूतलक्षणपादस्य ब्रह्मात्मकवाक्कर्तृकगानकर्मत्वत्राणकर्मत्वलक्षणं विधाद्वयम्। पृथिवीलक्षणस्य पादस्य सर्वभूतप्रतिष्ठात्वसर्वभूतानतिवर्तित्वलक्षणं&amp;quot; विधाद्वयम्। शरीरहृदयलक्षणयोः पादयोः प्राणप्रतिष्ठात्वतदनतिवर्तित्वलक्षणं&amp;quot; विधाद्वयमेव द्वयोरपि विधाद्वययोर्भेदाभावात्। ततश्च ब्रह्मरूपा गायत्री भूतपृथिवीशरीरहृदयरूपपादचतुष्टयवत्तया चतुष्पाजागानकर्मत्वत्राणकर्मत्वसर्वभूतप्रतिष्ठात्वसर्वभूतानतिवर्तित्वसर्वप्राणप्रतिष्ठात्वसर्वप्राणनतिवर्तित्वलक्षणविधाषट्कयुक्ततया षड्विधा च। अतश्च चतुष्पात्त्वषाड्विध्याभ्यां ब्रह्मणि गायत्त्रीसाम्यात् गायत्र्युक्तिरिति भावः। उक्तपादचतुष्टयषड्विधआस्वरूपादिकं सर्वं छान्दोग्ये विषयवाक्यदीपिकायां च स्पष्टं द्रष्टव्यम्॥&lt;/p&gt;</description>
    </item>
    <item>
      <title>11 इन्द्रप्राणाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/11_indraprANAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/1_samanvayaH/1_ayoga-vyavachChedaH/11_indraprANAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 74&lt;/summary&gt;&#xA;&lt;p&gt;विद्या प्रातर्दनी सा वदति हिततमोपास्तिकर्मेन्द्रमेव&lt;br&gt;&#xA;ख्यातप्राणेन्द्रचिह्नान्वितमपि तदसौ विश्वकर्तेति चेन्न।&lt;br&gt;&#xA;ब्रह्म त्रेधा ह्युपास्यं बहुविधचिदचित्कञ़्चुकं स्वात्मना च&lt;br&gt;&#xA;प्राणेन्द्रप्रक्रमोऽपि प्रबलतरमहावाक्यवैघट्यभग्नः॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 74&lt;/summary&gt;&#xA;&lt;p&gt;विद्या प्रातर्दनीत्यादि। सा &amp;ndash;प्रसिद्धा। प्रातर्दनी &amp;ndash; &amp;lsquo;प्रतर्दनो हवै दैवोदासिरिन्द्रस्य प्रियं धामोपजगाम&amp;rsquo; इत्यादिका प्रतदर्नाख्यानप्रतिपादिका। विद्या &amp;ndash; कौषीतकिब्राह्मणे वरं वृणीष्वेतीन्द्रेणोक्तेन प्रतदर्नेन &amp;lsquo;त्वमेव मे वरं वृणीष्व यं त्वं&amp;quot; मनुष्याय हिततमं मन्यसे&amp;rsquo; इति भवभयाभइितप्तजनहिततमोपायं सर्वज्ञस्त्वमेव चिन्त्येति पुनरुक्ते &amp;lsquo;सहोवाच मामेव विजानीह्येतदेवाहं&amp;quot; मनुष्याय हिततमं मन्ये यन्मां विजानीयात्&amp;rsquo; इतीन्द्रवचनरूपा श्रुतिः। इन्द्रमेव हिततमोपास्तिकर्म वदति &amp;ndash; इन्द्रमेव भवभयाभइतप्तजहिततमोपासनविषयं&amp;quot; वदति। किंच ख्यातप्राणेन्द्रचिह्नान्वितमपि &amp;mdash;-प्राणश्चेन्द्रश्च प्राणेन्द्रौ ख्यातौ जीवशरीरधारणमुख्योपकरणवायुरूपतया त्रयस्त्रिंशद्देवाधिपतितया च प्रसिद्धौ च तौ प्राणेन्द्रौच ख्यातप्राणेन््द्रौ तयोश्चिह्नैस्त्रिशीर्षत्वाष्ट्रहननारुन्मुखयतिशिक्षणादिरूपैरायुस्सत्तानियामकस्वसत्तादिरूपैश्त चिह्नैरन्वितं युक्तमपि। हिततमोपास्तिकर्म वदति &amp;mdash; &amp;lsquo;त्रिशीर्षाणं त्वाष्ट्रमहनमरुन्मुखानु यतीन् सालावृकेभ्यः प्रायच्छं यावद्ध्यस्मिन् शरीरे प्राणो वसति तावदायुः&amp;rsquo; इत्यादिवाक्यैः &amp;lsquo;स होवाच प्राणोऽस्मि प्रज्ञात्मा तं मामायुरमृतमित्युपास्स्व&amp;rsquo; इति वाक्येन चेत्यर्थः। तत् &amp;ndash;तस्मात्। असौ &amp;ndash;प्रसिद्धेन्द्र एव। विश्वकर्ता &amp;ndash;जगत्कारणम्। इति चेन्न &amp;ndash; इति शङ्क्यते चेत् तन्न सम्भवति। अयमाशयः &amp;ndash; उपक्रमस्थं हिततमोपास्तिकर्मत्वं प्रसिद्धेन्द्रस्य न घटते, हिततमोपासनस्यापवर्गार्थत्वात्। तादृशोपासनकर्मत्वं परिमितदेशवासिनि मेघनादादिविजिते कीटकल्पे प्रसिद्घेन्द्रे न सम्भवतीति। तर्हि प्रसिद्धेन्द्रादिलिङ्गं कथमुपपद्येतेत्यत्राह &amp;ndash; ब्रह्मेत्यादि। ब्रह्म बहुविधचिदचित्कञ्चुकं स्वात्मनाच त्रेधा उपास्यं हि &amp;mdash; परमात्मा चिद्विशिष्टतया, अचिद्विशिष्टतया, स्वरूपेण चेति त्रेधा उपास्यो हि। इदं हृदयम् &amp;ndash; चिद्विशिष्टया, अचिद्विष्टतया, स्वरूपेणच ब्रह्मण उपास्यत्वात् प्रसिद्धेन्द्रादिकमप्युपास्यविशेषणतयाऽवगन्तव्यमेवेति। तथोपास्यविशेषणीभूतेन्द्रादिप्रतिपत्त्यर्थत्वात् त्वाष्ट्रवधादिकमपि लिङ्गं सार्थकमेव न विरुद्धमिति। प्राणेन्द्रप्रक्रमोऽपि प्रबलतरमहावाक्यवैघट्यभग्नः &amp;ndash; प्रसिद्धप्राणेन्द्रश्रुतिलिङ्गयुक्ततया उपक्रमोऽपि महावाक्यविरोधेन बाधितः। इदमाकूतम् &amp;ndash; उपक्रमोपसंहारयोरुपक्रमो बलीयान्, उपक्रममहावाक्ययोर्विरोधे बलीय इति, इदं च पुनर्विरोधे सत्येव। अत्र पुनर्विरोध एव नास्ति, महावाक्यान्तर्गतोपक्रमस्यापीन्द्रविशिष्टपरमात्मविषयत्वेनाध्यात्मविद्भिरनुसन्धानादिति॥&lt;/p&gt;</description>
    </item>
  </channel>
</rss>
