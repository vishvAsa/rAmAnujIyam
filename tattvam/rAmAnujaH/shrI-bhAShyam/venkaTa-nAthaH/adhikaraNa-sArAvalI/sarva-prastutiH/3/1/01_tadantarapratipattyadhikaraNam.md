+++
title = "01 तदन्तरप्रतिपत्त्यधिकरणम्"

+++

<details><summary>विश्वास-प्रस्तुतिः - 1</summary>

1. साद्ध्या मुक्तिर्न चेत्स्यात्प्रसजति विफला साधनाद्ध्यायकॢप्तिः  
साद्ध्या चेन्नश्वरी स्यात् कथमिह पुनरावृत्तिशून्योऽपवर्गः ।  
मैवं, ब्रह्मानुभूतिः परभजनवता प्रागसिद्धैव साद्ध्या  
धीसंकोचप्रणाशस्त्वियमिति च भवत्युत्तरावध्यतीता ॥
</details>

<details><summary>मूलम् - 1</summary>

1. साद्ध्या मुक्तिर्न चेत्स्यात्प्रसजति विफला साधनाद्ध्यायकॢप्तिः  
साद्ध्या चेन्नश्वरी स्यात् कथमिह पुनरावृत्तिशून्योऽपवर्गः ।  
मैवं, ब्रह्मानुभूतिः परभजनवता प्रागसिद्धैव साद्ध्या  
धीसंकोचप्रणाशस्त्वियमिति च भवत्युत्तरावध्यतीता ॥
</details>


<details><summary>विश्वास-प्रस्तुतिः - 2</summary>

2. पादाभ्यामत्र पूर्वं जनयति भविनां ब्रह्मविद्याधिकारं  
पश्चात्तेषामुभाभ्यां वदति बहुविधां तामशेषैस्सहाङ्गैः ।  
ऐश्वर्यादौ विरक्तिं निरवधिविभवे पूरुषे चाभिलाषं  
विद्याभेदावलम्बं तदुपकरणमप्याह पादैः क्रमेण ॥
</details>

<details><summary>मूलम् - 2</summary>

2. पादाभ्यामत्र पूर्वं जनयति भविनां ब्रह्मविद्याधिकारं  
पश्चात्तेषामुभाभ्यां वदति बहुविधां तामशेषैस्सहाङ्गैः ।  
ऐश्वर्यादौ विरक्तिं निरवधिविभवे पूरुषे चाभिलाषं  
विद्याभेदावलम्बं तदुपकरणमप्याह पादैः क्रमेण ॥
</details>


<details><summary>विश्वास-प्रस्तुतिः - 3</summary>

3. संसारोद्विग्नचेतास्तनुभृदधिकरोत्यत्र शारीरकांशे  
वैराग्यार्थस्तु पादः किमिति पुनरसौ सूत्रकारैर्निबद्धः ।  
सत्यं प्राप्यान्तराणां निरयगणतुलारोपणं मुक्त्युपाय-  
प्रारम्भेऽभ्यर्हितं स्यात्त्वरत इह खलु स्पष्टदृष्टस्वबोधः(दोषः) ॥
</details>

<details><summary>मूलम् - 3</summary>

3. संसारोद्विग्नचेतास्तनुभृदधिकरोत्यत्र शारीरकांशे  
वैराग्यार्थस्तु पादः किमिति पुनरसौ सूत्रकारैर्निबद्धः ।  
सत्यं प्राप्यान्तराणां निरयगणतुलारोपणं मुक्त्युपाय-  
प्रारम्भेऽभ्यर्हितं स्यात्त्वरत इह खलु स्पष्टदृष्टस्वबोधः(दोषः) ॥
</details>


<details><summary>विश्वास-प्रस्तुतिः - 4</summary>

4. देहाद्यं भोग्यनीत्या दिवि भुवि च गतौ तत्रतत्रैव लभ्यं  
प्राणाद्यैर्भूतसूक्ष्मैरपि किमिह मुधा पूर्वदेहाद्गृहीतैः ।  
जीवस्याणोर्गतिं च स्वयमुपजनयेदीश्वरः प्राणनीत्या  
मैवं, स्वच्छन्दकृत्ये श्रुतिमितनियतौ गौरवोक्तेरयुक्तेः ॥
</details>

<details><summary>मूलम् - 4</summary>

4. देहाद्यं भोग्यनीत्या दिवि भुवि च गतौ तत्रतत्रैव लभ्यं  
प्राणाद्यैर्भूतसूक्ष्मैरपि किमिह मुधा पूर्वदेहाद्गृहीतैः ।  
जीवस्याणोर्गतिं च स्वयमुपजनयेदीश्वरः प्राणनीत्या  
मैवं, स्वच्छन्दकृत्ये श्रुतिमितनियतौ गौरवोक्तेरयुक्तेः ॥
</details>


<details><summary>विश्वास-प्रस्तुतिः - 5</summary>

5. नानाजातीयराशिं व्यपदिशति जनो भूयसोंऽशस्य नाम्ना  
प्राचुर्यादेवमापः पुरुषवचस इत्युच्यते भूतवर्गः ।  
व्यष्टिं पञ्चीकृतैस्तैस्सृजति हि स विभुस्तारतम्यं पुनश्च  
श्रद्धाशब्दस्त्विहापः कथयति निगमे तत्समाख्यावदुक्तेः ॥
</details>

<details><summary>मूलम् - 5</summary>

5. नानाजातीयराशिं व्यपदिशति जनो भूयसोंऽशस्य नाम्ना  
प्राचुर्यादेवमापः पुरुषवचस इत्युच्यते भूतवर्गः ।  
व्यष्टिं पञ्चीकृतैस्तैस्सृजति हि स विभुस्तारतम्यं पुनश्च  
श्रद्धाशब्दस्त्विहापः कथयति निगमे तत्समाख्यावदुक्तेः ॥
</details>


<details><summary>विश्वास-प्रस्तुतिः - 6</summary>

6. द्यौः पर्जन्योऽथ पृथ्वी तदनु च पुरुषो योषिदित्येवमेतान्  
पञ्चाग्नीन् कल्पयित्वा परिकरसहितांस्तेषु पञ्चाग्निविद्या ।  
श्रद्धाख्यं भूतसूक्ष्मं क्रमपरिणतितस्सोमवर्षान्नरेतो-  
रूपं हव्यं सजीवं तनुधरमरुतो जुह्वतीति ब्रवीति ॥
</details>

<details><summary>मूलम् - 6</summary>

6. द्यौः पर्जन्योऽथ पृथ्वी तदनु च पुरुषो योषिदित्येवमेतान्  
पञ्चाग्नीन् कल्पयित्वा परिकरसहितांस्तेषु पञ्चाग्निविद्या ।  
श्रद्धाख्यं भूतसूक्ष्मं क्रमपरिणतितस्सोमवर्षान्नरेतो-  
रूपं हव्यं सजीवं तनुधरमरुतो जुह्वतीति ब्रवीति ॥
</details>