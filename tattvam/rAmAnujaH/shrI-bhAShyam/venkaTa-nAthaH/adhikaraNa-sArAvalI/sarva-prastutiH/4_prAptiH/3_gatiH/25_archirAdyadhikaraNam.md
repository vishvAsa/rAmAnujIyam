+++
title = "25 अर्चिराद्यधिकरणम्"
+++


<details open><summary>विश्वास-प्रस्तुतिः - 2</summary>

2.शाखाभेदेषु भिन्नां गतिमुपनिषदोऽधीयते तन्मुमुक्षोः  
विद्यावैषम्यनीत्या गतिरपि विषमा न व्यवस्थार्चिरादेः।  
नैतत्सर्वत्र तैस्तैरिह तदिदमिति प्रत्यभिज्ञानसिद्धौ  
भाव्यं न्यूनाधिकत्वप्रभृति निखिलमप्यत्र सिद्धाविरुद्धम्॥
</details>

<details><summary>३४-तमाहोबिल-यतिः - 2</summary>

2.शाखाभेदेष्वित्यादि।उपनिषदः---वेदान्तभागाः।शाखाभेदेषु--ऋग्यजुस्सामादिशाखाभेदेषु। गतिम्--ब्रह्मविदां मार्गम्।भिन्नाम्--परस्परन्यौन्याधिक्यव्यत्ययैर्विलक्षणामेव।अधीयते-- आमनन्ति।तत्--तस्मात्।मुमुक्षोः-- ब्रह्मविदः।विद्यावैषम्यनीत्या--विद्यवैषम्यन्यायेन।गतिरपि--मार्गोऽपि।विषमा--परस्परभिन्नभिन्नैव भवितुमर्हति। अतः अर्चिरादेः--अर्चिरादिमार्गस्य।व्यवस्था--ऐकरूप्यनियमः।न--नास्ति।एतत् न--इदं शङ्कनं न युक्तम्। इह-- अर्चिरादिगतिविषये।सर्वत्र--शाखाविशेषेषु सर्वत्र।तैस्तैः--अग्निवाय्वादित्यचन्द्रविद्युत्प्रभृतिभिः।तदिदमिति प्रत्यभिज्ञानसिद्धौ--तदेवेदमपीत्येकत्वेन प्रत्यभिज्ञासिद्धौ सत्याम्।न्यूनाधिकत्वुप्रभृति निखिलमपि अत्र सिद्धाविरूद्धं भाव्यम्--न्यूनत्वमधिकत्वं व्यत्ययेन कथनमित्यादि सर्वमपि न्यायसिद्धाविरूद्धतया चिन्तनीयम्॥
</details>

<details><summary>कुमार-वरदः - 2</summary>

2. अत्र सङ्गतिर्भाष्ये ' विदुष उत्क्रान्तस्य नाडीविशेषण हादार्नुग्रहाद् गत्युपक्रम उक्तः। तस्य गच्छतो मार्ग इदानीं निर्णीयते' इति। तदर्थविचारस्तु- किं विद्वानर्चिरादिमार्गेणैव गच्छति, उत तेन वा मार्गान्तरेण वेत्यनियमः।किं सर्वविद्यास्वेको मार्ग आम्नायते, उत नानामार्ग इति । किं क्रमान्तरपदार्थान्तराम्नानात् नानामार्गसमाश्रयणं न्याय्यमुतादित्यादिप्रत्यपिज्ञानेन मार्गैकत्वाश्रयणं" न्याय्यमिति।अत्र पूर्वपक्षमाह- शाखाभेदे ष्विति। छान्दोग्ये वादसनेयके कौषीतकिब्राह्मणे च तत्रतत्र शाखाभेदेषूपनिषदो भिन्नमिव ब्रह्मविदां गतिमधीयते। तत्र भिन्नप्रकारार्थं भाष्य एव सुव्यक्तमुक्तम्।तेन मुमुक्षोर्ब्रह्मविद्यावैषम्यन्यायेन गतिचिन्तनमपि विषममेव। तेनार्चिरादेव व्यवस्था नियमेनैकरूरप्यं नास्तीति। तदिदं प्रतिक्षिपति- नैत दिति। सर्वत्र तैस्तैरग्निवाय्वादित्य.चन्द्रविद्युत्प्रभृतिभिस्तदेव देवयानामिति प्रत्यभिज्ञानेन सिद्धे सति न्यूनाधिकत्वप्रभृति न्यूनत्वमधिकत्वं व्यत्ययेन कथनमपि निखिलं न्याय विरुद्धं भाव्यं" भावनीयम्॥
</details>

<details><summary>मूलम् - 2</summary>

2.शाखाभेदेषु भिन्नां गतिमुपनिषदोऽधीयते तन्मुमुक्षोः  
विद्यावैषम्यनीत्या गतिरपि विषमा न व्यवस्थार्चिरादेः।  
नैतत्सर्वत्र तैस्तैरिह तदिदमिति प्रत्यभिज्ञानसिद्धौ  
भाव्यं न्यूनाधिकत्वप्रभृति निखिलमप्यत्र सिद्धाविरुद्धम्॥
</details>

<details open><summary>विश्वास-प्रस्तुतिः - 3</summary>

3.चैद्यादीनामयोध्यास्थिरचरजनुषां पुण्डरीकादिकानां  
भीष्मादीनामुपास्तिक्रमभवविभवव्यूहलोकस्थितानाम् ।  
धातॄणां तत्सुतानामिधिकृतिविगमे ब्रह्मसम्प्रेप्सताम-  
प्यन्येषां प्रस्थितिस्सा शितपृथुमतिभिश्चिन्तनीया यथार्हम्॥
</details>

<details><summary>३४-तमाहोबिल-यतिः - 3</summary>

3.चैद्यादीनामित्यादि।चैद्यादीनाम्-शिशुपालुप्रभृतीनाम्।अयोध्यास्थिरचरजनुषाम्---अयोध्यासम्बन्धिनां स्थावरजङ्गमजन्मभाजां प्राणिनाम्।पुण्डरीकादिकानाम्--पुण्डरीकाख्यमहर्षिप्रभृतीनाम्।भीष्मादीनाम्। उपास्तिक्रमभवविभवव्यूहलोकस्थितानाम्-'विभवार्चनीद्व्यूहार्चनं प्राप्य व्यूहार्चनात् परं ब्रह्म वासुदैवाख्यं सूक्ष्मं प्राप्यत इति वदन्ति' इति पाञ्चरात्राधिकरणभाष्योक्तरीत्या उपास्तिक्रमेण भवतीत्युपास्तिक्रमभवं विभवव्यूहलोकयोः स्थितम् अवस्थानं येषां" ते उपास्तिक्रमभवविभवव्यूहलोकस्थितास्तेषाम्।विभवो रामकृष्णादिप्रादुर्भावगणः।रामकृष्णादीनां विभवानामपि लोकास्सन्ति।व्यूहो वासुदेवादिमूर्तिचतुष्टयम्। वासुदेवादीनामपि प्रत्येकं लोकास्सन्ति।उदाहृतभाष्यस्य तन्मूलभूतसंहितादिवचनानाञ्च विद्यमानत्वात्।धातॄणाम् --प्रतिप्राकृतसृष्टि भिन्नभिन्नानां चतुर्मुखानाम्।तत्सुतानाम्--चतुर्मुखसुतानां पुलस्त्यनारदप्रभृतीनाम्। अधिकृतिविगमे-स्वस्वाधिकारावसाने।ब्रह्मसम्प्रेत्सतामन्येषामपि--ब्रह्मप्राप्तिकामानामिन्द्रादीनामपि।सा- पुराणादिषु प्रसिद्धा।प्रस्थितिः--प्रस्थीयते अनयेति प्रस्थितिस्सरणिः।शितपृथुमतिभिः-निशितमहाबुद्धिभिः पण्डितैः।यथार्हम्--यथायोग्यम्, उपरितनलोकस्थितानामधोलोकस्थितार्चिरादिदेवतातिवहनपरत्यागाद्यर्थौचित्येन। चिन्तनीया-आलोचनीया।तथा चायमर्चिरादिमार्गस्सामान्यः" केषाञ्चित् ब्रह्मविदां गतिभेदाश्च सन्ति तथा च तुल्यप्रमाणकानामितरेतरबाधश्च नास्तीति भावः॥
</details>

<details><summary>कुमार-वरदः - 3</summary>

3. एवमर्चिरादिमार्गेण ब्रह्मविदां गमनमिति भगवत्प्राप्तौ गमननियमो भवतोक्तः परमपदं गच्छतां नानाप्रकारेण गमनं द्दश्यते प्रमाणवाक्येषु तत्कथमित्याशङ्क्य प्रमाणसिद्धार्थप्रहाणायोगात् तत्र तत्रोचितमेव प्रकारवैषम्यं प्रतिभावद्भिश्चिन्तनीयमित्याह- चैद्यादीना मिति। अयमत्र भावः-सामान्यन्यायोऽयं ब्रह्मनाड्योत्क्रम्य ब्रह्मविदामर्चिरादिमार्गेण गमनमिति ब्रह्मविद्विशेषाणां तुल्यप्रमाणसिद्धं" गमनवैषम्यमपि नापह्नोतव्यम्, नैतावता ब्रह्मविदामर्चिरादिमार्गेण गमनमिति सामान्योऽयं महामार्गोऽपह्नोतव्य इति। चैद्यस्य तदानीमेव वासुदेवपदप्राप्तिः। अयोध्यास्थिरचरजनुषां" भगवता रामभद्रेण सह यावद्ब्रह्मलोकगमनम्।पुण्डरीकादीनां तत्तत्संवादोक्तप्रकारेण पुरुषविशेषाणामपवर्गप्राप्तिः।भीष्मादीनां वस्वादिपदप्राप्तिपूर्वकपरमपदप्राप्तिः।उपास्तिक्रमेण भगव द्विभव्यूहलोकस्थितानां स्वाभिमतकाले फलप्राप्तिः। धातॄणां चतुर्मखादीनां स्वस्माल्लोकात्परमपदप्राप्तिः।एवमन्यत्रापि विद्वद्भिञ्चिन्तनीयमिति।एवं" सामान्यगमनोरपदेशमात्रेण यथोचितविशेषगमनं नापह्नोतव्यमित्यक्तं भवति॥
</details>

<details><summary>मूलम् - 3</summary>

3.चैद्यादीनामयोध्यास्थिरचरजनुषां पुण्डरीकादिकानां  
भीष्मादीनामुपास्तिक्रमभवविभवव्यूहलोकस्थितानाम् ।  
धातॄणां तत्सुतानामिधिकृतिविगमे ब्रह्मसम्प्रेप्सताम-  
प्यन्येषां प्रस्थितिस्सा शितपृथुमतिभिश्चिन्तनीया यथार्हम्॥
</details>
