+++
title = "18 परसंपत्त्यधिकरणम्"
+++


<details open><summary>विश्वास-प्रस्तुतिः - 15</summary>

जीवोत्क्रान्त्युक्तिकाले विदुषि तु घटते तत्प्रतिक्षेपभङ्गो  
भूतोत्क्रान्तेस्तु पश्चात्तदुपनिपतने सङ्गतिस्स्यात्कथंचित्।  
तस्मात्साधारणोऽपि ह्ययमुपरि ततस्स्थाप्यते हार्दयोगः  
तुल्येऽप्यस्मिन्नतुल्यास्सरणिमुखतया प्राप्यभेदेन नाड्यः॥
</details>

<details><summary>३४-तमाहोबिल-यतिः - 15</summary>

जीवोत्क्रान्तीत्यादि।जीवोत्क्रान्त्युक्तिकाले-- सामान्येन जीवोत्क्रान्तिप्रतिपादन प्रकरणे।विदुषि -- विद्वज्जीवविषये। तत्प्रतिक्षेपभङ्गः -- उत्क्रान्तिर्नास्तीत्याशङ्क्य तेषामप्युत्क्रान्तिरस्तीति कथनम्।घटते -- सङ्गत्यौचित्यातिशयेन युज्यते।भूतोत्क्रान्तेः" पश्चात् तदुपनिपतने तु सङ्गतिः कथञ्चित् स्यात् -- भूतोत्क्रान्तिमुक्त्वा तदनन्तरं विदुष उत्क्रान्तिनिषेधपरिहारकथने किञ्चित्स्वारस्येन सङ्गतिर्भवेत्। तस्मात् -- कारणात्। साधारणोऽपि -- विद्वदविद्वज्जीवसाधारणभूतोऽपि। अयं हार्दयोगः -- 'तानि परे तथा ह्याह' इत्युच्यमानो हार्दनामकान्तर्यामिसंश्लेषः। तत उपरि स्थाप्यते हि -- विद्वदुत्क्रान्तिस्थापनानन्तरं सूत्रकारैः प्रतिष्ठापितः। सरणिमुखतया -- विषूचीननाड्यात्मकमार्गविभागपूर्वदेशतया। अस्मिन्नपि --हार्दसंश्लेषेऽपि। तुल्ये -- विद्वदविद्वत्साधारणे सति। प्राप्यभेदेन -- गन्तव्यदेशानां परस्परं भिन्नत्वेन। नाड्यः --तद्गमनसाधनभूता नाड्यश्च। अतुल्याः -- परस्परविभक्ता इत्यर्थः। यथैकद्वारेण निष्क्रान्तानां" बहूनां पुरुषाणां मार्गभेदेन नानादेशगमनं एमेकस्याद्धार्दस्थानर्गतानां जीवानां नानानाडीमार्गैस्स्वकर्मानुरूपं तत्तन्नानादेशगमनमुपपन्नमिति॥
</details>

<details><summary>कुमार-वरदः - 15</summary>

अत्रावान्तरसङ्गतिर्भष्ये मुव्यक्ता ' सकरणग्रामः सपराणः करणाध्यक्षः प्रत्यगात्मा उत्क्रान्तिवेलायां तेजःप्रभृतिभबतसूक्ष्मेषु सम्पद्यत इत्युक्तम्। सैषा सम्पत्तिर्विदुषा न विद्यत इत्याशहङ्क्य परिहृतम्। तानि पुनर्जीवपरिपरिष्वक्तानि भतसूक्ष्माणि किं" याथाकर्म यथाविद्यञ्च स्वकार्याय गच्छन्ति उत परमात्मनि सम्पद्यत इति विशये' इति। तदर्थविचारस्तु- किं तेजश्शब्दनिर्दिष्टानि भूतानि यथा कर्म यथाविद्यञ्च गच्छन्ति उत परमात्मनि संपद्यन्ते। किमत्र परदेवताशब्दो गन्तव्यस्थानवस्थपरमात्मपरः उतातदवस्थपरमात्मपरः इति। किमत्र सम्पत्तौ प्रयोजनं संभावति नेति । ननु पूर्वं जीवोत्क्रान्ति मुक्त्वा तदनन्तरं भूतोत्क्रान्तिमुक्त्वा पश्चाद्विदुष उत्क्रान्तिनिषेधपरिहारः" किमिति नोच्यत इत्यत्राह- जीवेति। अयमर्थः---सामान्येन जीवोत्क्रान्ति मुक्तवा जीवविशेषभूतविदुषामुक्रान्तिर्नास्तीत्याशङ्क्य तेषामप्युत्क्रान्तिरस्तीति कथने सङ्गत्यौचित्यातिशयोऽस्ति। जीवोत्क्रान्तिसमनन्तरं भूतोत्क्रान्तिमुक्तवा पश्चाद्विदुष उत्क्रान्तिनिषेधपरिहारकथने सङ्गतिः कथ़ञ्चिदेव स्यात् । तस्मा त्कारणा दयं विद्वदविद्वत् साधारणोऽपि हार्दयोगस्तत उपरि स्थाप्यते विदुष उत्क्रान्तिस्थापनादुपरि स्थाप्यत इति। साधारणोऽपी ति---' वाङ्मनसि सम्पद्यते' इत्यादिवद् हार्दयोगोऽपि विद्वदविद्वत्साधारणोऽपीति सङ्गति विशेषेण विदुष उत्क्रान्तिस्थापनानन्तरं" कथ्यत इतीममर्थं प्रकाशयितुमपिशब्दः। तर्हि हार्दयोगे तुल्ये नाड्योऽपि तुल्याः स्यरित्याशङ्क्य नेत्याह--- अतुल्या इति। अतुल्यत्वे कारणमाह--- प्राप्ये ति। हार्दयोगस्य तुल्यत्वे कारणमाह--- सरणिमुखतये ति। अयमर्थः-हार्दयोगस्सरणिमुखं तद्विद्वदविद्वत्तुल्यमेव।ततः" उपरि सरणयो नाड्यस्ता विभक्ताः। यथैकेन द्वारेण निष्क्रान्तानां बहुनां मार्गभेदेन नानादेशगमनम्, एवमेकस्माद् हार्दस्थानान्नानाडीमार्गेण स्वकर्मानुरूपं तत्तन्नानादेशगमनं जायत इति॥
</details>

<details><summary>मूलम् - 15</summary>

जीवोत्क्रान्त्युक्तिकाले विदुषि तु घटते तत्प्रतिक्षेपभङ्गो  
भूतोत्क्रान्तेस्तु पश्चात्तदुपनिपतने सङ्गतिस्स्यात्कथंचित्।  
तस्मात्साधारणोऽपि ह्ययमुपरि ततस्स्थाप्यते हार्दयोगः  
तुल्येऽप्यस्मिन्नतुल्यास्सरणिमुखतया प्राप्यभेदेन नाड्यः॥
</details>

<details open><summary>विश्वास-प्रस्तुतिः - 16</summary>

प्राप्तुं भोगापवर्गौ प्रयति तनुभृति प्राप्तसूक्ष्मस्वदेहे  
सम्पत्त्या किं परस्यां श्रितहृदयसुषौ लभ्यते देवतायाम्।  
आतस्तेजः परस्यामिति चिरघटितेऽप्यस्तु सिद्धानुवादो  
मैवं मानानुसारात्फलमिति परमे संक्रमश्श्रान्तिशान्त्यै॥
</details>

<details><summary>३४-तमाहोबिल-यतिः - 16</summary>

प्राप्तुमित्यादि। भोगापवर्गौ प्राप्तुम् --- भोगापवर्गात्मकफललाभाय।प्राप्तसूक्ष्मस्वदेहे -- प्राप्तः पूर्वशरीरस्थभूतसूक्ष्मात्मकस्स्वदेहे येन तादृशे।तनुभृति --- जीवे। प्रयति -- उत्क्रामति सति। श्रितहृदयसुषौ परस्यां देवतायां संपत्त्या किं लभ्यते -- संश्रितहृदयाकाशायां" हार्दरूपिण्यां परस्यां देवतायां संश्लेशविशेषेण किं" प्रयोजनं लभ्यते।आतः -- अतः।तेजः परस्यामिति -- 'तेजः परस्यां देवतायां'इति वचनम्। चिरघटितेऽपि -- सदातनेऽप परमात्मसंश्लेषे। सिद्धानुवादोऽस्तु -- पूर्वमेव सिद्धस्यानुवादः नत्विदानीमपूर्वसंश्लेषपरम् अस्तु। मैवम् -- एवं मा शङ्किष्ठाः। मानानुसारात् फलमिति -- नतु प्रयोजनानुसारिणी प्रमाणप्रवृत्तिः प्रमाणानुसारेण प्रयोजनं कल्पनीयमिति न्यायेन। परमे संक्रमः -- परमात्मनीदनीमपूर्व एवैष संश्लेषः। श्रान्तिशान्त्यै -- करणकलेबरक्षोभजनित श्रमपरिहारायेति योजनीयम्॥
</details>

<details><summary>कुमार-वरदः - 16</summary>

अत्र हार्दप्राप्तौ प्रयोजनाभावाद् यथाकर्म यथाविद्यं गमनमेवास्तु किमनया निरर्थिकया हार्दप्राप्तयेत्याशङ्क्य तत्प्राप्तौ प्रयोजनविशेषमाह- प्राप्तु मिति। अममन्वयः- भोगापवर्गौ प्राप्तु प्राप्तसूक्ष्मस्वदेहे तनुभृति जीवे प्रयति सति श्रियहृदयसुषौ श्रितहृदयाकाशायां परस्यां देवतायां स म्पत्या किं फलं स्यात् अतस्सम्पत्तिरेव नास्ति। आतः- एतस्मात्कारणात्। तेजः परस्यां देवतायामिति वचनं चिरघटिते सर्वदासंघटिते परमात्मनि सिद्धानुवाद एव। नपुनरपूर्वं संघटनं किञ्चिदत्रास्ति निष्फलत्वादिति। तदिदं प्रतिपक्षति- मैव मिति। प्रतिक्षेपमेवोपपादयति--- मानानुसारा दिति। प्रमाणसिद्धेऽर्थे हि प्रमाणनुसारात् प्रयोजनमेव परिकल्प्म्। नपुनरापाततः" प्रयोजनादर्शनात् प्रमाणसिद्धोऽर्थः परित्याज्य इति नीतिविदां मर्यादा। किमत्र तर्हि प्रयोजनमित्याशङ्क्याह- परम इति। परमात्मनि संक्र मश्श्रान्तिशान्त्यै देहादुत्क्रान्तिमये जायते श्रान्तिः तच्छ्रान्तिशान्तिः परमात्मनि संक्रमादुत्पद्यते तेनोत्क्रान्तिजनितश्रान्तिशान्त्यर्थं" हार्दे विश्रस्य स्वाभिमतफलप्राप्त्यर्थं तत्तन्मार्गेण गच्छतीत्यर्थः॥
</details>

<details><summary>मूलम् - 16</summary>

प्राप्तुं भोगापवर्गौ प्रयति तनुभृति प्राप्तसूक्ष्मस्वदेहे  
सम्पत्त्या किं परस्यां श्रितहृदयसुषौ लभ्यते देवतायाम्।  
आतस्तेजः परस्यामिति चिरघटितेऽप्यस्तु सिद्धानुवादो  
मैवं मानानुसारात्फलमिति परमे संक्रमश्श्रान्तिशान्त्यै॥
</details>
