+++
title = "12 उपोद्घातम्"
+++


<details open><summary>विश्वास-प्रस्तुतिः - 1</summary>

1. नित्यत्वज्ञत्वपूर्वैर्निपुणमभिहितं जीवतत्त्वं द्वितीये  
जागर्यादौ च खेदो जगदटविमहाजाङ्घिकस्याथ गीतः।  
विद्यारम्भावसानावधि यदपि परं ध्यातुरर्थ्यं तदुक्तं  
प्रारब्धस्यावसाने वपुरिह जहतो गत्युपक्रान्तिमाह॥
</details>

<details><summary>३४-तमाहोबिल-यतिः - 1</summary>

1. नित्यत्वज्ञत्वपूर्वैरित्यादि। नित्यत्वज्ञत्वपूर्वैः -- नित्यत्वर्ज्ञातृत्वप्रमुखैर्गुणैः। जीवतत्त्वम् --जीवात्मवस्तु। द्वितीयेऽध्याये।निपुणमभिहितम् ---स्पष्टतया प्रतपादितम्।जगदटविमहजाङ्घिकस्य -- साधनानुष्ठानफलानुभवौपयिकभूस्वर्गादिलोकात्मकमहारण्यगमनैकशीलस्य जीवात्मनः।जागर्यादौ --जाग्रत्स्वप्नसुषुप्तिमुग्धावस्थासु।खेदश्च -- दुःखानुभवश्च। अथ --तृतीयाध्याये प्रथमद्वितीयपादयोः। गीतः" --उक्तः। परम् -- तचदुपरिशास्त्रांशे च। ध्यातुः -- उपासकस्य। अर्थ्यम् --अपेक्षितम्।यत् विद्यारम्भावसानावधि तदप्युक्तम् -- विद्यारम्भमुपक्रम्य विद्यावसानपर्यन्तं मध्ये यद्वक्तव्यं तदपि चोक्तम्। प्रारब्धस्य -- आरब्धफलस्य कर्मणः। अवसाने -- समाप्तौ। इह वपुर्जहतः -- अस्मिन् लोके परित्यजतो जीवात्मनः। गत्युपक्रान्तिम् --गमनोपक्रमम्। आह -- अतः परं प्रतिपादयति॥
</details>

<details><summary>कुमार-वरदः - 1</summary>

1. पूर्वोक्ताध्यायद्वयार्थानुवादपूर्वकं चतुर्थाध्यायद्वतीयपादारम्भे सङ्गतिमाह--- नित्यत्वे ति। प्रथमाध्याये परतत्वपिरतिपादनं" कृतम्। नित्यत्वज्ञत्वपूर्वैर्जीवतत्त्व मपि द्वितीया ध्याये निपुणमभिहितम्।तृतीयाध्याये वैराग्यपादे जगदटविमहाजाङ्घिकस्य जीवस्य दुःखमपि प्रोक्तम् । शिष्टे च शास्रांशे पूर्व प्रवृते विद्यारम्भ मुपक्रम्य विद्या वसान पर्यन्तं मध्ये यद्वक्तव्यं तदपि चोक्तम् । अतः परं प्रारब्धावसाने स्थूलशरीरं जहतो जीवस्य गत्यपक्रान्ति प्रकार माहे त्युत्क्रा न्तिपादमवतारयति--- प्रारब्धस्येति॥
</details>

<details><summary>मूलम् - 1</summary>

1. नित्यत्वज्ञत्वपूर्वैर्निपुणमभिहितं जीवतत्त्वं द्वितीये  
जागर्यादौ च खेदो जगदटविमहाजाङ्घिकस्याथ गीतः।  
विद्यारम्भावसानावधि यदपि परं ध्यातुरर्थ्यं तदुक्तं  
प्रारब्धस्यावसाने वपुरिह जहतो गत्युपक्रान्तिमाह॥
</details>

<details><summary>विश्वास-प्रस्तुतिः - 2</summary>

2.वर्ण्यो वैराग्यपादे तनुकरणगणक्षोभ ईदृक् तथापि  
ब्रह्मज्ञस्यापि काले भवति मृतिरिति ज्ञप्तयेऽत्रानुबन्धः।  
तस्योत्क्रान्तौ विशेषं कथयितुमुचिता चात्र साधारणोक्तिः  
मध्ये विद्याफलानां मरणमपि वदंस्तत्प्रियं चिन्त्यमाह॥
</details>

<details><summary>३४-तमाहोबिल-यतिः - 2</summary>

2. वर्ण्य इत्यादि।ईदृक् तनुकरणगणक्षोभो वैराग्यपादे वर्ण्यः-- अत्यन्तदुःखरूपश्शरीरस्य भूतसूक्ष्मग्रहणार्थः इन्द्रियगणानां" तत्तद्गोलकविश्लेषणपृथक्कृतसूक्ष्मपुञ्चावस्थापनार्थश्च भवति यः क्षोभः उद्धरणव्यापारस्सः 'तदन्तरप्रतिपत्तौ' इत्यादितृतीयाध्यायप्रथमपादादावेव वर्ण्यः प्रतिपादनीयः। तथापि -- एवं युक्तत्वेऽपि। ब्रह्मज्ञस्यापि काले मृतिर्भवतति ज्ञप्तये -- ब्रह्मोपासकस्य महानुभावत्वात् मरणमेव नास्तीति कस्यचिन्मन्दमतेर्मतिनिवर्तनाय ब्रह्मोपासकस्यापि प्राप्तकाले मरणं भवतीत्येतदर्थस्य शिष्येभ्यो ज्ञापनाय। अत्रानुबन्धः" --मरणस्यास्मिन् चतुर्थाध्यायद्वितीयपादेऽनुबन्धनं कृतम्। तस्य -- ब्रह्मोपासकस्य। उत्क्रान्तौ -- उत्क्रमणे। विशेषम् -- मूर्धन्यनाडीीनिर्गमनादिरूपमधिकांशम्। कथयितुम् -- प्रतिपादयितुम्।अत्र -- प्रकरणे। साधारणोक्तिश्च उचिता -- विद्वदविद्वत्साधारणस्य मरणस्योक्तिश्च युक्ता। विशेषकथनस्य साधारणसापेक्षत्वादिति भावः। विद्याफलानां मध्ये मरणमपि वदन् तत्प्रियं चिन्त्यमाह -- उत्तरपूर्वाघाश्लेषविनाशार्चिरादिगमनब्रह्मप्राप्तिरूपाणां" विद्याफलानां मध्ये द्वितीयपादे मरणमपि प्रतिपादयन् सूत्रकारः" 'प्रायेणाकृतकृत्यत्वात् मृत्योरुद्विजते जनः। कृतकृत्याः प्रतीक्ष्यन्ते मृत्युं प्रियमिवातिथिम्' इत्युक्तरीत्या मरणमपि प्रियत्वात् फलकोटिनिवेश्यं तत एव वटोर्विवाह चिनतनवत् कदाकदेतप्रतीक्षणीयं चेत्याह॥
</details>

<details><summary>कुमार-वरदः - 2</summary>

2. ननु जाग्रत्स्वप्नसुषुप्तिमूर्छाप्रसङ्गेन वैराग्यपाद एव मरणमपि चिन्तनीयम्, किमर्थमत्र मरणमस्थाने चिन्त्यत इत्याशङ्क्येदमपि स्थानचिन्तनमित्युपपादयति--- वर्ण्य इत्यादिना। अयमत्रशब्दान्वयः---यद्यपि वैराग्यपाद एवेद्दङ्मरणरूप स्तनुकरणक्षोभो ऽपि वाच्यः। तथापि ब्रह्मज्ञस्यापि प्राप्त काले मरणं भवतीति ज्ञप्तये फलाध्यायेऽ नुबन्धः । कश्चिन्मनुते बालबुद्धिः---ब्रह्मज्ञस्य महानुभावत्वान्मरणमेव नास्तीति, तत्प्रतीति निवारयितु मत्रानुबन्ध इति । किञ्चात्र सम्बन्धे कारणान्तरमस्तीत्याह--- तस्ये ति । ब्रह्मज्ञ स्योत्क्त्रान्तौ मूर्धन्यनाड्या गमन विशेषं कथयितुं सर्व साधारणो त्क्रमणमोक्षविरोधो भवति । इत्यभ्पेतम्--- इति भवद्भिरितःपूर्वमङ्गीकृतं हि । परविदि ---परमात्मोपासके । तैर्यद्यश्लेषां भवेत् ---अग्निहोत्रादिभिस्साकं फलानुभवयोग्यताभावरूपोऽसम्बन्धो यदि भवेत् । परस्तात् पुण्यनिष्टा विफला--- उत्तरकालेऽग्निहोत्रादिधर्मानुष्टानं विफलमेव । तस्मात्--- उक्तोपपादवान् । धर्मोऽपि--- अग्निहोत्रादिधर्मोऽपि । अर्धमक्रमतः ---अधर्मतुल्यतया। इह ---ब्रह्मविदि विषये। परित्याज्य एव--- अननुष्ठेय एव। इत्ययुक्त म् --- इति।शङ्कनमयुक्तम्। बन्धाय न स्यात् ---अग्निहोत्रादिधर्मो बन्धहेतुर्न भवेत्। अग्निहोत्रादिधर्मो विद्याङ्कुरमुपचिनुते हि--- अग्निहोत्रादिवर्णाश्रमधर्मो विद्याया अङ्कूरस्थानीयामन्तः करणशुद्धिमभिर्धयति हि।विद्यानिष्पत्त्यर्थमेव तेषामनुष्ठानम्,विद्यानिष्पत्तिरूपं" फलं" न बन्धकम्,अपितु साक्षान्मोक्षहेतुरिति न पूर्वोक्तानुपपत्तिरिति भावः।

</details>

<details><summary>मूलम् - 2</summary>

2.वर्ण्यो वैराग्यपादे तनुकरणगणक्षोभ ईदृक् तथापि  
ब्रह्मज्ञस्यापि काले भवति मृतिरिति ज्ञप्तयेऽत्रानुबन्धः।  
तस्योत्क्रान्तौ विशेषं कथयितुमुचिता चात्र साधारणोक्तिः  
मध्ये विद्याफलानां मरणमपि वदंस्तत्प्रियं चिन्त्यमाह॥
</details>

<details open><summary>विश्वास-प्रस्तुतिः - 3</summary>

3. वृत्तिर्वागादिकं वा क्वचन भजतु सम्पत्तिमन्यक्रमां वा  
श्रुत्यैवोक्तक्रमां वा नहि फलमिह तच्चिन्तनस्येति चेन्न।  
सम्पत्त्याम्नानमीदृक्क्रमनियतियुतं युज्यते न ह्यपार्थँ  
तस्मात्तच्चिन्तनं क्वाप्युपकुरुत इति स्थाप्यमेतद्यथार्हम्॥
</details>

<details><summary>३४-तमाहोबिल-यतिः - 3</summary>

3. वृत्तिर्वागादिकं इत्यादि।वृत्तिः --वागादिवृत्तिः। वागादिकं वा ---वागादीन्द्रियभूतादितत्त्वजातम् वा। क्वचन -- क्वापि वस्तुनि। न त्वस्मिन्नेवेति नियन्तव्यमिति भावः। अन्यक्रमां वा -- श्रुत्यनुक्तक्रमान्तरयुक्तां वा। श्रुत्यैवोक्तक्रमां" वा -- श्रुत्युक्तक्रमयुक्तामेव वा। सम्पत्तिं भजतु -- लघुप्रतिपाद्यम्।इह तच्चिन्तनस्य फलं नहि -- अत्रपादे तद्विचारस्य प्रयोजनं" नास्ति खलु। यद्वा इह --विद्यानुष्ठानदशायाम्।तच्चिन्तनस्य -- उत्क्रान्त्यादि चिन्तनस्य। फलं नहि। न ह्युत्क्रमणगमनादिचिन्तने किञ्चित्फलं सम्भविष्यतीति भावः।इति चेन्न -- इति शङ्क्यते चेन्नैतद्युतम्।ईदृक्क्रमनियतियुतम् -- एतादृक्रमनियमयुक्तम्।सम्पत्त्याम्नानम् -- 'अस्य प्रयतो वाङ्गनसि सम्पद्यते प्राणस्तेजसि तेजः परस्यां देवतायाम्' इत्यादिना वागादीनां सम्पत्तिप्रतिपादनम्। अपार्थं" न युज्यते हि -- निरर्थकं भवितुं नार्हति हि।तस्मात् -- उक्तकारणात्।एतत् तच्चिन्तनम् -- श्रुत्युक्तमुत्क्रान्त्यादिचिन्तनम्। यथार्हम् -- यथायोग्यम्। क्वाप्युपकुरुत इति स्थाप्यम् -- विद्यानिष्पत्त्यादौ यत्र क्वचिदुपकरोतीति स्थापनीयम्॥
</details>

<details><summary>कुमार-वरदः - 3</summary>

3. अस्मिन्पादे " मनसि करणग्रामं प्राणे मनः पुरुषे च तं झटिति घटयन्भूतेष्वेनं परे च तमात्मनि। स्वविदविदुषोरित्थं साधारणे सरणेरेमुख नयति परतो नाडीभेदैयथोचितमीश्वरः॥" इति नियतोत्क्रमणं भवद्भिरेवान्यत्रोक्तम ब्रह्मविद्यामाहात्म्यान्नडीविशेषप्कप्राप्तिरर्चिरादिमार्गेणगमणञ्च स्यादित्याशङ्क्य तन्नेत्याह--वृत्तिरिति। अयमर्थः -- वागादिवृत्तिरिति पूर्वपक्षिणोक्तं, वागादिरितिसिद्धान्तिना, तथा क्रमान्तरेण सम्पत्तिरिति पूर्वपक्षिणोक्तम्।' मनसि करणग्रामम् ' अत्यक्तप्रकारेण नियमेणैव सम्पत्तिरिति सिद्धान्तिना। किमनेन प्रकारविशेषनियमनेन येनकेनापि प्रकारेणोत्क्रान्तिस्स्यात्।ननूत्क्रान्तिविशेषचिन्तनेन फलविशेषसिद्धस्स्यादिति सिद्धान्त्यभिप्रायमाशङ््क्य तदपि नेत्याह-नहीति।तमिमं पूर्वपक्षं प्रतिक्षिपति- नेति। प्रतिक्षेपमेवोपपादयति-- सम्पत्तीति । श्रुतिरेव ह्यस्माकमर्थतत्त्वे प्रामाणम्।अनुसन्धेयविशेष च तदेव तथा प्रामाणम्। आम्नातश्च नियमेनानुक्रमः। नच तस्य नैरर्थक्यं वक्तुं युज्यते।तेन श्रुतिप्रतिपन्नस्य नैरर्थक्यपरिहारार्थं यथा श्रुतमेव सर्वं ग्राह्यम्।तथैव तच्चिन्तनीयमिति गतिचिन्चनादिकं कर्तव्यमिति ' नैते सृती पार्थ जानन्' इति भगवतैवोक्तम्। तद्गतिचिन्तनकथनमुत्क्रान्तिचिन्तनस्याप्युपलक्षणं गत्युपक्रमत्वादुत्क्रान्तेः। ईदृक्क्रमनियतियुतं सम्पत्त्याम्नानमपार्थमिति वक्तुं न युज्यते इत्यन्वयः। उक्तमर्थं निगमयति-तस्मादिति। तच्चिन्तनम् उत्क्रान्तिचिन्तनम्। विद्याया उपकुरुत इति यर्थाहं यथाप्रामाणञ्च स्थाप्यत इति॥
</details>

<details><summary>मूलम् - 3</summary>

3. वृत्तिर्वागादिकं वा क्वचन भजतु सम्पत्तिमन्यक्रमां वा  
श्रुत्यैवोक्तक्रमां वा नहि फलमिह तच्चिन्तनस्येति चेन्न।  
सम्पत्त्याम्नानमीदृक्क्रमनियतियुतं युज्यते न ह्यपार्थँ  
तस्मात्तच्चिन्तनं क्वाप्युपकुरुत इति स्थाप्यमेतद्यथार्हम्॥
</details>

<details open><summary>विश्वास-प्रस्तुतिः - 4</summary>

4. जीवं ये नित्यमुक्तं निजगदुरथवा जीवतो मुक्तिमाहुः  
तत्तज्जल्पोपजापप्रचलितनिगमग्रामसंक्षोभशान्त्यै।  
उक्त्वा प्रारब्धकार्यं विदुषि च फलवत्प्रायणञ्चात्र तुल्यं  
नाडीभेदप्रवेशप्रभृति समधिकं वक्ष्यति ब्रह्मगत्यै॥
</details>

<details><summary>३४-तमाहोबिल-यतिः - 4</summary>

4. जीव इत्यादि। ये -- सांख्या मृषावादिनश्च। जीवं नित्यमुक्तं निजगदुः -- जीवात्मानं बद्धदशायामपि सदा बन्धरहितमभ्यधुः। अथवा जीवतो मुक्तिमाहुः -- तत्त्वज्ञाने सम्पन्ने जीवत एव मुक्तिरिति वा वदन्ति।तत्तज्जल्पोपजापप्रपचलितनिगमसंक्षोभशान्त्यै -- तेषांतेषां" सांख्यमृषावादि प्रभृतीनां जल्पा एव उपजाताः ऐकमत्यभेदकव्यापारास्तैः प्रचलिता विरुद्धगतिं प्राप्ता निगमा वेदा एव ग्रामास्तेषां" संक्षोभः कलहस्तछान्त्यै तन्निवर्तनाय। विदुषि च प्रारब्धकार्यं फलवत् -- ब्रह्मोपासकेऽपि प्रारब्धकार्यं कर्म फलवत् फलप्रदमेव नतु तूष्णीं नश्यतीतीममर्थम्। अत्र -- विदुषि।प्रायणञ्च तुल्यम् -- उत्क्रमणादिकञ्च समानमित्यमुमर्थञ्च।उक्त्वा --प्रतिपाद्य। ब्रह्मगत्यै -- ब्रह्मप्राप्त्यै।नाडीभेदप्रवेशप्रभृति --मूर्धन्यनाडीविशेषप्रवेशादिकम्।समधिकम् -- ब्रह्मविदोऽधिकमिति।वक्ष्यति -- उपरि प्परतिपादयिष्यति। सूत्रकार इति शेषः॥
</details>

<details><summary>कुमार-वरदः - 4</summary>

4. एव मुत्क्रमणादिवचनस्य मृषावादिप्रवृत्तिनिराकरणं विशेषप्रयोजनमिति दर्शयति--जीवमिति। जिवो नत्यमुक्त इति साङ्ख्यामृषावादिनश्च प्राहुः। तत्र मृषावादिनो जीवन्मुक्तिमपि चाहुः। तत्त्वज्ञाने सम्पन्ने जीवत एव मुक्तिरिति। अनयोरर्द्वयोरपि पक्षयोर्निराकरणोर्थं" तत्तज्जल्पसङ्घातोपजापप्रतलितनिगमग्रामस्य सङ्क्षोभशान्त्यै च प्रारब्धकार्य कर्म विदुषिच फलवत् प्रायणमुत्क्रमण़ञ्च द्वयोविदब्रह्मविदोरपि तुल्यमितियुक्त्वा ब्रह्मगत्यै ब्रह्मप्राप्त्यै ब्रह्मनाडीप्रवेशप्रभृति ब्रह्मविदस्समधिकमिति सूत्रकारः वक्ष्यति इत्यन्वयः॥
</details>

<details><summary>मूलम् - 4</summary>

4. जीवं ये नित्यमुक्तं निजगदुरथवा जीवतो मुक्तिमाहुः  
तत्तज्जल्पोपजापप्रचलितनिगमग्रामसंक्षोभशान्त्यै।  
उक्त्वा प्रारब्धकार्यं विदुषि च फलवत्प्रायणञ्चात्र तुल्यं  
नाडीभेदप्रवेशप्रभृति समधिकं वक्ष्यति ब्रह्मगत्यै॥
</details>

<details open><summary>विश्वास-प्रस्तुतिः - 5</summary>

5.आयुस्सीमामनिष्टैरिह बहुभिरसावात्मनः प्रेक्ष्य योगी  
यत्कुर्याद्यच्च पुत्रप्रभृतिषु नहि तत्तर्क्यमत्रेत्यनुक्तिः।  
गीतादिष्वन्त्यकाले यदगणि तदपि प्राच्ययोगप्रकारं  
तत्तत्प्राप्यानुरूपे नियतमिति यथापूर्वधीरत्र भाव्या॥
</details>

<details><summary>३४-तमाहोबिल-यतिः - 5</summary>

5. आयुस्सीमामित्यादि। असौ योगी -- बुद्धिस्थः उपासकः। इह -- शरीरे।बहुभिरनिष्टैः -- नानाविधैरनिष्टैः। शारीरिदिव्यभौमादिभेदभिन्नैर्देहविश्लेषसूचकैः।आत्मनः --- स्वस्य।आयुस्सीमाम् -- शरीरिसम्बन्धविवृत्तिसमयम्।प्रेक्ष्य --सम्यगवधार्य। यत् -- प्रायश्चितत्दानादिकं यत् कर्तव्यम्।कुर्यात् -- आचरेत्। पुत्रप्रभृतिषु च यत् कुर्यात् -- पुत्रकलत्रबन्ध्वादिषु विषये यत् दायविभागादिकं अभिमतदानहितानुशासनादिकं च कुर्यात्। तन्न हि तर्क्यम् -- तन्न चिन्तनीयं हि।इति -- हेतोः। अत्रानुक्तिः" -- अस्मिन्प्रकरणे तेषामप्रतिपादनमित्यर्थः। यदुपासकस्याहरश्चिन्तनीयं तदेवात्रोच्यते अन्यदन्त्यकाले वक्तव्यमप्यचिन्त्यमित्यत्रानुक्तमिति भावः। गीतादिषु अन्त्यकाले यदगणि --गीतादिग्रन्थेषु देहावसानसमये कर्तव्यतया यच्चिन्तनमगणि। गीतायामष्टमाध्याये ऐश्वर्याक्षरयाथात्म्यभगवच्चरणार्थिनां" वेद्योपादेयप्रतिपादनपरे 'कविं पुराणम्' इत्यादिभिश्लोकैः ऐश्वर्यार्थिप्रभृत्युपासकानां व्यवस्थितततत्तद्गुणविशिष्टतया यच्चिन्तनं" प्रत्यपादि। तचदपि तत्तत्प्राप्यानुरूपे प्राच्ययोगप्रकारे नियतम् -- तदपि नष्टैश्वर्यापूर्वैर्यकैवल्यात्मकतत्तत्प्राप्यफलानुरूपे तत्पूर्वोक्तयोगविशेषे प्रतिनियतम्। इति - हेतोः। अत्र -- मुमुक्षुविषये तु। यथआपूर्वधीर्भाव्या -- उपक्रान्तयोगस्याविच्छेदेनानुसन्धानं" सम्पादनीयमित्यर्थः॥
</details>

<details><summary>कुमार-वरदः - 5</summary>

5. योगिनो भाविचिन्ता कर्तव्या चेत् पुत्रादिषु नियमनादिकमपि भावित्वाच्चिन्तनीयमित्याशङ्क्य सर्वं भावि न चिन्त्यम्, यावन्मात्रं" चिन्त्यत्वेन भगवद्गीताषूक्तं तावदेव चिन्त्यमित्याह--आयुरिति। अयमर्थः--- बहुभिरनिष्टै र्निमित्तविशेषैरात्मन आयुस्सीमां मरणं" प्रेक्ष्ये योगी यत् कर्म तदुचितं मध्ये कुर्यात् यच्च पुत्रप्रभृतिषु भावि कृत्याकृत्यनियमनं कुर्यत् तन्न तर्क्यम्-- नहि तच्चिन्तनीयम्।इति तस्यात्रनुक्तिरेव। नहि योगिनः भावि सर्वं कार्यं दृष्टमड़ृष्टं वा चिन्तनीयमिति प्रमाणमस्ति। किं तर्हि चिन्तनीयमित्याशङ्क्य चिन्त्यविशेषमाह- गीतादिष्विति। भगवद्गीतादिष्वन्त्यकाले कर्तव्यतया यत् चिन्तनमगणि तदपि पूर्वसिद्ध योगप्रकारे तच्चत्प्राप्यानुरूपे नियत मेव भवती ति यथापूर्वधीरत्र भाव्या उपक्रान्तयोगस्याविच्छेदेनानुसन्धानमत्र भाव्यमित्यर्थः। अन्त्यकाले चिन्त्यं सर्वं भगवद्घीतादिषेवेव विस्तरेण द्रष्टव्यम्॥
</details>

<details><summary>मूलम् - 5</summary>

5.आयुस्सीमामनिष्टैरिह बहुभिरसावात्मनः प्रेक्ष्य योगी  
यत्कुर्याद्यच्च पुत्रप्रभृतिषु नहि तत्तर्क्यमत्रेत्यनुक्तिः।  
गीतादिष्वन्त्यकाले यदगणि तदपि प्राच्ययोगप्रकारं  
तत्तत्प्राप्यानुरूपे नियतमिति यथापूर्वधीरत्र भाव्या॥
</details>
