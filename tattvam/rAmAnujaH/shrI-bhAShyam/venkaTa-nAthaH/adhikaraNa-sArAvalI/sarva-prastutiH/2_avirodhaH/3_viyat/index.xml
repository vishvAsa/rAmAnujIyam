<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ वियत् on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/3_viyat/</link>
    <description>Recent content in &#43;३ वियत् on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/3_viyat/index.xml" rel="self" type="application/rss+xml" />
    <item>
      <title>19 उपोद्घातम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/3_viyat/19_upodghAtaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/3_viyat/19_upodghAtaH/</guid>
      <description>&lt;details open&gt;&lt;summary&gt;विश्वास-प्रस्तुतिः - 1&lt;/summary&gt;&#xA;&lt;p&gt;सर्वं साङ्ख्यास्तु नित्यं क्षणिकमखिलमप्यत्र वैभाषिकाद्याः&lt;br&gt;&#xA;नित्यानित्यं समस्तं जिनपरिपठितां सप्तभङ्गीं पठन्तः ।&lt;br&gt;&#xA;नित्यानित्ये विभज्याप्यभिदधति विपर्यस्य वैशेषिकाद्याः&lt;br&gt;&#xA;श्रुत्युत्थांस्तान् निरुन्धन् श्रुतिभिरथ वियत्प्राणपादौ युनक्ति ॥ २२० ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 1&lt;/summary&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 1&lt;/summary&gt;&#xA;&lt;p&gt;अत्र चत्वारः पक्षाः प्रतिक्षेप्याः - सर्वनित्यत्ववादः सर्वानित्यत्ववादः सर्वनित्यानित्यत्वादो नित्यानित्यविपर्यस्तवादश्चेति । ताननूद्य वियत्प्राणपादाववतारयति - सर्वं साङ्ख्या इत्यादिना । अत्र - वृत्ते द्वितीयपादे । अस्य निरुन्धन्नित्यनेनान्वयः । साङ्ख्यास्तु सर्वं वस्तु नित्यमभिदधति । वैभाषिकाद्या अखिलमपि वस्तु क्षणिकं क्षणमात्रवर्ति क्षणान्तरविनाशीत्यर्थः । अत्राभिदधतीत्यस्यानुषङ्गः । जिनपरिपठितां सप्तभङ्गीं - स्यादस्तीत्यादिरूपां सप्तभङ्गीनीतिं पठन्तो जैनास्समस्तं वस्तु नित्यानित्यं नित्यञ्च तदनित्यञ्चेति । अभिदधतिपदं पूर्ववदनुषज्यम् । वैशेषिकाद्याः काणादप्रभृतयस्तु नित्यानित्ये वस्तुनी विभज्यापि विपर्यस्य व्यत्यस्य नित्यमनित्यत्वेन, अनित्यं नित्यत्वेन चेत्यर्थः । अभिदधति - वैशेषिकाः खलु नित्यं चैतन्यमनित्यमिति वदन्ति, तथा नित्यमीश्वरविग्रहादिकं प्रमाणसिद्धं न सहन्ते । तथा अनित्यमपि नित्यं वदन्ति, यथा घटघटत्वयोस्सम्बन्धं समवायात्मकमनित्यमपि नित्यमेव ब्रुवते । श्रुत्युत्थान् - श्रुत्यबलम्बनेन तत्प्रतिक्षेपायोत्थितान् । तान् - साङ्ख्यादीन् चतुरः प्रतिपक्षान् । श्रुतिभिः - श्रुत्यभिमतैस्सत्तर्कैरित्यर्थः । निरुन्धन् - निरोधाद्धेतोः, तेषां निरोधायेति यावत् । अथ - अनन्तरमेव । वियत्प्राणपादौ - &amp;lsquo;न वियदश्रुतेः&amp;rsquo; इति पादं, &amp;lsquo;तथा प्राणाः&amp;rsquo; इति पादञ्चेत्यर्थः । युनक्ति - विरचयतीत्यन्वयः । कार्यताप्रकारविशोधनेन स्वपक्षे तादृशदोषाभावप्रतिपादनार्थं वियत्प्राणपादद्वयमनन्तरं विरचितवानित्यर्थः ॥&lt;/p&gt;</description>
    </item>
    <item>
      <title>20 वियदधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/3_viyat/20_viyadadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/3_viyat/20_viyadadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 2&lt;/summary&gt;&#xA;&lt;p&gt;पूर्वत्राधिक्रियायां पुरुषजनिवचो नित्यतोक्त्या निरूढं&lt;br&gt;&#xA;व्योमोत्पत्तौ तथैव स्थितिरिति वचसोर्व्याहतौ वक्ति कश्चित् ।&lt;br&gt;&#xA;सिद्धान्ती व्योमसृष्टिर्निगमशतमिता नान्यथा सिद्धिरस्यां&lt;br&gt;&#xA;वायुव्योमामृतोक्तिर्जनिविधिविहतेत्युक्तिवैषम्यमाह ॥२२१॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 2&lt;/summary&gt;&#xA;&lt;p&gt;पूर्वत्रेत्यादि । पूर्वत्र अधिक्रियायाम् - पूर्वाधिकरणे । पञ्चरात्राधिकरण इत्यर्थः । पुरुषजनिवचः - पुरुषस्य जीवस्य जनिवचः उत्पत्तिवचनम्, जीवो जायत इति वचनम् नित्यतोक्त्या - &amp;lsquo;स ह्यनादिरनन्तश्च&amp;rsquo; इति तन्नित्यत्ववचनेन । निरूढम् - प्रतीयमानादर्थान्तरपरतया अन्यथा नीतं हि । एवं व्योमोत्पत्तौ - वियदुत्पत्तिविषयेऽपि । वचसोः - तदुत्पत्तितन्नित्यत्वसमर्पकयोः &amp;lsquo;आत्मनः आकाशस्सम्भूतः&amp;rsquo; &amp;lsquo;एतस्माज्जायते प्राणो मनस्सर्वेन्द्रियाणि च । खं वायुः&amp;rsquo; &amp;lsquo;वायुश्चान्तरिक्षञ्च एतदमृतम्&amp;rsquo; इत्याकारयोर्द्वयोर्वचनयोः । व्याहतौ - अन्योन्यविरोधे सति । तथैव स्थितिरिति - पूर्वाधिकरणे यथा जीवनित्यत्ववचनानुगुण्येन तदुत्पत्तिवचनमान्यपर्यं नीतम्, तथैवाकाशनित्यत्ववचनानुगुण्येनैव तदुत्पत्तिवचनमन्यथा नेयमित्येवमेव वस्तुस्थितिर्युक्तेति । कश्चित् वक्ति - पूर्वाधिकरणवचनयोरेतदधिकरणवचनयोश्च वैषम्यानभिज्ञो वदतीत्यर्थः । सिद्धान्ती तु, व्योमसृष्टिः - आकाशोत्पत्तिः । निगमशतमिता - अनन्यथानेयानेकश्रुतिवचनसिद्धा । अस्याम् - व्योमसृष्टिश्रुतौ । अन्यथासिद्धिः - व्योमोत्पतिं विनाऽर्थान्तरेण सार्थकता । न - न भवति । वायुव्योमामृतोक्तिः - &amp;lsquo;वायुश्चान्तरिक्षञ्च&amp;rsquo; इत्याकाशनित्यत्ववचनं तु । जनिविधिविहता - आकाशोत्पत्तिवचनैरनन्यथासिद्धैर्बाधिता । एकस्या एवामृतत्वोक्तेर्वायुविषये औपचारिकत्वस्यावश्यकत्वात् आकाशविषयेऽपि तस्यास्तथैवौपचारिकत्वं युक्तमित्यर्थः । इति - एवमाकारम् । उक्तिवैषम्यम् - आकाशोत्पत्त्यनुत्पत्तिवचनयोः जीवोत्पत्त्यनुत्पत्तिवचनापेक्षया स्फुटं वैलक्षण्यम् । आह - प्रतिपादितवानित्यर्थः ॥&lt;/p&gt;</description>
    </item>
    <item>
      <title>21 तेजोधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/3_viyat/21_tejodhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/3_viyat/21_tejodhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 5&lt;/summary&gt;&#xA;&lt;p&gt;कूटस्थाद्ब्रह्मणस्स्याज्जगदखिलमिदं पुत्रपौत्रादिनीतेः&lt;br&gt;&#xA;एतस्मात् प्राण इत्याद्यपि सुगममिहेत्यादिरूहोऽत्र मोहः ।&lt;br&gt;&#xA;प्राणस्वान्तादिपाठक्रमत इतरसंक्षोभणेऽतिप्रसङ्गात्&lt;br&gt;&#xA;ईक्षानुस्यूतिदृष्टेः प्रथममिव परं सौति तत्तच्छरी(री)रम् ॥२२४॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 5&lt;/summary&gt;&#xA;&lt;p&gt;ब्रह्मव्यतिरिक्तस्य कृत्स्नस्य ब्रह्मकार्यत्वमुक्तम् । इदानीं व्यवहितकार्याणां तत्तदनन्तरकारणभूताद्वस्तुन उत्पत्तिमाशङ्क्य तत्तद्वस्तुशरीरकात् ब्रह्मण एव सर्वतत्त्वोत्पत्तिरिति स्थाप्यते &amp;ndash; कूटस्थादित्यादि । इदमखिलं जगत् । कू़टस्थात् ब्रह्मणः - मूलकारणभूतात्परमात्मनः । पुत्रपौत्रादिनीतेः - प्रथमं कूटस्थात्पुत्रोत्पत्तिः पश्चात् पुत्रात्पौत्रोत्पत्तिर्यथा तथा । स्यात् - व्यवधानेनोत्पद्यताम् । न तु सर्वं तस्मादव्यवधानेन । न हि पौत्रनप्त्रादयस्सर्वे कूटस्थादव्यवधानेन जायन्ते ।एतस्मात्प्राण इत्याद्यपि - &amp;lsquo;एतस्माज्जायते प्राणो मनस्सर्वेन्द्रियाणि च । खं वायुर्ज्योतिरापः पृथिवी विश्वस्य धारिणी ॥&amp;rsquo; इत्यादिवाक्यजातमपि । इह - परम्परया ब्रह्मकारणत्वपक्षेऽपि । सुगमम् - सुसङ्गतमेव । एतस्मात् ब्रह्मणः प्राणादिक्रमेण सर्वोत्पत्तिरित्युक्तेऽपि वाक्यस्य सार्थक्यात् । इत्यादिरूहः - एवमाद्याकारा वाक्यार्थकल्पना । अत्र - &amp;lsquo;एतस्माज्जायते प्राणः&amp;rsquo; इति वाक्यविषये । मोहः - विपरीतज्ञानमूल एव । ब्रह्मणस्साक्षात्प्राणोत्पत्तेः प्राणान्मनस उत्पत्तेस्तस्मात्सर्वेन्द्रियोत्पत्तेश्च कल्पनस्य सर्वश्रुतिविरुद्धतया विपरीतज्ञानमूलकत्वमिति भावः । प्राणस्वान्तादिपाठक्रमतः - &amp;lsquo;एतस्माज्जायते&amp;rsquo; इति वाक्यात् आपाततः प्रतिपन्नेन प्राणमनस्सर्वेन्द्रियादिरूपपाठक्रमेण । इतरसंक्षोभणे - इतरश्रुतिप्रतिपन्नप्रकृतिमहदहङ्कारादिक्रमान्तरबाधकल्पने । अतिप्रसङ्गात् - सम्प्रतिपन्नसर्ववाक्यार्थानामप्यापातविरोध्येकवाक्यार्थकल्पनया बाधकल्पनप्रसङ्गात् । ईक्षानुस्यूतिदृष्टेः - ईक्षत्यधिकरणे चेतनासाधारणतयोपन्यस्ताया अचेतनानर्हाया ईक्षायाः ईक्षणक्रियायाः, अनुस्यूतेः उत्तरोत्तरवाक्येष्वनुवर्तनस्य, दृष्टेः दर्शनात् । दृश्यते हि &amp;lsquo;तदैक्षत बहु स्यां प्रजायेय&amp;rsquo; इतिवत् उत्तरवाक्येष्वपि &amp;lsquo;तत्तेज ऐक्षत&amp;rsquo; &amp;lsquo;ता आप ऐक्षन्त&amp;rsquo; इतीक्षणक्रियानुवृत्तिः । अतः परमात्मा प्रथममिव - स्वस्मात्साक्षादुत्पन्नप्रकृतितत्त्वमिव । परम् - तदनन्तरोत्पन्नं महदादितत्त्वजातमपि । तत्तच्छरीरी - पूर्वपूर्वतत्त्वान्तरात्मा सन् । सौति - उत्पादयति । एवं सर्वतत्त्वानां तत्तत्कारणतत्त्वशरीरकपरमात्मकार्यत्वपरमिदं &amp;lsquo;एतस्माज्जायते प्राणः&amp;rsquo; इति वाक्यं, न तु क्रमान्तरपरमिति भावः ॥&lt;/p&gt;</description>
    </item>
    <item>
      <title>22 आत्माधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/3_viyat/22_AtmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/3_viyat/22_AtmAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 6&lt;/summary&gt;&#xA;&lt;p&gt;द्रव्यं सर्वं हि नित्यं कथितमवयविद्रव्यभङ्गेन पूर्वं&lt;br&gt;&#xA;नित्यत्वं सूत्रकारः पुनरपि पुरुषे किं विशिष्याभिधत्ते ।&lt;br&gt;&#xA;सत्यं नामान्तरार्हामिह नुदति दशां चेतनस्यानुपाधेः&lt;br&gt;&#xA;प्रत्यक्त्वज्ञत्वधर्मौ तदिह नियमितौ शाश्वतौ क्षेत्रिणोऽपि ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 6&lt;/summary&gt;&#xA;&lt;p&gt;अधिकरणानुत्थानाशङ्कां निरस्यति - द्रव्यमित्यादिना प्रथमश्लोकेन । पूर्वम् - आरम्भणाधिकरणादौ । अवयविद्रव्यभङ्गेन - काणादाभिमतस्य कपालादिसमवायिकारणातिरिक्तस्य घटाद्यवयविद्रव्यस्य भङ्गेन निरासेन । सर्वं द्रव्यम् - सत्त्वरजस्तमश्शब्दस्पर्शरूपरसगन्धसंयोगशक्तिभिन्नं सर्वमपि तत्त्वजातम् । नित्यं कथितं हि - नित्यतयोक्तमेव । नित्यस्यैव द्रव्यस्यागन्तुकावस्थारूपोत्पत्तिविनाशप्रतिपादनेन द्रव्यस्वरूपं नित्यमित्युक्तमेवेति भावः । सूत्रकारः - निरर्थकाक्षरशून्यं सूत्रजातं कर्तुं प्रवृत्तः पाराशर्यः । पुरुषे - जीवे । विशिष्य - असाधारण्येन । पुनरपि - एतत्प्रकरणेऽपि । नित्यत्वं किमभिधत्ते - कुतोऽभिधत्ते । उक्तस्यैव पुनर्वचने फलाभावादिति भावः । सत्यम् - पूर्वनित्यत्वोक्तिपुनस्तदुक्तिवैफल्ययोरर्धमङ्गीक्रियत इत्यर्थः । जीवस्वरूपे तादृशावस्थाभावोपन्यसनेन तन्नित्यत्वोक्तेस्साफल्यादर्धं नाङ्गीक्रियत इति भावः । तदेव दर्शयति - इह - एतदधिकरणे । अनुपाधेः - देहाद्युपाधिशून्यस्य स्वरूपमात्रतोऽवस्थितस्येत्यर्थः । चेतनस्य - जीवस्य । नामान्तरार्हाम् - पूर्वनामतोऽन्यनामभजनयोग्याम् । दशाम् - आगन्तुकापृथक्सिद्धधर्मरूपामवस्थाम् । नुदति - निरस्यति । अनुपाधेरित्यनेन देहविशिष्टवेषेणात्मनो ब्राह्मणक्षत्रियादिनामान्तरभजनार्हावस्थायोगेऽपि तादृशमवस्थान्तरं न स्वरूपानुबन्धीति दर्शयति । किं तर्हि जीवात्मनस्स्वरूपानुबन्धीत्यत्राह - प्रत्यक्त्वेत्यादि । तत् - तस्मात् उक्तप्रकारेण वैषम्यस्य प्रदर्शितत्वात् । इह - एतदधिकरणे । प्रत्यक्त्वज्ञत्वधर्मौ - स्वस्मै भासमानत्व,ज्ञानाश्रयत्वरूपौ द्वौ धर्मौ । क्षेत्रिणः - जीवस्य । शाश्वतौ - नित्यौ । नियमितौ - नित्यसम्बद्धतया प्रतिपादितौ । अपिस्समुच्चये । भवद्भिनिर्धर्मतयाऽङ्गीकृतोऽपि सधर्म एवेति भावः । अत्र चिन्तामणिकारा आचार्यकुमारपादाः &amp;ldquo;प्रत्येतुः प्रत्येतव्यादव्यतिरेकः प्रत्यक्त्वं, तच्च स्वस्मै भासमानत्वम् । परतस्स्वधर्मेण ज्ञानेन स्वस्मै भासमानत्वमिति न्यायवादिनः । वयं तु ब्रूमः - परतस्स्वतश्च स्वस्मै भासमानत्वमिति, परतस्स्वधर्मभूतज्ञानेन स्वतस्स्वात्मनेति । अहमहमिति स्वात्मप्रकाशस्स्वरूपेण, अत्र सुप्तोऽहमीदृशोऽहमिति विशेषाकारविशिष्टप्रकाशो धर्मभूतज्ञानेनेति विभागो द्रष्टव्यः । न विज्ञातुर्विज्ञातेर्विपरिलोपो विद्यते&amp;rsquo; इति ज्ञानस्य नित्यत्वेन श्रुतिप्रतिपन्नत्वात्, &amp;lsquo;यथा न क्रियते ज्योत्स्ना&amp;rsquo; इति स्मृत्या चोपबृंहितत्वात् तन्नित्यत्वमपि सिद्धमेव । अतः प्रत्यक् ज्ञातेति नाम्नोरन्यथाकरणाभावात् जीवनित्यत्वमिति द्रष्टव्यम्&amp;rdquo; इति प्राहुः ॥ २२५ ॥&lt;/p&gt;</description>
    </item>
    <item>
      <title>23 ज्ञाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/3_viyat/23_jnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/3_viyat/23_jnAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 10&lt;/summary&gt;&#xA;&lt;p&gt;कैश्चिज्ज्ञानत्वमात्रं कथितमुपधिजा ज्ञातृतैवात्मनोऽन्यै-&lt;br&gt;&#xA;स्तत्राम्नाया(त्र श्रुत्या)दिबाधं प्रथयति विविधं ज्ञोऽत इत्यादिसूत्रैः ।&lt;br&gt;&#xA;पूर्वन्यायादमुष्मिञ् जनिलयरहिते नित्यबोधेऽत्र चोक्ते&lt;br&gt;&#xA;संकोचाद्यर्हबुद्धेर्विकृतिवचनमप्यस्य सद्वारकं स्यात् ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 10&lt;/summary&gt;&#xA;&lt;p&gt;कैश्चिदित्यादि । कैश्चित् - मृषावादिभिः । आत्मनः - जीवात्मनः । ज्ञानत्वमात्रम् - ज्ञानमात्रस्वरूपत्वम् । कथितम् । अन्यैः - काणादैः । आत्मनः, उपधिजा - देहाद्युपाधिप्रयुक्ता ज्ञातृतैव । कथिता - उक्ता । लिङ्गव्यत्ययः कार्यः । तत्र - द्वयोरपि पक्षयोः । श्रुत्यादिबाधम् - &amp;lsquo;जानात्येवायं पुरुषः&amp;rsquo;, &amp;lsquo;न विज्ञातुर्विज्ञातेर्विपरिलोपो र्विद्यते&amp;rsquo;, &amp;lsquo;विज्ञानं यज्ञं तनुते&amp;rsquo;, इत्यादि श्रुतिबाधम्, आदिशब्देन जीवात्मनो ज्ञानस्वरूपत्वज्ञातृत्वपरास्स्मृतय उच्यन्ते तासाञ्च बाधम् । ज्ञोऽत इत्यादि सूत्रैस्सूत्रकारो विविधं प्रथयति - प्रख्यापयति । पूर्वन्यायात् - पूर्वाधिकरणोक्तन्यायात् । अमुष्मिन् - जीवात्मनि । जनिलयरहिते - स्वरूपेणोत्पत्तिनाशरहिते प्रतिपन्ने सति । अत्र - ज्ञोऽतः इत्यधिकरणे । नित्यबोधे चोक्ते - ज्ञातृत्वालोपश्रुत्या नित्यज्ञाने च प्रतिपादिते सति । सङ्कोचाद्यर्हबुद्धेः - आदिशब्दो विकासपरः । &amp;lsquo;प्रदीपवदावेशः&amp;rsquo; इत्यादिस्थलेषु सूत्रकारैरेव ज्ञानस्य सङ्कोचविकासार्हत्वं साधयिष्यते, अतस्संकोचविकासार्हबुद्धियोगात् । विकृतिवचनमपि - उत्पत्तिनाशवचनमपि । अस्य - जीवात्मनः । सद्वारकं स्यात् &amp;ndash; ज्ञानद्वारकमेव भवेत् ॥&lt;/p&gt;</description>
    </item>
    <item>
      <title>24 कर्त्रधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/3_viyat/24_kartradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/3_viyat/24_kartradhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 14&lt;/summary&gt;&#xA;&lt;p&gt;ज्ञातृत्वं पुंस इत्थं भवतु तदपि नामुष्य कर्तृत्वसिद्धिः&lt;br&gt;&#xA;श्रुत्याद्यैस्तन्निषेधाद्विकृतिविरहतश्चेत्यसद्दृष्टबाधात् ।&lt;br&gt;&#xA;कर्तृत्वापह्नवोक्तेरविकृतिवचसोऽप्यान्यपर्यं हि गीतं&lt;br&gt;&#xA;कर्ता शास्त्रार्थवत्त्वात्तदयमिह न च स्यादबोद्धुर्नियोगः ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 14&lt;/summary&gt;&#xA;&lt;p&gt;ज्ञातृत्वमित्यादि । पुंसो ज्ञातृत्वमित्थं भवतु - जीवात्मनो ज्ञानाश्रयत्वमुक्तप्रकारेण भवतु नाम । तदपि - तथापि । अमुष्य - जीवस्य । कर्तृत्वसिद्धिर्न - कर्तृत्वं न सिध्यति । कुत इति चेत् श्रुत्याद्यैस्तन्निषेधात् - &amp;lsquo;हन्ता चेन्मन्यते हन्तुं हतश्चेन्मन्यते हतम् । उभौ तौ न विजानीतो नायं हन्ति न हन्यते ॥&amp;rsquo; &amp;lsquo;प्रकृतेः क्रियमाणानि गुणैः कर्माणि सर्वशः । अहङ्कारविमूढात्मा कर्ताहमिति मन्यते ॥&amp;rsquo; इति श्रुतिस्मृतिभ्यां जीवस्य कर्तृत्वनिषेधात् । विकृतिविरहतश्च - &amp;lsquo;अच्छेद्योऽयमदाह्योऽयमक्लेद्योऽशोष्य एव च&amp;rsquo; इत्यादिना विकृतिप्रतिषेधाच्च । इत्यसत् - इत्याशङ्कनमयुक्तम् । दृष्टबाधात् - दृष्टविरोधात् । दृष्टं हि शयनासनादिषु कर्तृत्वं जीवस्य, तन्निषिध्यमानं प्रत्यक्षादिसकलप्रमाणबाधितमित्यर्थः । स्ववचनविरोधं प्रदर्शयति - कर्तृत्वापह्नवोक्तेरिति । यदि कर्तृत्वमपह्नोति नाहं कर्तास्मीति तदा स्ववचनविरोधः, तदैव कर्तृत्वात्, यदि नापह्नोति तदा अस्मदीयत्वात् वयमपि तुष्याम इति भावः । अविकृतिवचसोऽपि - जीवनिर्विकारत्ववचनस्यापि । आन्यपर्यम् - जीवस्य कर्तृत्वं न नित्यसिद्धम्, अपितु प्रकृतिसम्बन्धप्रयुक्तम्, नच तन्मिथ्या, औपाधिकस्य कर्तृत्वस्य सर्वदोपलभ्यमानत्वात् इत्येतदभिप्रायकत्वम् । गीतं हि - &amp;lsquo;तत्रैवं सति कर्तारमात्मानं केवलं तु यः । पश्यत्यकृतबुद्धित्वात् न स पश्यति दुर्मतिः ॥&amp;rsquo; इत्यादिना गीतावचनेनैव प्रतिपादितं हि । तत् - तस्मात् इत्थमुपपादनात् । अयम् - जीवः । शास्त्रार्थवत्त्वात् - शास्त्रस्य प्रयोजनवत्त्वात् ।यथानियोगं कर्तुर्जीवस्य सद्भावे हि शास्त्रस्य प्रयोजनं सिध्येत् ।अन्यथाननुष्ठानलक्षणाप्रामाण्यप्रसङ्गादित्यर्थः । कर्ता - कर्तृत्वयुक्तः । इह - सिद्ध इति शेषः । तर्ह्यचेतनस्य देहस्यैव कर्तृत्वमस्त्वित्यत्राह - नचेति । अबोद्धुः - नियोगमविजानतः । नियोगश्च न स्यात् - यस्तु नियोगं जानाति स एव हि नियोज्यः, अबोद्धुर्देहस्य कथमिव नियोज्यत्वमभिधातुं शक्यत इति भावः ॥&lt;/p&gt;</description>
    </item>
    <item>
      <title>25 परायत्ताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/3_viyat/25_parAyattAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/3_viyat/25_parAyattAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 17&lt;/summary&gt;&#xA;&lt;p&gt;कर्ता नह्यन्यतन्त्रस्स्मरति खलु तथा पाणिनिश्चान्यथा चेत्&lt;br&gt;&#xA;आज्ञा कुर्यान्न कुर्यादिति तु निगलिते धावनादेशवत् स्यात् ।&lt;br&gt;&#xA;मैवं कर्माक्षकालप्रकृ(भृ)तिपरवशे कर्तृतां तत्फलं च&lt;br&gt;&#xA;स्वीकृत्यात्मेशमात्रे श्रुतिशतविदिते द्वेष इत्थं दुरन्तः ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 17&lt;/summary&gt;&#xA;&lt;p&gt;कर्तेत्यादि । अन्यतन्त्रः - पराधीनः । कर्ता न हि - कर्ता न भवितुमर्हति । तथा च - स्वतन्त्रस्यैव कर्तृत्वमिति । पाणिनिस्स्मरति - व्याकरणसूत्रकारः &amp;lsquo;स्वतन्त्रः कर्ता&amp;rsquo; इति सूत्रेण प्रतिपादयति । खल्विति प्रसिद्ध्यर्थः । अन्यथा चेत् - जीवस्य स्वातन्त्र्यं न विद्यते चेत्, परतन्त्रश्चेत् । कुर्यान्न कुर्यादित्याज्ञा तु - सत्कर्म कुर्यात् दुष्कर्म न कुर्यादिति विधिनिषेधरूपं वचनं तु । निगलिते धावनादेशवत् स्यात् - निगलबद्धस्य पुरुषस्य धावनविधानतुल्यमित्यर्थः । मैवम् - एवं शङ्कां मा कार्षीः । कर्माक्षकालप्रभृतिपरवशे - कर्मणां प्राचीनपुण्यपापरूपाणाम् अक्षाणामिन्द्रियाणां कालस्य प्रभृतिशब्दार्थभूतप्रकृतिनियत्योश्च पराधीने जीवे । कर्तृतां तत्फलञ्च स्वीकृत्य - कर्तृत्वं तत्प्रयुक्तसुखदुःखात्मकफलञ्चाद्वेषेणाङ्गीकुर्वतां भवताम् । श्रुतिशतविदिते - &amp;lsquo;य आत्मनि तिष्ठन्नात्मनोऽन्तरो यमात्मा न वेद यस्यात्मा शरीरं य आत्मानमन्तरो यमयति&amp;rsquo; इत्यादिश्रुतिशतैस्सर्वप्रयोजककर्तृत्वेन सिद्धे । आत्मेशमात्रे - सर्वात्मनियन्तृभूतेश्वरमात्रे । इत्थं द्वेषः - जीवस्य तत्पारतन्त्र्यानङ्गीकारेणान्तत ईश्वरनिरासाय सद्वेषः प्रयासः । दुरन्तः - दुस्साधफलः । प्रयासमात्रमेव, फलन्तु न सिध्यतीत्यर्थः । कर्मादिपारवश्येऽपि जीवस्य यथा कर्तृत्वं न हीयते, तथेश्वरपारतन्त्र्येऽपि । कर्तृत्वं हि द्विविधं प्रयोजककर्तृत्वं प्रयोज्यकर्तृत्वञ्चेति । तत्र &amp;lsquo;अन्तः प्रविष्टः शास्ता जनानाम्&amp;rsquo; इत्यादिशास्त्रैरीश्वरस्यैव सर्वप्रयोजककर्तृत्वम् । तथापि तेनेश्वरेण दत्तशक्तिकस्य जीवस्यापि प्रयोज्यकर्तृत्वमस्त्येवेति &amp;lsquo;कर्ता शास्रार्थवत्त्वात्&amp;rsquo; इति जीवस्य कर्तृत्वमुच्यत इति न कश्चिद्विरोध इति भावः ॥&lt;/p&gt;</description>
    </item>
    <item>
      <title>26 अंशाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/3_viyat/26_aMshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/3_viyat/26_aMshAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 25&lt;/summary&gt;&#xA;&lt;p&gt;जीवादत्यन्तभिन्नः पर इति बहुधा व्याहरत् सूत्रकारो&lt;br&gt;&#xA;भेदाभेदश्रुतीनां घटकनिगमतश्शात्रवं च व्यपोढम् ।&lt;br&gt;&#xA;उक्ताक्षेपे समाधावपि न समधिको हेतुरत्रास्ति सत्यं&lt;br&gt;&#xA;पादांशाद्युक्तिमुह्यद्बहुकुमतिमतक्षिप्तये त्वंशचिन्ता ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 25&lt;/summary&gt;&#xA;&lt;p&gt;जीवादित्यादि । सूत्रकारः । परः - परमात्मा । जीवादत्यन्तभिन्न इति बहुधा व्याहरत् - भेदव्यपदेशादिप्रतिपादकैस्सूत्रैरनेकप्रकारतयोपापीपदत् । भेदाभेदश्रुतीनाम् - परमात्मजीवात्मनोर्भेदप्रतिपादिकानां &amp;lsquo;पृथगात्मानं प्रेरितारश्च मत्वा&amp;rsquo; &amp;lsquo;द्वा सुपर्णा सयुजा सखाया&amp;rsquo; इत्यादीनां तयोरभेदप्रतिपादिकानां &amp;lsquo;तत्त्वमसि&amp;rsquo;, &amp;lsquo;अयमात्मा ब्रह्म&amp;rsquo; इत्यादीनाञ्च श्रुतीनाम् । शात्रवञ्च - विरोधश्च । घटकनिगमतः - घटकश्रुत्यनुसारेण, ‘य आत्मनि तिष्ठन्नात्मनोऽन्तरः&amp;rsquo; &amp;lsquo;अन्तःप्रविष्टश्शास्ता जनानाम्&amp;rsquo; &amp;lsquo;सर्वं समाप्नोषि ततोऽसि सर्वः&amp;rsquo; इत्यादिरूपजीवात्मपरमात्मशरीरशरीरिभावप्रतिपादक सोपबृंहणघटकश्रुत्यनुसारेणेत्यर्थः । व्यपोढम् - परिहृतम् । उक्ताक्षेपे - जीवपरमात्मनोः परस्परविरुद्धभेदाभेदान्यतराङ्गीकारविरोध्याक्षेपे । समाधावपि - अनन्यथासिद्धघटकश्रुत्यनुसारबलिष्ठानन्यथासिद्धभेदश्रुत्यनुसारेणान्यथासिद्धानामभेदश्रुतीनामान्यपर्यप्रदर्शनेन परस्परविरोधशमने च । समधिको हेतुरत्र नास्ति - पूर्वमप्रतिपादितो हेतुरपि अस्मिन्नधिकरणे न दृश्यते । इति चेदिति शेषः । सत्यम् - उक्तं तथैव । अंशचिन्ता तु - अस्मिन्नधिकरणे क्रियमाणो जीवस्य परमात्मांशत्वविचारस्तु । पादांशाद्युक्तिमुह्यद्बहुकुमतिमतक्षिप्तये - पादत्वेनांशत्वेन शक्त्यादिरूपतया चोक्तिभिः श्रुतिस्मृतिसिद्धैर्व्यवहारैर्मुह्यन्तो मोहं प्राप्ता जीवपरमात्मनोरेकवस्तुत्वभ्रमं प्राप्ता बहवश्व ये कुमतयः शङ्करयादवप्रकाशभास्करादयः तन्मतक्षेपाय । इत्यवेहीति शेषः । तथाहि &amp;lsquo;पादोऽस्य विश्वा भूतानि&amp;rsquo;, &amp;lsquo;ममैवांशो जीवलोके जीवभूतस्सनातनः&amp;rsquo; &amp;lsquo;विष्णुशक्तिः परा प्रोक्ता क्षेत्रज्ञाख्या तथापरा&amp;rsquo; इत्यादिषु जीवानां ब्रह्मपादांशशक्त्यादिरूपतया व्यवहारो हि दृश्यते, ते तथा बभ्रमुः, तन्निवर्तनाय पुनःपुनर्जीवतत्त्वचिन्तेति भावः ॥२४४॥&lt;/p&gt;</description>
    </item>
  </channel>
</rss>
