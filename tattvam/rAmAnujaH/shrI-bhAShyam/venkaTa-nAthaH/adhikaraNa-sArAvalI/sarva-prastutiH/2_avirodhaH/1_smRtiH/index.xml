<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ स्मृतिः on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/</link>
    <description>Recent content in &#43;१ स्मृतिः on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/index.xml" rel="self" type="application/rss+xml" />
    <item>
      <title>01 स्मृत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/01_smRtyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/01_smRtyadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 154&lt;/summary&gt;&#xA;&lt;p&gt;तत्तादृक्तर्कतन्त्रक्रमनिपुणमहाबुद्धिसन्तोषसिद्धि-&lt;br&gt;&#xA;र्यद्यप्युक्तेन लभ्या तदपि मृदुधियां हैतुकास्कन्दशङ्की।&lt;br&gt;&#xA;स्थूणाखातक्रमेण स्थिरयति कथितं ब्रह्मणः कारणत्वं&lt;br&gt;&#xA;कार्यत्वं यस्य यादृक्छ्रुतिभिरवगतं तस्य तत्तादृशञ्च॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 154&lt;/summary&gt;&#xA;&lt;p&gt;तत्तादृगित्यादि। तत्तादृक्तर्कतन्त्रक्रमनिपुणहाबुद्धिसन्तोषसिद्धिः- स च तादृक् च तत्तादृक्, यद्वा स एव तादृक् यस्य स तत्तादृक्। उभयथापि स्वभिन्नसदृशशून्य इत्यर्थः, निस्सम इति यावत्। तत्तादृक् चासौ तर्कतन्त्रक्रमश्च तत्तादृक्तर्कतन्त्रक्रमः, तर्को नाम अर्थस्वभावविषयेण सामग्रीविषयेण वा निरूपणेनार्थविशेषे प्रमाणं व्यवस्थापयत् तदितिकर्तव्यतारूपमूहापरपर्यायं ज्ञानमिति नविलक्षणत्वाधिकरणभाष्योक्तः&amp;quot; सर्वप्रमाणाङ्गभूतः शास्त्रस्य तु विशेषएणाकाङ्क्षासन्निधियोग्यताधीनप्रमाणभावस्य सर्वत्रैवापेक्षितस्वानुग्रहः- &amp;lsquo;आर्षं धर्मोपदेशञ्च वेदशास्त्राविरोधिना। यस्तर्केणानुसन्धत्ते स धर्मं वेद नेतरः॥&amp;rsquo; इति मनुना वेदार्थनिश्चयायावश्यकत्वेन विहितो ज्ञानविशेषः। तन्त्रं वेदान्तसिद्धान्तः। तर्केण युक्तं तन्त्रं तर्कतन्त्रम्। यद्वा तर्कश्च तन्त्रञ्च तर्कतन्त्रे तयोः क्रमः अङ्गाङ्गिभावेनोपयोगः, तस्मिन् निपुणानां महाबुद्धीनां&amp;quot; &amp;lsquo;ग्रहणं धारणं चैव स्मरणं प्रतिपादनम्। ऊहोऽपोहोऽर्थविज्ञानं तत्त्वज्ञानं च धीगुणाः॥&amp;rsquo; इत्युक्ताष्टाङ्गयुक्तबुद्धिशालिनां सन्तोषसिद्धिः अवश्यज्ञेयवेदान्ततात्पर्यार्थनिश्चलनिश्चयजननजनित महानन्दलाभः। उक्तेन प्रथमाध्यायोक्तेन न्यायकलापेन। यद्यपि लभ्या- सुलभैव। तदपि-तथापि। मृदुधियाम्- बालबुद्धीनाम्। हेतुकास्कन्दशङ्की- हैतुकैर्हेतुवादिभिरास्कन्दम् आक्रमणमाशङ्कमानस्सूत्रकारः। कथितं ब्रह्मणः कारणत्वम्- प्रथमाध्यायोक्तमेव परमात्मनो जगन्निमित्तोपादानत्वरूपं कारणत्वम्। यस्य- वियदादेरात्मादेश्च यस्य वस्तुनः। कार्यत्वम्- पूर्वावस्थाप्रहाणेनोत्तरावस्थाप्राप्तिरूपम्। श्रुतिभिः यादृक् अवगतम्- स्वरूपविकाररूपं&amp;quot; वा स्वभावविकाररूपं वा यथाऽवगतम्। तस्य- वस्तुनः। तादृशम्- तत्प्रकारम्। तच्च- कार्यत्वञ्च। स्थूणाखातक्रमेण- स्थूणानिखननन्यायेन। स्थिरयति- सुप्रतिष्ठितं करोति। द्वितीयाध्याय इति शेषः॥&lt;/p&gt;</description>
    </item>
    <item>
      <title>02 योगप्रत्युक्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/02_yogapratyuktyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/02_yogapratyuktyadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 160&lt;/summary&gt;&#xA;&lt;p&gt;वेदान् पूर्वं विधाताऽलभत भगवतस्सर्वविद्यानियुक्तो&lt;br&gt;&#xA;वागीशश्चैष तस्मात्तदुदितविहतौ कम्पनं वेदमूर्ध्नः ।&lt;br&gt;&#xA;मैवन्तस्यापि वेदापहृतिमुखविपद्दर्शनात् क्षेत्रिभावात्&lt;br&gt;&#xA;भ्रान्त्यादिस्सम्भवेदित्यगतिकविषये पूर्ववन्निर्वहामः ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 160&lt;/summary&gt;&#xA;&lt;p&gt;वेदान्पूर्वमित्यादि। विधाता-हिरण्यगर्भः। पूर्वम्-प्रजासर्गात्पूर्वम्। भगवतः-श्रीमन्नारायणात्। वेदान्- ऋगादिरूपान् सर्वानेवापौरुषेयाक्षरराशीन्। अलभत-प्राप्तवान्। एषः-हिरण्यगर्भः। सर्वविद्यानियुक्तः- सर्वविद्याप्रवर्तने भगवता नियुक्तः। वागीशश्च-साक्षात् सरस्वतीवल्लभ इति प्रसिद्धश्च। तस्मात्- हिरण्यगर्भस्य तादृशमहिमशालित्वात्। तदुदितविहतेः-हिरण्यगर्भाक्तिव्याघातात्। वेदमूर्ध्नः-वेदान्तस्य। कम्पनात्-चलनमेव भवेदिति। मैवम्-एवं मा शङ्किष्ठाः। तस्यापि-हिरण्यगर्भस्यापि। वेदापहृतिमुखविपद्दर्शनात्- मधुकैटभ निमित्तवेदापहारप्रमुखापद्दर्शनात्। क्षेत्रिभावात्-त्रिगुणात्मकप्रकृतिद्रव्यमयशरीरवर्तित्वात्। भ्रान्त्यादिः-भ्रान्तिः धर्मविपर्ययः, आदिशब्देन धर्मिविपर्ययः। सम्भवेदिति-सम्भावित एवेति हेतोः। मैवमिति पूर्वोणान्वयः। अगतिकविषये-वेदाविरोधस्य निर्वोढुमशक्यत्वे तादृशविषये। पूर्ववत्-वेदविरुद्धकपिलवाक्यांशवदेव। निर्वहामः-अप्रमाणमित्येव निर्वहामः। वेदाविरुद्धांशस्तु गृह्यत एव &amp;lsquo;आत्म प्रमाणान्येतानि न हन्तव्यानि हेतुभिः&amp;rsquo; इति वचनादिति भावः॥&lt;/p&gt;</description>
    </item>
    <item>
      <title>03 विलक्षणत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/03_vilaxaNatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/03_vilaxaNatvAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 161&lt;/summary&gt;&#xA;&lt;p&gt;विश्वं त्रैगुण्यवत् स्यात् त्रिगुणत उदितन्नासमादित्ययुक्तं&lt;br&gt;&#xA;सर्वाकारेण साम्यं क्वचिदपि न भवेत् केनचित् साम्यमिष्टम्।&lt;br&gt;&#xA;भग्ना हेतुव्यवस्थोचितगुणसमता गोमयाद्वृश्चिकादौ&lt;br&gt;&#xA;स्थूलत्वं याति चेशः प्रकृतितनुरतस्सर्वचोद्योपमर्दः॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 161&lt;/summary&gt;&#xA;&lt;p&gt;विश्वमित्यादि। विश्वम्-जगत्। त्रैगुण्यवत्त्वात्-सुखदुःखमोहाद्यात्मकत्वेन सत्त्वरजस्तमोरूपगुणत्रय आत्मकत्वात्। त्रिगुणतः- सत्त्वरजस्तमस्साम्यरूपप्रकृतिद्रव्यात्। उदितम्- उत्पन्नम्। असमात्- त्रैगुण्यशून्यत्वेन विलक्षणात् परमात्मनो नोदितम्। इत्ययुक्तम्-इति वचनमयुक्तम्। कुतः? सर्वाकारेण साम्यं क्वचिदपि न भवेत्- कार्यत्वकारणत्वाभ्यां कार्यकारणयोर्विभक्ततया दर्शनात् सर्वाकारेण साम्यं&amp;quot; तु पर्वतपरमाण्वोः पदार्थत्वेनेव सर्वेष्टमस्मदिष्टञ्चेति न तत्साधनीयमित्यर्थः। हेतुव्यवस्थोचितगुणसमता गोमयात् वृश्चिकादौ भग्ना- कार्यकारणभावव्यवस्थापकगोमयत्वादिगुणसाम्यन्तु गोमयाज्जाते वृश्चिकादौ न दृष्टमित्यर्थः। ईशः-ईश्वरः। प्रकृतितनुः-सूक्ष्मचेतनाचेतनशरीरस्सन्। स्थूलत्वं याति च- स्थूलचिदचिद्वस्तुशरीरकत्वं याति च। अतः-एवमुपपादनात्। सर्वचोद्योपमर्दः- सर्वेषामपि चोद्यानामुपमर्द एव। सूक्ष्मस्य तस्यैव द्रव्यस्य स्थूलरूपेणावस्थानमात्रस्यैव कार्यकारणभावरूपत्वेनाभिधानादीश्वरस्वरूपेण प्रकृतिपुरुषात्मना परिणमत इत्यस्माभिरनभिधानाच्च न किमपि चोद्यमवशिष्यत इति भावः॥&lt;/p&gt;</description>
    </item>
    <item>
      <title>04 शिष्टापरिग्रहाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/04_shiShTAparigrahAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/04_shiShTAparigrahAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 163&lt;/summary&gt;&#xA;&lt;p&gt;संवादादक्षपादक्षपणककणभुग्भिक्षुपक्षेष्वणूनां&lt;br&gt;&#xA;विश्वं तद्धेतुकं स्यादिति मृदुमतिभिश्श्वावराहक्रमोक्तौ ।&lt;br&gt;&#xA;अन्योन्यव्याहतार्थस्थपुटितकुहनायुक्तिदोषापनुत्त्यै&lt;br&gt;&#xA;भाति त्रय्यन्तसूर्यः प्रतिमततिमिरस्तोमकुक्षिंभरिर्नः॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 163&lt;/summary&gt;&#xA;&lt;p&gt;संवादादित्यादि। आक्षपादक्षपणककणभूग्भिक्षुपक्षेषु- अक्षपादो गौतमस्तस्येमे आक्षपादा नैयायिकाः, क्षपणका जैनाः कणभुक् कणादः&amp;quot; भिक्षु रुद्रः, एतेषां पक्षेषु दर्शनेषु। अणूनाम्- परमाणूनाम्। संवादात्- जगत्कारणत्वेन समानवादात्। एतेषां बहूनां पक्षेषु परमाणुकारणत्वस्याङ्गीकरणात्। विश्वम्- जगत्। तद्धेतुकं स्यात्- परमाणुकारणकं भवेत्। इति- एवम्प्रकारेण। मृदुमतिभिः- अल्पबुद्धिभिः। श्वावराहक्रमोक्तिः- श्वावराहक्रमस्यानुवादः। श्वानः परस्परं&amp;quot; विद्वेषिणोऽपि आरण्यकवराहेषु परिपतनसमये सजातीयेषु परस्परवैरं परित्यज्य परिपतन्ति, तद्वत् परवादिनोऽप्येते बहुष्वर्थेषु स्पर्धमाना अपि परस्परविरोधं परित्यज्य वेदान्तबाधनाय प्रवर्तन्त इति श्वावराहक्रमस्यानुवाद एषइति। अन्योन्यव्याहतार्थस्थपुटितकुहना -युक्तिदोषापनुत्त्यै- परस्परविरुद्धार्थैस्स्थपुटिता निम्नोन्नता कुहनायुक्तिरेव दोषा रात्रिस्तन्निवर्तनाय। प्रतिमततिमिरस्तोमकुक्षिम्भरिः- प्रतिमतान्येव तिमिरस्तोमोऽन्धकारव्यूहस्तस्य कुक्षिम्भरिर्भक्षको विध्वंसक इति यावत्। त्रय्यन्तसूर्यः- वेदान्त एव सूर्यः। नः- अस्माकम्। भाति- प्रकाशते। इदं हृदयम्- यथा नक्तं सर्वलोकमावृत्य वर्तमानमप्यन्धतमसं सूर्योदयक्षण एव निरन्वयं विनश्यति, एवं वेदान्तसिद्धान्तप्रसङ्गमात्रेण परश्शतमपि सिद्धान्तास्स्वयमेव प्रक्षीयन्त इति॥&lt;/p&gt;</description>
    </item>
    <item>
      <title>05 भोक्त्रापत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/05_bhoktrApattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/05_bhoktrApattyadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 164&lt;/summary&gt;&#xA;&lt;p&gt;एको यस्यापि देहस्स भवति विविधानन्दुःखैकभोक्ता&lt;br&gt;&#xA;विश्वं देहः प्रभोश्चेत् स कथमतिपतेद्विश्वदुःखानुभूतिम्।&lt;br&gt;&#xA;इत्थं जीवेशसीमामपलपितुमनाः कोशभाजा श्रुतीनां&lt;br&gt;&#xA;सम्राड्भृत्यादिनीत्या शममिह लभतां साम्यवैषम्यदर्शी॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 164&lt;/summary&gt;&#xA;&lt;p&gt;एको यस्येत्यादि। यस्य- चेतनस्य। एको देहोऽस्ति। सः-चेतनः।विविधानन्तदुःखैकभोक्ता भवति- नानाविधानामनन्तानां कदाप्यनुभवेन निश्शेषीकरणानर्हाणां दुःखानामेकभोक्ता मुख्यानुभोक्ता भवति। कदाचित् सुखलवलाभेऽपि सोऽपि दुःखपरम्परासन्दर्शनेन दुःखान्नातिरिच्यत इति भावः। प्रभोः-परमात्मनः। विश्वम्- जगत्सर्वम्। देहश्चेत्-शरीरञ्चेत्। सः- परमात्मा। विश्वदुःखानुभूतिम्- सर्वविधदुःखानुभवम्। कथमतिपतेत्- कथमतिलङ्घितुं शक्नुयात्। नहि ज्वलन्तं कालानलं कश्चित् सर्वाङ्गेषु समापात्य निर्वेदनस्तिष्ठेदिति भावः। इत्थं जीवेशसीमामपलपितुमनाः- एवंप्रकारया शङ्कया जीवेश्वरयोस्सुखदुःखानुभवतदभावन्यवस्थामपह्नोतुकामः कथकः। क्रोशभाजां श्रुतीनां सम्राड्भृत्यादिनीत्या- जीवेश्वरस्वभावतत्त्वदिदर्शयिषया &amp;lsquo;समाने वृक्षे पुरुषो निमग्नो नीशया शोचति मुह्यमानः। जुष्टं यदा पश्यत्यन्यमीशमस्य महिमानमिति वीतशोकः॥&amp;rsquo; &amp;lsquo;द्वा सुपर्णा सयुजा सखाया समानं वृक्षं परिषस्वजाते। तयोरन्यः पिप्पलं स्वाद्वत्त्यनश्नन्नन्यो अभिचाकशीति॥&amp;rsquo; इति परस्सहस्रवारं जीवेश्वरवैलक्षण्यज्ञापकं महोद्धोषं कुर्वतीनां श्रुतीनां सम्बन्धिना राजभृत्यादिन्यायेन। यथा लोके राजशासनानुवर्तिनां&amp;quot; तदतिवर्तिनाञ्च राजानुग्रहनिग्रहकृतसुखदुःखयोगेऽपि न सशरीरत्वमात्रेण शासके राज्ञ्यपि शासनानुवृत्त्यतिवृत्तिनिमित्तसुखदुःखयोर्भोक्तृत्वप्रसङ्गः, तथाऽसौ सर्वेश्वरस्तत्तत्कर्मानुरूप्येण स्वदत्तसुख दुःखानुभवैर्जीवैस्सह सर्वशरीरेषु तेषुचान्तर्यामितया सदा निवसन्नपि स्वतस्सिद्धापहत पाप्मत्वादिरूपैश्वरस्वभाव विशेषेषास्पृष्टदोषगन्ध एवावतिष्ठत इति दृष्टान्तोपपादनेन। साम्यवैषम्यदर्शी- एकशरीरावस्थानरूपं साम्यं, वैषम्यं &amp;lsquo;पिप्पलं स्वाद्वत्त्यनश्नन्नन्यो अभिचाकशीति&amp;rsquo; इत्युक्तं कर्मफलानुभव तदभावरूपं जीवात्मपरमात्मनोः वैलक्षण्यञ्च दृष्टवान् सन्। इिह- पूर्वोक्तभोक्त्रापत्त्याशङ्कने। शमम्- शान्तिं वृथोद्यमनिवृत्तिम्। लभताम्- प्राप्नुताम्। इतः परं पारिप्लवशङ्कनायासान्निवर्ततामितिभावः॥&lt;/p&gt;</description>
    </item>
    <item>
      <title>06 आरम्भणाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/06_ArambhaNAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/06_ArambhaNAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 165&lt;/summary&gt;&#xA;&lt;p&gt;कार्यं धर्मैर्विरुद्धैः कट इव शकटात् कारणद्रव्यतोऽन्य-&lt;br&gt;&#xA;द्व्यापारः कारकाणां विफल इतरथेत्यर्द्धवैनाशिकोक्तौ।&lt;br&gt;&#xA;द्रव्यैक्येऽप्यस्तु सर्वं तदभिमतदशाभेदतोऽसच्छ्रुतिश्चे-&lt;br&gt;&#xA;त्यद्ध्यक्षाल्लघवाच्च श्रुतिकथितजगद्ब्रह्मतादात्म्यमुक्तम्॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 165&lt;/summary&gt;&#xA;&lt;p&gt;कार्यं धर्मैरित्यादि। कार्यम्- सावयवत्वादिभिः कार्यत्वेन सिद्धमिदं जगत्। विरुद्धैर्धर्मैः- कारणासंसर्गिभिः कार्यैकनियतैस्तत्तद्वस्तुनिष्ठैरवस्थारूपैर्धर्मैः। घटश्शकटादिव- शकटावृत्तिघटत्वाश्रयः पदार्थो घटावृत्तिशकटत्वाश्रयात् वस्तुन इव। कारणद्रव्यतः- कारणभूतात् द्रव्यात्। अन्यत्- भिन्नमेव। इतरथा- कारणात् कार्यस्यान्यत्वानङ्गीकारे। कारकाणां व्यापारो विफलः- घटादिकार्यनिष्पत्त्यर्थतया दृष्टानां कुलालचक्रचीवरादिकारकाणां व्यापारस्य नैरर्थक्यं प्रसज्यते। नहि कारणात्मना पूर्वमेव सिद्धे कार्ये सति पुनस्तन्निष्पत्त्यर्थं कारकव्यापार इिति वक्तुं युज्यते व्याघातादिति भावः। इत्यर्धवैनाशिकोक्तौ- उक्तप्रकारेण वैशेषिकाणामुक्तौ प्रवृत्तायाम्। द्रव्येष्ववयविमात्रविनाशवादित्वात् अर्धविनाशवादिनो वैशेषिका अर्धवैनाशिकाः। द्रव्यैक्येऽपि- कार्यकारणयोस्स्वरूपैक्येऽपि। तदभिमतदशाभेदतः- वैशेषिकैः कारणात् कार्यस्यान्यत्वं वदद्भिः कार्यावस्थायाः कार्यस्य च कारणादतिरिक्तस्याङ्गीकारात् तदङ्गीकृतैकदेशभूतावस्थाभेदेनैव। सर्वम्- बुद्धि शब्दान्तरादिकम्। असच्छ्रुतिश्च- &amp;lsquo;असदेवेदमग्र आसीत्&amp;rsquo; &amp;lsquo;असद्वा इदमग्र आसीत्&amp;rsquo; इतिश्रुतिश्च। अस्तु- उपपद्यताम्। अवस्थाभेदेन पत्रताटङ्कन्यायेन बुद्ध्यन्तरं शब्दान्तरञ्चोपपद्यताम्, कार्यावस्थायाः कारणदशायामभावात् असच्छ्रुतिश्चोपपद्यतामिति भावः। इति- एवमुपपत्त्या। अध्यक्षात्- तन्तव एव व्यतिषङ्गविशेषभाजः&amp;quot; पट इति प्रत्यक्षात्। लाघवाच्च- कारणादन्ययोः कार्यावस्थातद्वदवयविद्रव्यरूपयोर्द्वयोः अङ्गीकारापेक्षया कार्यकारणयोर्द्रव्यैक्येऽपि अवस्थाभेदमात्राङ्गीकारेण लाघवाच्च। श्रुतिकथितजगद्ब्रह्मतादात्म्यमुक्तम्- प्रमाणभूतया श्रुत्या &amp;lsquo;सदेव सोम्येदमग्र आसीत् तद्धेदं&amp;quot; तर्ह्यव्याकृतमासीत् तन्नामरूपाभ्यां व्याक्रियत&amp;rsquo; इत्यादिरूपया प्रतिपादितं कार्यकारणभूतयोर्जगद्ब्रह्मणोस्तादात्म्यमुक्तम्। सूत्रकारैर्भाष्यकारैश्चेति शेषः। श्रुत्युक्तत्वादुपपन्नत्वात् प्रत्यक्षाल्लाघवाच्च सत्कार्यवाद एव सूत्रकारादिभिरङ्गीकृत इति भावः॥&lt;/p&gt;</description>
    </item>
    <item>
      <title>07 इतरव्यपदेशाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/07_itaravyapadeshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/07_itaravyapadeshAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 168&lt;/summary&gt;&#xA;&lt;p&gt;उक्तेऽनन्यत्वपक्षे चिदपि परिणतिर्ब्रह्मणस्स्यात्ततस्त-&lt;br&gt;&#xA;ज्जीवैक्यं तत्त्वमस्याद्यवगतमहतन्दुःखसिन्धुश्च जीवः।&lt;br&gt;&#xA;अभ्रान्तस्तु स्वदुःखं न सृजति न च तत् क्रीडयाऽप्यस्य मैवं&lt;br&gt;&#xA;तात्स्थ्येनानन्यतोक्तेस्तदपि चिदचितोस्तच्छरीरत्वसिद्धेः॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 168&lt;/summary&gt;&#xA;&lt;p&gt;उक्तेऽनन्यत्वपक्ष इत्यादि। उक्ते- आरम्भणाधिकरणप्रतिपादिते। अनन्यत्वपक्षे- जगतस्तत्कारणभूतस्य वस्तुनश्चानन्यत्वपक्षे। चिदपि- चेतनो जीवोऽपि। ब्रह्मणः परिमतिस्स्यात्- सर्वकारणत्वेनाङ्गीकृतस्य ब्रह्मणः कार्यत्वेन तत्परिणतिरूपएव भवेत्। ततः- एवं&amp;quot; जीवस्यापि ब्रह्मकार्यत्वेन ब्रह्मानन्यत्वोपपादनात्। तत्त्वमस्याद्यवगतम्- &amp;lsquo;तत्त्वमसि, सर्वं खल्विदं ब्रह्म, ब्रह्मदाशा ब्रह्मदासाः&amp;rsquo; इत्यादिश्रुतिभिरुपपादितम्। जीवैक्यम्- जीवस्य ब्रह्मणा साकं स्वरूपैक्यम्। अहतं स्यात्- अव्याहतं भवेत्। अस्तु किं ततउपरीति चेदुच्यते जीवश्च- ब्रह्मैक्याश्रयत्वेनोक्तो जीवश्च। दुःखसिन्धुः- दुःखसमुद्रभूतः, अनन्तदुःखाश्रयो हि। अस्तु, किं नश्छिन्नमिति चेत् अभ्रान्तस्तु स्वदुःखं न सृजति- सर्वज्ञत्वात् भ्रान्तिशून्य ईश्वरः स्वस्यैव जीवरूपेणावस्थितस्य दुःखजनकं जगत् स्वयं न सृजेत्। तत्- जगत्करणम्। अस्य क्रीडयापि च न- परमात्मनः क्रीडया निमित्तभूतयापि च न सम्भवति। न खल्वनुन्मत्तः कश्चित् क्रीडया स्वशिरश्छिनत्ति। अतो जगदकरममेव हितमिति। मैवम्- एवं मा शङ्किष्ठाः। तात्स्थ्येनानन्यतोक्तेः- तत्स्थत्वेन जीवात्मन्यन्तरात्मतया अवस्थानेनानन्यत्वस्योक्तत्वात्। &amp;lsquo;तत्स्थत्वादनुपश्यन्ति ह्येक एवेति साधवः&amp;rsquo; इिति वचनेन &amp;lsquo;अवस्थितेरिति काशकृत्स्नः&amp;rsquo; इति सूत्रेण च ब्रह्मणो जीवात्मन्यन्तरात्मतयावस्थानात् जीवब्रह्मणोरयःपिण्डाग्न्योरिवाभेदः नतु स्वरूपाभेदः, अतो नोक्तदोषः। तदपि- ब्रह्मणो जीवात्मन्यन्तरात्मतयावस्थानञ्च। चिदचितोस्तच्छरीरत्वसिद्धेः- &amp;lsquo;यः पृथिव्यां तिष्ठन्&amp;rsquo; इत्यारभ्य &amp;lsquo;यस्य पृथिवी शरीरम्, यस्यापश्शरीरम्, यस्यात्मा शरीरम्, यस्य विज्ञानं शरीरम्&amp;rsquo; इत्यादिश्रुत्या चेतनाचेतनयोः परमात्मशरीरत्वस्य सिद्धत्वात्॥&lt;/p&gt;</description>
    </item>
    <item>
      <title>08 उपसंहारदर्शनाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/08_upasaMhAradarshanAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/08_upasaMhAradarshanAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 169&lt;/summary&gt;&#xA;&lt;p&gt;शक्तौ कर्तृप्रकृत्योरुपकरणगणोपस्थितौ कार्यकृत्त्वं&lt;br&gt;&#xA;तस्मादग्रे सदेकं किमुपकरणयेदित्यसच्छक्तिभेदात्।&lt;br&gt;&#xA;क्षीरायस्कान्तलूतात्रिदशमुनिमुखान्वीक्ष्य तोष्टव्यमस्मिन्&lt;br&gt;&#xA;संकल्पादेव जीवो नुदति निजवपुर्विश्वरूपस्तथेशः॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 169&lt;/summary&gt;&#xA;&lt;p&gt;शक्तावित्यादि। कर्तृप्रकृत्योः- कुलालमृदादिरूपयोर्निमित्तोपादानयोर्द्वयोरपि। शक्तौ- कार्योपयोगिकारणवस्तुविशेषणरूपायां&amp;quot; विद्यमानायामपि। उपकरणगणोपस्थितौ- उपकरणगणसन्निधान एव। कार्यकृत्त्वम्- कार्यकरत्वं दृष्टम्। तस्मात्- शक्तस्याप्युपकरणकलापसन्निधिमपेक्ष्यैव कार्यकरणदर्शनात्। अग्ने- सृष्टेः पूर्वकाले। एकं सत्- &amp;lsquo;एकमेवाद्वितीयम्&amp;rsquo; इति वस्त्वन्तरशून्यतयावगतं परं ब्रह्म। किमुपकरणयेत्- स्वचिकीर्षिते विश्वसर्गे किं वस्तु सहकारीकुर्यात्। तदानीं कस्याप्यभावादिति भावः। इत्यसत्- इति शङ्कनमसाधु। शक्तिभेदात्- &amp;lsquo;शक्तयस्सर्वभावानामचिन्त्यज्ञानगोचराः। यतोऽतो ब्रह्मणस्तास्तु सर्गाद्या भावशक्तयः। भवन्ति तपतां श्रेष्ठ पावकस्य यथोष्णता।&amp;rsquo; इत्याद्युक्तरीत्या ब्रह्मणो विलक्षणदृष्टपरिकरशून्यस्यापि शक्तियोगेन प्रकृतिपुरुषकालात्मकविचित्र जगतसृष्टेरुपपन्नत्वात्। क्षीरायस्कान्तलूतात्रिदशमुनिमुखान् वीक्ष्य, अस्मिंस्तोष्टव्यम्- दधिरूपेण स्वयमेव परिणममानं क्षीरं सन्निधिमात्रेणायस आकर्षकमयस्कान्तं तन्तुजालं तन्वतीं लूतां&amp;quot; सङ्कल्पमात्रेण विचित्रवस्तुसृष्टिकारिणस्त्रिदशान विश्वामित्रादीन् महर्षींश्च दृष्टान्तभूतान् समीक्ष्य उपपादिते ब्रह्म दृष्टपरिकरशून्यमपि शक्तिविशेषात् जगत्सृजतीत्येतस्मिन् विषये सन्तोष्टव्यम्। अयथायथोक्तिं विसृज्य सुखेनावस्थेयमित्यर्थः। बाह्यदृष्टान्तास्सन्तु, जीवस्सङ्कल्पादेव निजवपुर्यथा नुदति तथा विश्वरूप ईशो निजवपुर्नुदति- चेतनः, चलत्वयं हस्त इत्यादिमानसस्वात्मैकवेद्यसङ्कल्पमात्रेणैव स्वकीयं हस्तपादादिकं शरीरं यथा प्रेरयति तथैव विश्वशरीरः परमात्मापि स्वकीयं सूक्ष्मं चेतनाचेतनात्मकं शरीरं स्थूलीभवनाय प्रेरयतीतीदमेकमेवालं&amp;quot; निदर्शनमिति भावः॥&lt;/p&gt;</description>
    </item>
    <item>
      <title>09 कृत्स्नप्रसक्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/09_kRtsnaprasaktyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/09_kRtsnaprasaktyadhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 170&lt;/summary&gt;&#xA;&lt;p&gt;कृत्स्नं कार्यात्मना चेत् परिणमति परं नावशिष्येत किञ्चि-&lt;br&gt;&#xA;द्यद्यंशान्निष्कलत्वश्रुतिविहतिरिदं स्याद्विशिष्टेऽपि तस्मिन्।&lt;br&gt;&#xA;ब्रह्मोपादानतैवं न घटत इति चेन्न स्वपक्षेषु साम्या-&lt;br&gt;&#xA;त्तन्मानात्तद्गृहीतौ श्रुतिमितमिति तल्लोकवत् स्वीकुरुष्व॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 170&lt;/summary&gt;&#xA;&lt;p&gt;कृत्स्नमित्यादि। कृत्स्नम्- कारणभूतं ब्रह्मवस्तु कृत्स्नमपि। कार्यात्मना परिणमति चेत्- एकैककार्यात्मना परिणमतीत्यङ्गीक्रियते चेत्। परम्- कार्यान्तरात्मना परिणामविषये। किञ्चित्- कोऽपि ब्रह्मवस्तुभागः। नावशिष्येत- अवशिष्टो न भवेत्। ततश्च कार्यान्तरात्मना परिणाम एव न स्यादिति भावः। अंशाद्यदि- ब्रह्मवस्त्वेकदेशेन परिणामो यदि। निष्कलत्वश्रुतिविहतिः- निरवयवत्वश्रुतीनां व्याकोपः स्यात्। इदम्- दूषणम्। विशिष्टेऽपि तस्मिन् स्यात्- चेतनाचेतनविशिष्टतयाङ्गीकृतेऽपि ब्रह्मणि स्यात्। एकस्मिन्नचेतनविशिष्टे चेतने ब्रह्मवस्तु कार्त्स्न्येनान्तर्यामि? उतैकदेशेन? आद्ये वस्त्वन्तरात्मत्वं न स्यात्, भागभेदेन चेत् सावयवत्वं स्यादिति दूषणस्य तुल्यत्वादिति भावः। एवं ब्रह्मोपादानता न घटत इति चेत्- उक्तदूषणेन ब्रह्मोपादानत्वं जगतो न युज्यत इति चेत्। न- नैतद्युक्तम्। स्वपक्षेषु साम्यात्- मायाविशिष्टं ब्रह्म कारणमिति शाङ्कराः, उपाधिविशिष्टमिति भास्करीयाः, शक्तिविशिष्टमिति यादवप्रकाशीयाः, एतेषु पक्षेषूक्तदूषणस्य साम्यात्। तन्मानात् तद्गृहीतौ- मायोपाधिशक्तिविशिष्टब्रह्मप्रतिपादकप्रमाणाभासबलात् तादृशब्रह्मस्वीकारे। श्रुतिमितम्- अनेकश्रुतिप्रतिपन्नम्। लोकवत्- सर्वलोकानुकूलम्। तदपि- चेतनाचेतनविशिष्टं ब्रह्मापि। स्वीकुरुष्व- अङ्गीकुरु। पक्षान्तराणि प्रत्यक्षप्रमाणविरुद्धत्वात् स्वीकर्तुमयोग्यानि, अस्मत्पक्षस्तु लोकवेदाविरुद्धत्वात् स्वीकर्तुं योग्य इति भावः।&lt;/p&gt;</description>
    </item>
    <item>
      <title>10 प्रयोजनवत्त्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/10_prayojanavattvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/sarva-prastutiH/2_avirodhaH/1_smRtiH/10_prayojanavattvAdhikaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः - 172&lt;/summary&gt;&#xA;&lt;p&gt;आत्मार्थं विश्वसृष्टिः कथमपि सततावाप्तकामस्य न स्यात्&lt;br&gt;&#xA;कारुण्याद्दुःखसृष्टिर्न भवति न च सा सर्वशक्तेश्चिकित्सा।&lt;br&gt;&#xA;सर्वज्ञस्स्वात्मतृप्तस्तदिह न जगतो हेतुरित्यन्धचोद्यं&lt;br&gt;&#xA;लीलाऽसौ लोकवत्स्यादभिमतिसमये सिद्धितस्त्वाप्तकामः॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;३४-तमाहोबिल-यतिः - 172&lt;/summary&gt;&#xA;&lt;p&gt;आत्मार्थमित्यादि। विश्वसृष्टिः- जगत्सृष्टिः। सततावाप्तकामस्य- नित्यमेवावाप्तसम स्तकामस्येश्वरस्य। कथमपि- केनापि प्रकारेण। आत्मार्थं न स्यात्- स्वार्थं न भवेत् सिद्धसर्वार्थत्वात्। अन्यथावाप्तसमस्तकामत्वहानिरिति भावः। कारुण्यात्- कृपया, जगत्सृष्टिरिति चेत्। दुःखसृष्टिर्न भवति- कारुण्याद्विश्वं सृजन् सुखरूपमेव हि सृजेत्, अतो नानाविधदुःखसृष्टिरनुपपन्नैव। सा- दुःखरूपजगत्सृष्टिः। सर्वशक्तेः- दुःखरूपचिकित्सामकृत्वापि रक्षितुं शक्तस्य परमात्मनः। चिकित्सा च न- भवरोगप्रतिक्रियापि न भवितुमर्हति। तत्- तस्मात्कारणात्। स्वात्मतृप्तः- परमानन्दरूपस्वात्मानुभवनित्यतृप्तः। सर्वज्ञः- परमात्मा। जगतो न हेतुः- जगतो न कारणं भवितुमर्हति। इति- एवम्प्रकारेण। इह- जगत्कारणविषये। अन्धचोद्यम्- अन्धानामेव चोद्यम्। असौ- विश्वसृष्टिः। लोकवत्- यथा परिपूर्णोऽपि सार्वभौमो द्यूतक्रीडादिकं करोति तद्वत्। लीला स्यात्- परमात्मनो लीलैव भवेत्। तर्हि कथमवाप्तसमस्तकामः स इत्यत्राह- अभिमतसमये- यद्यदाभिमतं तत्समय एव। सिद्धितः- अभिमतार्थसिद्ध्या। तुरेवार्थः। आप्तकामः- अवाप्तसमस्तकाम इत्युच्यत इत्यर्थः॥&lt;/p&gt;</description>
    </item>
  </channel>
</rss>
