+++
title = "वेदान्तदीपः"

+++
श्रीमते रामानुजाय नमः
अथ वेदान्तदीपः

श्रियःकान्तोऽनन्तो वरगुणगणैकास्पदवपुः हताशेषावद्यः परमखपदो वाङ्मनसयोः ।

अभूमिभूमिर्यो नतजनदृशामादिपुरुषो मनस्तत्पादाब्जे परिचरणसक्तं भवतु मे ॥

प्रणम्य शिरसाऽऽचार्यास्तदादिष्टेन वर्त्मना । ब्रह्मसूत्रपदान्तस्थवेदान्तार्थः प्रकाश्यते ॥
अत्रेयमेवहि वेदविदां प्रक्रिया - अचिद्वस्तुनः स्वरूपतः स्वभावतश्चात्यन्तविलक्षणः तदात्मभूतः चेतनः प्रत्य

गात्मा । तस्माद्बद्धान्मुक्तान्नित्याच्च निखिलहेयप्रत्यनीकतया, कल्याणगुणैकतानतया च, सर्वावस्थचिदचिद्व्यापकतया, धार

कतया, नियन्तृतया, शेषितया च अत्यन्तविलक्षणः परमात्मा । यथोक्तं भगवता—‘ द्वाविमौ पुरुषौ लोके क्षरश्चाक्षरएव
च । क्षरस्सर्वाणि भूतानि कूटस्थोऽक्षर उच्यते ॥ उत्तमः पुरुषस्त्वन्यः परमात्मेत्युदाहृतः । यो लोकत्रयमाविश्य बिभर्त्य

व्यय ईश्वरः ॥ यस्मात्क्षरमतीतोऽहमक्षरादपि चोत्तमः । अतोऽस्मि लोके वेदे च प्रथितः पुरुषोत्तमः ॥ ' (गी.१५.अ.

१६, १७, १८.श्लो) इति । श्रुतिश्च – 'प्रधानक्षेत्रशपतिर्गुणेश: ' (श्वे.६१६) ' पतिं विश्वस्यात्मेश्वरम्' (तै.नारायणीये.

१६.अनु) ‘ अन्तर्बहिश्च तत्सर्वं व्याप्य नारायणःस्थितः ' (तै.नारायणीये. ११) इत्यादिका । कूटस्थः—मुक्तस्वरूपम्,

‘ येत्वक्षरमनिर्देश्यमव्यक्तं पर्युपासते । सर्वत्रगमचिन्त्यं च कूटस्थमचलं ध्रुवम् ॥ ' (गी.१२.३) इत्यादिव्यपदेशात् ।

सूत्रकारैश्चैवमेव वदति -'नेतरोऽनुपपत्ते: ' (शारी. १.१.१७) 'मेदव्यपदेशात्' (१.३.४) 'अनुपपत्तेस्तु न शारीरः'
(१.२.३) ' कर्मकर्तृव्यपदेशाच्च ' (१.२.४) ' शब्दविशेषात्' (१.२.५) ' संभोगप्राप्तिरितिचेन्नवैशेष्यात् ' (१.२.८)
'नच स्मार्तमतद्धर्माभिलापाच्छारीरश्च ' (१.२.२०) ' उभयेऽपिहि भेदेनैनमधीयते' (१.२.२१) ' विशेषणभेदव्यप
८

देशाभ्यां च नेतरौ ' (१.२.२३) ' मुक्तोपसृप्य व्यपदेशाच्च ' (१.३.२) ' स्थित्यदनाभ्यां च '( १.३.६) ' इतरपरा
मर्शात्स इतिचेन्नासम्भवात् ' (१.३.१७) 'उत्तरादाविभूतस्वरूपस्तु' (१.३.१८) ' सुषुप्त्युत्क्रान्त्योर्भेदेन ' (१.३.
४३ ) ‘ पत्यादिशब्देभ्यः ' (१.३.४४) ' अधिकंतु भेदनिर्देशात् ' (१.१.२२) 'अधिकोपदेशात्तु बादरायणस्यैवं तद्द

र्शनात् ' (३.४.८) ' जगद्व्या पारवर्ज प्रकरणादसन्निहितत्वाच्च ' (४,४.१७) 'भोगमात्रसाम्यलिङ्गाच्च' (४.४.२१)


९९८

[ जिज्ञासा १-१-१

वेदान्तदीपः

इत्यादिभिः। नचाविद्य|कृतमुपाधिकृतं वा भेदमाश्रियैते निर्देशाः; ' इदं ज्ञानमुपाश्रित्य मम साधर्म्यमागताः । सर्गेऽपि
नोपजायन्ते प्रलये न व्यथन्ति च ॥ ' (गी.१४.२) ' तदा विद्वान् पुण्यपापे विधूय निरञ्जनः परमं साम्यमुपैति' (मु.

३.१.३) ' मुक्तोपसृप्य व्यपदेशाच' (शारी. १.३.२) 'उत्तराचेदाविर्भूतस्वरूपस्तु' 'संपद्याविर्भावस्स्वेन शब्दात् '

(शारी.४.४.१) 'जगद्व्यापारवर्ज प्रकरणादसन्निहितत्वाञ्च' 'भोगमात्रसाम्यलिङ्गाच्च' इति सर्वाविद्योपाधिविनिर्मुक्तम
।

घिकृत्यैव भेदोपपदनात् श्रुतिस्मृतिसूत्रेषु सर्वत्र भेदे निर्दिष्टे चिदचिदीश्वरस्वरूपभेदः स्वाभाविको विवक्षित इति नि
श्रीयते । ' सर्वखल्विदं ब्रह्म तज्जलानिति शान्त उपासीत ' (छा.३.१४.१) 'वाचाऽऽरम्भणं विकारो नामधेयं मृत्ति

केत्येव सत्यम्' (छा.६.१.४) ' सदेव सोम्बेदमग्रआसीदेकमेवाद्वितीयम्, तदैक्षत बहुस्यां प्रजायेयेति तत्तेजोऽसृजत '
(छा.६.२.१, ३) सन्मूलास्सोम्येमास्सर्वाः सदायतनासप्रतिष्ठाः ' (६.८.६) 'ऐतदात्म्यांमद सर्वे तत्सत्यं स आत्मा
तत्त्वमसि श्वेतकेतो' (६.८.७) ' क्षेत्रज्ञंचापि मां विद्धि ' (गी.१३.२) ' तदनन्यत्वमारम्भणशब्दादिभ्यः' (शारी.२.१.

१५) इति परस्य ब्रह्मणः कारणत्वम्, कृत्स्नस्य चिदचिदात्मकप्रपञ्चस्य कार्यत्वम्, कारणात्कार्यस्यानन्यत्वं चोच्यमानमे
वमेवोपपद्यते । सर्वावस्थस्य चिदचिद्वस्तुन: परमात्मशरीरत्वं परमात्नश्चाऽत्मत्वम्,

८

यः पृथिव्यां तिष्ठन् यस्य पृथिवी

शरीरम् ' (बृ.५.३.७) ‘य आत्मनि तिष्ठन् यस्यात्मा शरीरं य आत्मानमन्तरो यमयति' (बृ. ५.७.२२) ' यस्याव्यक्तं
शरीरं यस्याक्षरं शरीरं यस्य मृत्युश्शरीरम्, एष सर्वभूतान्तरात्माऽपहतपाप्मा दिव्यो देव एको नारायणः १ (सुबा. ७. ख

तुरीयातीतावधूतोप. १. च) ' अन्तः प्रविष्टश्शास्ता जनानाग सर्वात्मा' (यजुरारण्यके. ३.प्र.११. अनु ) इत्यादिश्रुत्यैवोपदिष्ट
मिति सूक्ष्मचिदचिद्वस्तुशरीर: परमात्मा कारणम्, स एव परमात्मा स्थूलचिदचिद्वस्तुशरीर: कार्यमिति कारणावस्थायां
कार्यावस्थायांच चिदचिद्वस्तुशरीरकतया तत्प्रकार: परमात्मैव सर्वशब्दवाच्यइति परमात्मशब्देन सर्वशब्दसामानाधिकरण्यं
मुख्यमेवोपपन्नतरम् । ‘ अनेन जीवनात्मनाऽनुप्रविश्य नामरूपे व्याकरवाणि ' (छा.६.३.२) तत्सृष्ट्वा । तदेवानुप्रवि

।

शत् तदनुप्रविश्य सच्च त्यच्चाभवत् ।' (तै. आ.६.२) इत्यादिश्रुतिरेवेममर्थमुपपादयति । सर्वमात्मतयाऽनुप्रविश्य
तच्छरीरत्वेन सर्वप्रकारतया स एव सर्वशब्दवाच्यो भवतीत्यर्थः । बहुस्याम् ' (तै.आ.६.२—छा.६.२.३) इति बहु
6

भवनसङ्कल्पोऽपि नामरूपविभागान हंसूक्ष्मचिद चिद्वस्तुशरीरतयैकधाऽवस्थितस्य विभक्तनामरूपचिदचिच्छरीरकतया बहुप्र
कारताविषय इति (वेदवित्प्रक्रिया) ॥

ये पुनः – निर्विशेषकूटस्थस्व प्रकाशनित्यचैतन्यमात्रं ब्रह्म ज्ञातव्यतयोक्तम् इति वदन्ति । तेषां 'जन्माद्यस्य

यत: ' (शारी. १.१.२) 'शास्त्रयोनित्वात् ' (१.१.३) 'तत्तु समन्वयात् ' (१.१.४) 'ईक्षतेर्नाशब्दम् ' (१.
८

१. ५) ' जगद्व्यापारवर्ज प्रकरणादसन्निहितत्वाञ्च' (शारीर. ४.४.१७) 'भोगमात्रसाम्यलिङ्गाच्च' (४.४.२१ )
6

अनावृत्तिश्शब्दादनावृत्तिश्शब्दात् ' (४.४.२२) इत्यन्तस्य सूत्रगणस्य च ब्रह्मणो जगत्कारणत्वबहुभवनसङ्कल्परू

पेक्षणाद्यनन्तविशेषप्रतिपादनपरत्वात्सर्वं सूत्रजातम्, सूत्रकारोदाहृता:- .' यतो वा इमानि भूतानि जायन्ते' (तै. भृ.१

१) ' तदैक्षत बहुस्यां प्रजायेयति' (छा.६.२.३) इत्याद्यास्सर्वश्रुतयश्च न सङ्गच्छन्ते अथोच्येत- ‘येनाश्रुतं श्रुतम् '
।

6

(छा.६.१.३) इत्येकविज्ञानेन सर्वविज्ञानं प्रतिज्ञाय यथा सोम्यैकेन मृपिंडेन ' (६.१.४) इत्येक मृत्पिडघटशरावा
6

दीनां तन्मृत्पिण्डानन्यद्रव्यतया तज्ज्ञानेन तेषां ज्ञाततैव, ब्रह्मज्ञानेन तदारब्धस्य कृत्स्नस्य चिदचिदात्मकस्य जगतस्तस्मा
दनतिरिक्तवस्तुतया ज्ञातता सम्भवतीत्युपपाद्य 'सदेव सोम्येदमग्र आसीदेकमेवाद्वितीयम्' (छा.६.२.१) इतीदंशब्द

वाच्यस्य चिदचिदात्मकप्रपञ्चस्य सृष्टेः प्रानिखिलभेद प्रहाणेन सच्छन्दवाच्येनैकतापत्तिं घटशरावाद्युत्पत्तेः प्रागुत्पादक
मृत्पिण्डैकतापत्तिवदभिधाय, ' तदैक्षत बहुस्याम्' (छा.६.२.३) इति तदेव सच्छ्र॰दवाच्यं ब्रह्म चिदचिदात्मकप्रपञ्च



वेदान्तदीपः

९९९

रूपेणाऽत्मनो बहुभवन मेकमृत्पिण्डस्य घटशरावादिरूपेण बहुभवनवत्सङ्कल्प्याऽत्मानमेव तेजःप्रभृति जगदाकारेणासृजतेति
चाभिघाय, ‘ऐतदात्म्यमिदं सर्वे तत्सत्यं स आत्मा तत्त्वमसि' (छा.६.८.७) इत्यभिधानाहौकमेवाविद्याक्कृतेन पार

मार्थिकेन वा उपाधिना संबद्धं देवादिरूपेण बहुभूतमिति वेदविद्भिरभ्युपगन्तव्यम् — इति । तदयुक्तम्, ' ज्ञाज्ञो द्वाव

जावीशनीशौ ' (श्वे.१.९) ' नित्यो नित्यानां चेतनश्चेतनानामेको बहूनां यो विदधाति कामान् ' (श्वे. ६.१३, कठ.२.
५.१३) इत्यादिश्रुतिभि: जीवानामजत्वनित्यत्वबहुत्ववचनात् । यदि घटशरावादेरुत्पत्तेः प्रागेकी भूतस्य मृहू व्यस्योत्प

च्युत्तरकालभाविबहुत्ववत् सृष्टेः प्रागेकीभूतस्यैव ब्रह्मणस्सृष्ट्युत्तरकालीनं नानाविधजीवरूपेण बहुत्वमुच्यते; तदा जीवा
'

नामजत्वनित्यत्वबहुत्वादि विरुध्येत । सूत्रविरोधश्च ' इतरव्यपदेशाद्धिताकरणादिदोषप्रसक्ति:

(शारी. २.१.२१) इति

ब्रह्मैव देवमनुष्यादिजीवरूपेण बहुभूतंचेदात्मनो हिताकरणादिदोषप्रसक्तिरित्युक्त्तवा 'अधिकंतु भेदनिर्देशात् ' (शारी.२

१.२२) इति जीवाद्ब्रह्मणोऽर्थान्तरख्वमुक्तम्। तथाच 'वैषम्यनैर्घृण्ये न सापेक्षत्वात् ' (२.१.३४) इति देवादिविषमसृष्टि
प्रयुक्तपक्षपातनैर्घृण्ये, जीवानां पूर्वपूर्वकर्मापेक्षत्वाद्विषमसृष्टेरिति परिहृते । तथा——न कर्माविभागादितिचेन्नानादित्वादुप
पद्यते चाप्युपलभ्यते च ' इति ' सदेव सोम्येदमग्र आसीदेकमेवाद्वितीयम् ' (२.१.३५) इति सृष्टेः प्रागविभागवचनात्
सृष्टेः प्राग्जीवानामभावात्तत्कर्म न सम्भवतीति परिचोद्य जीवानां तत्कर्मप्रवाहाणां चानादित्वादिति परिहृतम् । नात्मा
C

श्रुतेर्नित्यत्वाच्च ताभ्यः ' (शारी. २.३.१८) इत्यात्मन उत्पत्त्यभावश्चोक्तो नित्यत्वं च । स्वाभ्युपगमविरोधश्च। आमोक्षा
जीवभेदस्यानादित्वं सर्वैरेवहि वेदान्तिभिरभ्युपगम्यते । अतश्श्रुविरोधात्सूत्रविरोधात्स्वाभ्युपगमविरोधाच्च सृष्टेः प्रागेकत्वाव
।

धारणं नामरूपविभागाभावाभिप्रायम् नामरूपविभागानर्हसूक्ष्मचिदचिद्वस्तुशक्तिभेद सहं चेति सर्वैरभ्युपगम्यते । इयांस्तु
विशेषः-अविद्यापरिकल्पनेऽप्युपाधिपरिकल्पनेऽपि ब्रह्मव्यतिरिक्तस्याविद्यासंबन्धिनश्चोपाधिसंबन्धिनश्चेतनरयाभावादविद्यो
पाधिसंबन्धौ, तत्कृताश्च दोषा ब्रह्मण एव भवेयुः इति ॥

सन्मात्रब्रह्मवादेऽपि प्राक्सृष्टेस्सन्मात्र ब्रह्मैकमेव सृष्ट्युत्तरकालं भोक्तृभोग्यनियन्तृरूपेण त्रिधाभूतंचेत्, घटशराव
मणिकवज्जीवेश्वरयोरुत्पत्तिमत्वमनित्यत्वं च स्यात् । अथैकत्वापत्तिवलायामपि भोक्तृभोग्यनियन्तृशक्तित्रयमवस्थितमिति
चेत्, किमिदं शक्तित्रयशब्दवाच्यमिति विवेचनीयम् । यदि सन्मात्रस्यैकस्यैव भोक्तृभोग्यनियन्तृरूपेण परिणामसामर्थ्य

शक्तित्रयशब्दवाच्यम् ; एवंतर्हि मृत्पिण्डस्य घटशरावादिपरिणामसमर्थस्य तदुत्पादकत्वमिव ब्रह्मण ईश्वरादीनामुत्पादक
त्वमिति तेषामनित्यत्वमेव । अथेश्वरादीनां सूक्ष्म रूपेणावस्थितिरेव शक्तिरित्युच्येत ; तर्हि तदतिरिक्तस्य सन्मात्रस्य ब्रह्मणः

प्रमाणाभावात्तदभ्युपगमेच तदुत्पाद्यतयेश्वरादीनामनित्यत्वप्रसङ्गाच्च त्रयोणां नामरूपविभागानर्हसूक्ष्मदशाऽऽपत्तिरेव प्राक्सु

ष्टेरेकत्वावधारणावसेयेति वक्तव्यम् । न तदा तेषां ब्रह्मात्मकत्वादेकत्वावधारणं विरुभ्यत । अतस्सर्वावस्थावस्थितस्य चि

दचिद्वस्तुनः ब्रह्मशरीरत्वश्रुतेस्सर्वदा सर्वशन्दैर्ब्रह्मैव तत्तच्छरीरकतया तत्तद्विशिष्टमेवाभिधीयत इति स्थूलचिदचिद्वस्तुवि

शिष्टं ब्रह्मैव कार्यभूतं जगत् नामरूपविभागान र्हसूक्ष्मचिदचिद्वम्तुविशिष्टं ब्रह्म कारणमिति तदेव मृत्पिण्डस्थानीयं 'सदेव
सोम्येदमग्र आसीदेकमेवाद्वितीयम्' (छा.६.२.१) इत्युच्यते । तदेव विभक्तनामरूपचिदचिद्वस्तुविशिष्टं ब्रह्म कार्यमिति
सर्वे समञ्जसम् । श्रुतिन्यायविरोधस्तु तेषां भाष्ये प्रपञ्चित इति नेह प्रतन्यते ॥

भाष्योदितोऽधिकरणार्थस्ससूत्रविवरणस्सुखग्रहणाय संक्षेपेणोपन्यस्यते । प्रथमे पादे प्रधानपुरुषावेव जगत्कारण
तया वेदान्ताः प्रतिपादन्तीत्याशङ्कय सर्वज्ञं सत्यसङ्कल्पं निरवद्यं समस्तकल्याणगुणाकरं ब्रह्मैव जगत्कारणतया प्रतिपादय
न्तीत्युक्तम् । द्वितीयतृतीय चतुर्थपादेषु कानिचिद्वेदान्तवाक्यानि प्रधानादिप्रतिपादनपराणीति तन्मुखेन सर्वाक्षेपमाशङ्कय
तान्यपि ब्रह्मपराणीत्युक्तम् । तत्रास्पष्टजीवादिलिङ्गकानि वाक्यानि द्वितीय निरूपितानि, स्पष्टलिङ्गकानि तृतीय | चतुर्थे
.


[ जिज्ञासा १-१-१

वेदान्तदीपः

१०००

तु प्रधानादिप्रतिपादनच्छायानुसारीणीति विशेषः । अतः प्रथमेऽध्याये सर्वे वेदान्तवाक्यजातं सार्वज्यसत्यसङ्कल्पत्वादि
युक्तं ब्रह्मैव जगत्कारणतया प्रतिपादयतीति स्थापितम् । द्वितीयेऽध्याये तस्यार्थस्य दुर्घर्षणत्वप्रतिपादनेन द्रढिमोच्यते ।
तत्र प्रथमे पादे स|ङ्ख्यादिस्मृतिविरोधान्न्यायविरोधाच्च प्रसक्तो दोष:परिहृतः । द्वितीयेतु साङ्ख्यादिवेदबाह्यपक्षप्रतिक्षेप
मुखेन तस्यैवादरणीयता स्थिरीकृता । तृतीयचतुर्थयोर्वेदान्तवाक्यानामन्योन्यविप्रतिषेधादिदोषगन्धाभावख्यापनाय विय
दादीनां ब्रह्मकार्यताप्रकारो विशोध्यते । तत्र तृतीये पादे च चिदचित्प्रपञ्चस्य ब्रह्मकार्यत्वे सत्यप्यचिदंशस्य स्वरूपान्यथा

भावेन कार्यत्वम् ; चिदंशस्य स्वभावान्यथाभावेन ज्ञानसङ्कोचविकासरूपेण कार्यतोदिता । चतुर्थेतु जीवोपकरणानामि
न्द्रियादीनामुत्पत्तिप्रकार इति प्रथमेनाध्यायद्वयेन मुमुक्षुभिरुपास्यं निरस्तनिखिलदोषगन्धम् अनवधिकातिशयासङ्ख्येय
कल्याणगुणगणं निखिलजगदेककारणं ब्रह्मेति प्रतिपादितम् । उत्तरेण द्वयेन ब्रह्मोपासनप्रकार स्तत्फलभूतमोक्षस्वरूपञ्च
चिन्त्यते । तत्र तृतीयस्य प्रथमे पादे ब्रह्मोपासिसिषोत्पत्तये जीवस्य संसरतो दोषाः कीर्तिताः । द्वितीये च उपासिसिषो.

त्पत्तय एव ब्रह्मणो निरस्तनिखिलदोषता कल्याणगुणाकरतारूपोभयलिङ्गता प्रतिपाद्यते । तृतीयेतु ब्रह्मोपासनैकत्वनानात्व
विचारपूर्वकमुपासनेषूपसंहार्यानुपसंहार्यगुणविशेषाः प्रपञ्चिताः । चतुर्थेतूपासनस्य वर्णाश्रम धर्मेतिकर्तव्यताकत्वमुक्तम् ।
चतुर्थेऽध्याये ब्रह्मोपासनफलचिन्ता क्रियते । तत्र प्रथमे पादे ब्रह्मोपासनफलं वक्तुम् उपासनस्वरूप पूर्वकोपासनानुष्ठान प्र
।

कारो विद्यामाहात्म्यञ्चोच्यते । द्वितीयेतु ब्रह्मोपासीनानां ब्रह्मप्राप्तिगत्युपक्रमप्रकारश्चिन्तितः । तृतीयेतु अर्चिरादिगतिस्वरू
पम्, अर्चिरादिनैव ब्रह्मप्रातिरिति च प्रतिपाद्यते चतुर्थेतु मुक्तस्य ब्रह्मानुभवप्रकारश्चिन्त्यते । अतो मुमुक्षुभिः ज्ञातव्यं

निरस्तनिखिलदोषगन्धम् अनवधिकातिशयासङ्ख्येयकल्याणगुणगणाकरं निखिलजगदेककारण परं ब्रह्म, तज्ज्ञानं च मोक्ष

साधनमसकृदावृत्तस्मृतिसन्तान रूपमुपासनात्मकम् । उपासनफलं च अर्चिरादिना परं ब्रह्मोपसंपद्य स्वस्वरूपज्ञान दिगुणाविर्भा
२०७
वपूर्वकानन्तमहाविभूत्यनवधिकातिशयानन्दब्रह्मानुभवोऽपुनरावृत्तिरूप इति शारीरकशास्त्रेणोक्तं भवति ॥
ॐ अथातो ब्रह्मजिज्ञासा (१-१-१) S

CSA

ब्रह्ममीमांसा विषयः, सा किमारम्भणीया? उतानारम्भणीया? इति संशयः । तदर्थं परीक्ष्यत - वेदान्ताः किं ब्रह्मणि

प्रमाणम्? उत न? इति । तदर्थं परिनिष्पन्नेऽर्थे शब्दस्य बोधनसामर्थ्यावधारणं संभवति नेति । न सम्भवतीति पूर्वः
।

पक्षः संभवतीति राद्धान्तः । यदा न संभवति, तदा परिनिष्पन्नेऽर्थे शब्दस्य बोधनसामर्थ्याभावात्सिद्धरूप ब्रह्मणि न
।

वेदान्ता: प्रमाणमिति ताद्वचाराकारा ब्रह्ममीमांसा नारम्भणीया यदा संभवति, तदा सिद्धेऽप्यर्थे शब्दस्य बोध (जन) न
सामर्थ्यसंभवाद्वेदान्ताः ब्रह्मणि प्रमाणमिति सा चारम्भणीया स्यात् । अत्र पूर्वपक्षवादी मन्यते - वृद्धव्यवहारादन्यत्र व्युत्प

।

च्यसम्भवात्, व्यवहारस्य च कार्यबुद्धिपूर्वकत्वेन कार्य एवार्थे शब्दशक्त्यवधारणात्, परिनिष्पन्नेऽर्थे ब्रह्मणि न वेदान्ताः
प्रमाणमिति तद्विचाररूपा ब्रह्ममीमांसा नारम्भणीयेति (राद्धान्त)सिद्धान्तस्तु- बालानां मातापितृप्रभृतिभिरम्बातातमातुल

शशिपशुपक्षिमृगादिषु अङ्गुल्या निर्दिश्य तत्तदभिधायिनश्शशब्दान्प्रयुञ्जानैः क्रमेण बहुशश्शिक्षितानां तत्तच्छब्द श्रवणसम
नन्तरं स्वात्मनामेव तदर्थबुद्ध युत्पत्तिदर्शनात्, शब्दार्थयोस्संबन्धान्तरादर्शनात्, सङ्केतयितृपुरुषाज्ञानाञ्च, बोध्यबोधक
भाव एव शब्दार्थयोस्संबन्ध इति निश्चिन्वानानां परिनिष्पन्नेऽर्थे शब्दस्य बोधकत्वावधारणं संभवतीति ब्रह्मणि वेदान्त
वाक्यानां प्रामाण्यात्तदर्थविचाराकारा ब्रह्ममीमांसा आरम्भणीया इति ॥

सूत्रार्थस्तु——‘ अथ ' इत्यानन्तर्ये । 'अत: ' इति च वृत्तस्य हेतुभावे । ब्रह्मणो जिज्ञासा ब्रह्मजिज्ञासा, ज्ञातु
।

मिच्छा जिज्ञासा । इच्छायाः इष्यमाणप्रधानत्वादिष्यमाणं ज्ञानमिहाभिप्रेतम् पूर्ववृत्तादल्पास्थिरफलकेवलकर्माधिगमादन
न्तरं तत एव हेतोरनन्तस्थिरफलब्रह्माधिगमः कर्तव्य इति ॥

इति श्रीवेदान्तंदीपे जिज्ञासाधिकरणम् ॥ १ ॥


श्री लक्ष्मीहयवदन लक्ष्मीनारायणाभ्यां नमः
m

श्रीमते रामानुजाय नमः

श्रीमते निगमान्तमहादेशिकाय नमः
HIGH
