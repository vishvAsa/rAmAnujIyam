<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/</link>
    <description>Recent content in &#43;४ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/index.xml" rel="self" type="application/rss+xml" />
    <item>
      <title>41 पुरुषार्थाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/41_puruShArthAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/41_puruShArthAdhikaraNam/</guid>
      <description>&lt;p&gt;॥पुरुषार्थोऽतश्शब्दादिति बादरायणः॥ गुणोपसंहारानुपसंहारसिद्धिहेतुभूता विद्यैकत्वनानात्वचिंता कृता। इदानीं कर्माङ्गिकया विद्यया पुरुषार्थोवा, विद्यांगकात्कर्मण इतिवेति चिन्तायां &amp;lsquo;ब्रह्मविदाप्नोति परं, तमेवं विद्वानमृतइहभवती&amp;rsquo;त्यादिश्रुतिभिः&amp;quot; विद्ययैव पुरुषार्थ इति बादरायण आचार्यो मन्यते॥अथ पूर्वपक्षिमतम्- ॥शेषत्वात्पुरुषार्थवादो यथाऽन्येष्विति जैमिनिः॥ विद्यायाः कर्मसु कर्तृभूतात्मस्वरूपयाथात्म्यविषयकत्वेन कर्तृसंस्कारद्वारा क्रतुशेषत्वात् तत्र फलाश्रवणमर्थवाद एव, यथा द्रव्यगुणकर्मसंस्कारकर्मसु परार्थत्वात्फलश्रुतिरर्थवादस्स्यादिति पूर्वकाण्डोक्त अधिकरणन्यायेन अन्येषु द्रव्यादिषु फलश्रवणस्यार्थवादत्वं तथाऽत्रापि वक्तुं युक्तम्॥॥आचारदर्शनात्॥ जनकादीनां ब्रह्मविदग्रेसराणां &amp;lsquo;कर्मणैव हि संसिद्धिमास्थिता&amp;rsquo; इति कर्मस्वेव प्राधान्येनानुष्ठानदर्शनात् विद्यैव कर्माङ्गम्॥।तच्छ्रुतेः॥ &amp;lsquo;यदेव विद्यया करोती&amp;rsquo;ति विद्यासामान्यस्य तृतीयाश्रुत्या कर्माङ्गत्वबोधनात् विद्याकर्माङ्गम्। नहि प्रकरणादुद्गीथमात्रविषयत्वं वक्तुं शक्यम्। प्रकरणापेक्षया प्रबलयाश्रुत्या विद्यासामान्याङ्गत्वबोधनात्॥॥समन्वारम्भणात्॥ &amp;lsquo;तं विद्याकर्मणी समन्वारभेते&amp;rsquo;इति विद्याकर्मणोस्साहित्यमेकस्मिन्नधिकारिणि विद्यायाः कर्माङ्गत्वसम्भव एव उपपन्नं भवेत्। न च वैपरीत्यं किं न स्यादिति वाच्यम्। पूर्वोक्तेन कर्तुरात्मनः कर्मशेषत्वप्रतिपादनादिना विद्यायाः कर्माङ्गत्वसिद्धेः॥॥तद्वतोविधानात्॥ &amp;lsquo;वेदमधीत्ये&amp;rsquo;ति अध्ययनवतः कर्मविधानात् अध्ययनस्य अर्थज्ञानपर्यंतत्वेन अनुष्ठेयज्ञानस्य अनुष्ठानाङ्गत्वेन विद्यायाः कर्माङ्गत्वसिद्धिरिति॥।नियमात्॥ &amp;lsquo;कुर्वन्नेवेह कर्माणि जिजीविषेच्छतं समा&amp;rsquo;इति श्रुत्या कृत्स्नस्य पुरुषायुषः कर्मस्येव विनियोगेन कर्मशेषत्वात् कर्मण एव प्राधान्यं। अन्येषां तु तच्छेषत्वमिति विद्यायाः कर्मशेषत्वसिद्धिः। एवंप्राप्ते सिद्धान्तः-॥अधिकोपदेशात्तु बादरायणस्यैवं तद्दर्शनात्॥ विद्ययैव पुरषार्थः। कर्मकर्तृजीवापेक्षया अनन्तकल्याणगुणाकरत्वेन विलक्षणस्य परब्रह्मण उपास्यत्वोपदेशात्। &amp;lsquo;अपहतपाप्मा विजरो विमृत्युर्विशोक&amp;rsquo; इत्यादिवेदनोपदेशवाक्येषु अविद्यादिहेयसम्बन्धयोग्य जीवापेक्षया विलक्षणस्य परब्रह्मण उपास्यत्वदर्शनात्, तादृशपरब्रह्मविषयिण्या विद्ययैव निरतिशयपुरुषार्थसिद्धिरिति॥॥तुल्यं तु दर्शनम्॥ ब्रह्मविदां कर्मानुष्ठानवदननुष्ठानस्यापि &amp;lsquo;किमर्थावयं यक्ष्यामह&amp;rsquo; इत्यादिषु दर्शनात् कर्मणो विद्यापेक्षयाऽङ्गित्वे अंगिलोपस्यान्याय्यत्वेन कदाचिदप्यननुष्ठानस्यान्याय्यत्वात् कर्मणां&amp;quot; विद्यांगत्वमेव न्याय्यम्। न च एकस्मिन्नधिकरिणि कर्मणां त्यागानुष्ठाने कथं सम्भवतइति वाच्यम्। फलाभिसन्धिराहित्यसाहित्याभ्याम् अनुष्ठानाननुष्ठानोपपत्तेरिति॥॥असार्वत्रिकी॥ &amp;lsquo;यदेव विद्यया करोती&amp;rsquo;ति सामान्यतः यच्छब्देनानूदितस्य विद्यया क्रियमाणत्वे प्रापकप्रमाणाकांक्षायां&amp;quot; प्रकरणात्सन्निहितस्योद्गीथस्यैव उपस्थितत्वेन तादृशोद्गीथविद्यामात्रविषयत्वमेव तादृशश्रुतेर्न्याय्यमिति॥॥विभागश्शतवत्॥ &amp;lsquo;तं विद्याकर्णी समन्वारभेते&amp;rsquo; इत्यत्र विभिन्नफलयोः विद्याकर्मणोः एकाधिकारिणं प्रति साहित्यस्य क्षेत्ररत्नविक्रयीणं शतद्वयमन्वेतीत्यत्र क्षेत्रार्थं शतं रत्नार्थं शतमितिवत् उपपन्नत्वात् नांगांगिसाहित्यमिति भावः॥॥अध्ययनमात्रवतः॥ &amp;lsquo;वेदमधीत्ये&amp;rsquo;ति अध्ययनमात्रवतो विधानात् अध्ययनविधेः अक्षरराशिग्रहणमात्रपर्यवसन्नत्वेन फलसाधनकर्मप्रतिपादकत्वात्स्वाध्यायस्य तन्निर्णयफलकविचारे पुरुषस्य स्वतएव प्रवृत्तेः कर्मज्ञानापेक्षिणः कर्मविचारे मोक्षार्थिनः ब्रह्मविचारे प्रवृत्तिरिति न विद्या कर्माङ्गम्॥ अध्ययनविधेरर्थज्ञानपर्यन्तत्वेऽपि शास्त्रजन्यज्ञानापेक्षया उपासनात्मकज्ञानस्य भिन्नत्वात् शास्त्रजन्यब्रह्मस्वरूज्ञानस्य कर्माङ्गत्वप्रसक्तिरेव नास्ति अतो न विद्या कर्माङ्गम्॥॥नाविशेषात्॥ &amp;lsquo;कुर्वन्नेवेह कर्माणी&amp;rsquo;ति आत्मविदः यावज्जीवं कर्मानुष्ठानविधानात् विद्या स्वतन्त्रफसाधनभूतकर्माङ्गमिति न युक्तम्, पूर्वोक्तश्रुतेः विद्याङ्गकर्मविषयत्वेनाप्युपपत्तेः। &amp;lsquo;कर्मणैव हि संसिद्धि&amp;rsquo;मिति वाक्यस्य अङ्गिभूतोपासनस्य यावज्जीवमनुवर्तमानत्वेन अङ्गभूतकर्मणामपि यावज्जीवमनुष्ठानस्यावश्यकत्वेन विरोधाभावात्॥॥स्तुतयेऽनुमतिर्वा॥ &amp;lsquo;कुर्वन्नेवेह कर्माणी&amp;rsquo;ति वाक्यस्य &amp;lsquo;ईशावास्यमिदं सर्व&amp;rsquo;मिति विद्याप्रकरणात् विद्यामाहात्म्यात् सर्वदा कर्म कुर्वन्नपि कर्मजन्यफलाश्लेषइति विद्यास्तुत्यर्थं सर्वदा कर्मानुष्ठानानुमतिपरत्वात् न विद्या कर्माङ्गम्॥॥कामकारेणचैके॥ एकेशाखिनः ब्रह्मविद्यानिष्ठस्य इच्छया गार्हस्थ्यत्यागमधीयते। विद्यायाः कर्माङ्गत्वे अङ्गानुरोधेन अङ्गित्यागस्यानुपपन्नत्वात् विद्यायाः कर्माङ्गत्वं न सम्भवति॥॥उपमर्दं च॥ &amp;lsquo;भिद्यते हृदयग्रंथि&amp;rsquo;रित्यत्र ब्रह्मविद्यया पुण्यापुण्यरूपकर्मणां विनाशस्य प्रतिपादनात् कर्मविनाशिकायाः&amp;quot; विद्यायाः विनाश्यकर्माङ्गत्वासम्भवात् न विद्या कर्माङ्गम्॥।ऊर्ध्वरेतस्तु च शब्दे हि॥ ऊर्ध्वरेतस्स्वाश्रमेषु ब्रह्मविद्यादर्शनात् तेषां अग्निहोत्रादिकर्मभावात् विद्यायाः न कर्मांगत्वम्। न च &amp;lsquo;यावज्जीव&amp;rsquo;मिति श्रुत्या अग्निहोत्रादीनां यावज्जीवानुष्ठानप्रतिपादनात् ऊर्ध्वरेतस्सद्भावप्रतिपादकस्मृतेः&amp;quot; श्रुतिविरुद्धत्वेनाप्रमाणत्वात् तादृशाश्रमविशेषस्यैवासिद्धिरिति वाच्यम्। &amp;lsquo;एतमेव प्रव्राजिनो लोकमिच्छन्तः प्रव्रजन्ती&amp;rsquo;त्यादिश्रुत्या आश्रमविशेषप्रतिपादनात् यावज्जीवश्रुतेः तादृशाश्रमोपयुक्तवैराग्यशून्यपुरुषविषयत्वाच्च न विद्या कर्माङ्गम्॥।परामर्शं जैमिनिरचोदनाच्चापवदति हि॥ &amp;lsquo;त्रयोधर्मस्कन्धा&amp;rsquo;इत्यत्र नाश्रमान्तरविधानं, प्रकृतस्य प्रणवकरणकब्रह्मोपासनस्य स्तुत्यर्थमनुवादमात्रं। एवं &amp;lsquo;येचेमेऽरण्य&amp;rsquo;इत्यस्यापि देवयानविधिपरत्वेन आश्रमान्तरविधायकत्वाभावात् &amp;lsquo;वीरहावा एष देवानां&amp;quot; योऽग्निमुद्वासयत&amp;rsquo;इति ऊर्ध्वरेतोरूपाश्रमविशेषनिंदासत्वाच्च ऊर्ध्वरेतोरूपाश्रमाविशेषस्याभावं&amp;quot; जैमिनिराचार्यो मन्यते-॥अनुष्ठेयं बादरायणस्साम्यश्रुतेः॥ गृहस्थाश्रमवदाश्रमान्तरमप्यनुष्ठेयमितिबादरायण आचार्योंमन्यते। &amp;lsquo;त्रयोधर्मस्कंधा&amp;rsquo;इति ब्रह्मनिष्ठस्तुत्यर्थमनुवादः&amp;quot; गृहस्थाश्रमवदितराश्रमाणामपि समानः। अनुवादस्यप्रापकप्रमाणसापेक्षत्वमपि इतरेषां समानं। &amp;lsquo;त्रयोधर्मस्कंधाः&amp;quot; यज्ञोध्ययनंदानामिति प्रथमस्तपएवद्वितीयो ब्रह्मचार्याचार्यकुलवासीतृतीय&amp;rsquo; इतिवाक्येन त्रित्वेनसंग्रहपूर्वकं प्रथमोद्वितीयस्तृतीय इतित्रेधाविभागान्यतानुपपत्त्यायज्ञोध्ययनंदानमिति, गृहस्थाश्रमस्य, तपश्शब्देन कायक्लेशवाचिना तुपःप्रधानयोः वैखानसपारिव्राज्ययोः, ब्रह्मचर्यशब्देन ब्रह्मचारिधर्मवाचकेन ब्रह्मचारिणश्च, ग्रहणस्य आवश्यकत्वेन आश्रमविशेषसद्भावस्य प्रामाणिकत्वात् ब्रह्मसंस्थशब्दस्य ब्रह्मणिसंस्थायस्येति व्युत्पत्त्यासर्वाश्रमिसाधारणत्वाच्च॥॥विधिर्वाधारणवत्॥ &amp;lsquo;उपरिहिदेवेभ्यो धारयती&amp;rsquo;त्यत्र अप्राप्तस्य उपरिधारणस्य अनुवादसजातियवाक्येन विधानवत् आश्रमांतरविधायकमेव त्रयोधर्मस्कंधाइति वाक्यमिति उर्ध्वरेतसांब्रह्मविद्याविधानात् विद्यायाः गृहस्थाश्रमधर्मांगत्वा भावेन पृथक् फलसाधनत्वेन विद्यातः पुरुषार्थसिद्धिरिति भावः॥ ॥इति पुरुषार्थाधिकरणम्॥&lt;/p&gt;</description>
    </item>
    <item>
      <title>42 स्तुतिमात्राधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/42_stutimAtrAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/42_stutimAtrAdhikaraNam/</guid>
      <description>&lt;p&gt;॥स्तुतिमात्रमुपादानादितिचेन्नापूर्वत्वात्॥ &amp;lsquo;स एष रसानां रसतमः परमः परार्ध्योऽष्टमो यदुद्गीथ&amp;rsquo; इति वाक्यानि क्रत्ववयवोद्गीथादिस्तुति मात्रपराणिवा उद्गीथादिषु रसतमत्वादिदृष्टिविधायकानिवेति चिंतायां क्रत्वङ्गभूतोद्गीथादिग्रहणपूर्वकं रसतमत्वकथनात् &amp;lsquo;इयमेव जुहूः स्वर्गो लोकआहवनीय&amp;rsquo;इत्यत्र जुह्वादीनां पृथिव्यादित्वप्रतिपादकस्य स्तुतिपरत्ववत् &amp;lsquo;स एष रसानां रसतम&amp;rsquo; इति वाक्यस्यापि स्तुतिमात्रपरत्वमिति चेन्न। अपूर्वत्वात्। अप्राप्तत्वात्। उद्गीथादीनां रसतमत्वस्य प्रमाणान्तराप्राप्तत्वेन विधेयत्वेन तत्प्राशस्त्यबुद्धिजननार्थं अनुवादासम्भवात् उद्गीथादिषु क्रतुवीर्यवत्तरत्वरूपफलविशेषसिध्यर्थं रसतमत्वादिदृष्टिविधानस्यैव उचितत्वात्। &amp;lsquo;इययेव जुहू&amp;rsquo;रित्यत्र कर्मविधिप्रकरणसान्निध्यात् &amp;lsquo;सम्भवत्येकवाक्यत्व&amp;rsquo;इति न्यायेन तदेकवाक्यत्वस्यैव उचितत्वेन स्तुतिरूपत्वसम्भवेऽपि उद्गीथविधेः भिन्नप्रकरणस्थत्वेन एकवाक्यत्वासम्भवात् रसतमादिवाक्यस्य दृष्टिविधिपरत्वमेव उचितमिति॥॥भावशब्दाच्च॥ &amp;lsquo;उपासीते&amp;rsquo;त्यादि उपासनविधायकविधिप्रत्यययुक्तक्रियाशब्दसत्वाच्च उपासनविधिपरत्वमेव न्याय्यम्॥ ॥इति स्तुतिमात्राधिकरणम्॥&lt;/p&gt;</description>
    </item>
    <item>
      <title>43 पारिप्लवाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/43_pAriplavAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/43_pAriplavAdhikaraNam/</guid>
      <description>&lt;p&gt;॥पारिप्लवार्थाइति चेन्न विशेषितत्वात्॥ वाजसनेयके-&amp;lsquo;अथ ह याज्ञवल्क्यस्य द्वे भार्ये बभूवतु&amp;rsquo;रित्याद्याख्यानानां &amp;lsquo;सर्वाण्याख्यानानि पारिप्लवेशंसंती&amp;rsquo;ति अश्वमेधगतपारिप्लवनामकशंसने विनियुक्तत्वात् पारिप्लवार्थान्याख्यानानि न तु विद्योपयोगीनीतिचेन्न। विशेषितत्वात्। न सर्वाण्याख्यानानि पारिप्लवार्थानि भवितुमर्हति। सर्वण्याख्यानानि पारिप्लवेशंसन्तीति विधाय &amp;lsquo;मनुर्वैवस्वतो राजे&amp;rsquo;त्यादिना केषां चिदाख्यानानामेव विशेषितत्वात् वाक्यशेषपठितानामेव आख्यानानां&amp;quot; पारिप्लवे विनियोगः। न सर्वेषां। अतो विद्यासन्निधिपाठितानां याज्ञवल्क्याद्याख्यानानां तत्तद्विद्यागतपरमात्मविषयत्वादिविशेषप्रतिपादनोपयुक्तत्वमेव॥।तथाचैकवाक्योपबन्धात्॥ यथा &amp;lsquo;तेजोवै धृतं, साऽरोदी&amp;rsquo;दित्येवमादीनां &amp;lsquo;अक्ताश्शर्करा उपदधाति, तस्माद्बर्हिषि न देय&amp;rsquo; मित्यादिविधिनिषेधैकवाक्यतया विधिनिषेधस्तुतिनिंदाद्युपयोगित्वं, तथैव &amp;lsquo;आत्मावा अरे द्रष्टव्य&amp;rsquo;इति विधिना आख्यानानामेकवाक्यतोपबन्धात् विधेयविद्याविशेषोपयोगित्वमवश्याभ्युपगन्तव्यमिति भावः। ननु &amp;lsquo;आत्मावाअर&amp;rsquo; इति वाक्ये द्रष्टव्य इति न विधिः। स्वाध्यायस्य अर्थपरत्वेन अधीतवेदः पुरुषः प्रयोजनवदर्थदर्शनात् तन्निर्णयाय स्वयमेव गुरुमुखात् न्याययुक्तार्थग्रहणलक्षणे श्रवणे प्रवर्ततइति श्रवणस्य प्राप्तत्वात् अनुवादः। स्वात्मनि एवमेवेति श्रुतार्थप्रतिष्ठापनलक्षणमननस्य श्रवणप्रतिष्ठार्थत्वेन प्राप्तत्वात् मन्तव्यइतिचानुवादः। निदिध्यासनस्य स्मृतिरूपतया श्रुतार्थविषयत्वात् निदिध्यासितव्य इति चानुवादः। अतो विध्यसम्भवात् न विध्येकतापन्नानि आख्यानानीति चेन्न। &amp;lsquo;क्षीयन्तेचास्य कर्माणि तस्मिन्दृष्टे परावर&amp;rsquo;इति दर्शनस्यापि मोक्षाव्यवहितसाधनत्वश्रवणात् दृशिधातुना दर्शनसमानाकारकविशदं ज्ञानमभिधीयते। तथा &amp;lsquo;स्मृतिलम्भे सर्वग्रंथीनां विप्रमोक्ष&amp;rsquo;इति ध्यानस्य मोक्षाव्यवहितकारणत्वश्रवणात् ध्यानमपि विधीयते। अत उभयोरेकार्थत्वस्य वक्तव्यत्वात् द्रष्टव्यो निदिध्यासितव्य इत्याभ्यां दर्शनसमानाकारत्वविशिष्टं ध्यानं विधीयते। &amp;lsquo;आर्षेयं वृणीते त्रीन् वृणीत&amp;rsquo;इत्याभ्यां त्रित्वविशिष्टार्षेयवरणविधानवदिति द्रष्टव्यम्। न च निदिध्यासनस्य स्मृतिरूपतया प्राप्तत्वं शक्यम्। &amp;lsquo;निदिध्यासितव्य&amp;rsquo;इति अनवरत भावनारूपस्य ध्यानस्य विधानात् अनवरतभावनारूपत्वस्य अप्राप्तत्वात्। न च सन््श्रुतिवैयर्थ्यं, उपायदशाप्रभृतिभगवद्ध्यानस्य अनुकूलत्वसूचनाय सनन्तपदेन निर्देशसम्भवात्। अतो &amp;lsquo;नवा अर&amp;rsquo;इति वाक्यस्य विधायकत्वसम्भवात् विध्येकवाक्यतापन्नानि विधेयविद्याविशेषोपयोगीन्येवेति सर्वं सुस्थं। ॥इति पारिप्लवार्थाधिकरणम्॥&lt;/p&gt;</description>
    </item>
    <item>
      <title>44 अग्नीन्धनाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/44_agnIndhanAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/44_agnIndhanAdyadhikaraNam/</guid>
      <description>&lt;p&gt;॥अतएवचाग्नींधनाद्यनपेक्षा॥ ऊर्ध्वरेतसः यज्ञाद्यभावात् तदंगिकाविद्यानसंभवतीति पूर्वपक्षे प्राप्तउच्यते- अतएवचाग्नींधनाद्यनपेक्षा। एतमेव प्रव्राजिनोलोकमिच्छन्तः प्रव्रजन्ति, यदिच्छतोब्रह्मचर्यंचरन्ति, येचेमेरण्येश्रद्धांतपइत्युपासते&amp;rsquo; इति वाक्यैः ऊर्ध्वरेतस्सुब्रह्मविद्यायाः प्रमाणप्रतिपन्नत्वात् तेषु ब्रह्मविद्या अग्न्याधानलक्षणाग्नीधनपूर्वकाग्निहोत्राद्यनपेक्षैव। ॥इति अग्नींधनाद्यधिकरणम्॥&lt;/p&gt;</description>
    </item>
    <item>
      <title>45 सर्वापेक्षाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/45_sarvApexAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/45_sarvApexAdhikaraNam/</guid>
      <description>&lt;p&gt;॥सर्वापेक्षाचयज्ञादिश्रुतेरश्ववत्॥ यदि ब्रह्मविद्या यज्ञाद्यनपेक्षा तदा गृहस्थेष्वपि सा अग्निंघनाद्यनपेक्षैव। नच विविदिषावाक्यात् यज्ञादीनां तादर्थ्यप्रतीतिरिति वाच्यं। तेनैव वाक्येन यज्ञादीनां विविदिषार्थत्वोपलम्भेऽपि विद्यार्थत्वाप्रतीतेरिति पूर्वपक्षे प्राप्त उच्यते। सिद्धान्तस्तु-यथा गमनसाधनभूतोऽश्वः परिकरबन्धसापेक्षः तथा गृहस्थेषु विद्या यज्ञादिसर्वकर्मापेक्षैव &amp;lsquo;तमेतं वेदानुवचनेन ब्राह्मणाविविदिषन्ती&amp;rsquo;ति श्रुतेः। यथा &amp;lsquo;अश्वेन जिगमिषती&amp;rsquo;त्यादिसनन्तपदप्रयोगे प्रकृत्यर्थगमनसाधनत्वप्रतीतिदर्शनेन यज्ञेन विविदषन्तीत्यत्रापि यज्ञादौ वेदनसाधनत्वप्रतीतेः। यद्यपि प्रकृतिप्रत्ययार्थयोः प्रत्ययार्थस्य प्राधान्यमित्युत्सर्गः। तथाऽपि &amp;lsquo;अश्वेन जिगमिषती&amp;rsquo;त्यादिसनन्तपदप्रयोगस्थले प्रकृत्यर्थप्राधान्यस्यैव व्युत्पत्तिसिद्धत्वात् अत्रापि प्रकृत्यर्थभूतवेदनसाधनत्वमेव वेदानुवचनादीनां तृतीयया प्रतिपाद्यतइति द्रष्टव्यम्॥ ॥इति सर्वापेक्षाधिकरणम्॥&lt;/p&gt;</description>
    </item>
    <item>
      <title>46 शमदमाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/46_shamadamAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/46_shamadamAdyadhikaraNam/</guid>
      <description>&lt;p&gt;गृहस्थस्य बाह्याभ्यन्तरकरणव्यापाररूपकर्मानुष्ठानस्यावश्यकत्वात्, शमादीनाञ्च तद्विपरीतत्वात् नानुष्ठेयत्वमिति प्राप्त उच्यते- ॥शमदमाद्युपेतस्स्यात्तथाऽपि तु तद्विधेस्तदंगतया तेषामवश्यानुष्ठेयत्वात्॥ तथाऽपि ग़ृहस्थस्य कर्मानुष्ठानावश्यकत्वेऽपि गृहस्थश्शमदमाद्युपेतस्स्यात्। &amp;lsquo;शान्तोदान्तउपरतस्तितिक्षुस्समाहितो भूत्वाऽऽत्मन्येवात्मानं पश्येदि&amp;rsquo;ति विद्यांगतया शमादीनां विधानात् अशान्तचित्तस्य चित्तविक्षेपेण विद्यानिष्पत्त्यसम्भवेन दृष्टार्थतया अनुष्ठेयत्वाच्च। न च कर्मणां शमादीनां च विरोधः, भिन्नविषयत्वात्। विहितेषु व्यापारः&amp;quot; इतरेषु तदुपरमरुपश्शम इति। न च करणव्यापाररूपकर्मसु वर्तमानस्य वासनानुवृत्त्या शमादिकं न सम्भवतीति वाच्यं। परमपुरुषाराधनरूपकर्मणां वासनोच्छेद एव हेतुत्वादिति स्थितम्॥ ॥इति शमदमाद्यधिकरणम्॥&lt;/p&gt;</description>
    </item>
    <item>
      <title>47 सर्वान्नानुमत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/47_sarvAnnAnumatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/47_sarvAnnAnumatyadhikaraNam/</guid>
      <description>&lt;p&gt;॥सर्वान्नानुमतिश्च प्राणात्यये तद्दर्शनात्॥ &amp;lsquo;नह वा एवंविदि किञ्चनानन्नं भवती&amp;rsquo;ति छान्दोग्ये &amp;lsquo;नास्यानन्नं जग्धं भवती&amp;rsquo;ति वाजसनेयके च श्रवणाद्वामदेव्योपासनानिष्ठस्य प्रार्थयमानसर्वयोषिदपरिहारानुमतिवत् सर्वान्नानुमतिः प्राणविद्यानुष्ठस्य सर्वदा क्रियत इति पूर्वपक्षे प्राप्त उच्यते- सर्वान्नानुमतिश्च प्राणात्यये तद्दर्शनात्॥ प्राणात्यय एव प्राणविदस्सर्वान्नानुज्ञानं न सर्वदा। ब्रह्मविदोऽप्युषस्तेः प्राणात्यय एव इभ्योच्छिष्टाशनस्य दर्शनेन प्राणविदस्सर्वान्नानुमतेरापद्विषयत्वस्य किं पुनर्न्याय सिद्धत्वात्॥॥अबाधाच्च॥ &amp;lsquo;आहारशुद्धौ सत्त्वशुद्धि&amp;rsquo;रिति शास्त्राबाधार्थमप्येवमेव न्याय्यं, इतरथा तस्य बाधस्स्यात्॥॥अपिस्मर्यते॥ &amp;lsquo;प्राणसंशयमापन्नो योऽन्नमत्ति यतस्ततः। लिप्यते न स पापेन पद्मपत्रमिवाम्भसे&amp;rsquo;ति स्मरणाच्च सर्वान्नीनत्वमापद्विषयम्॥॥शब्दश्चातोऽकामकारे॥ &amp;lsquo;तस्माद्ब्राह्मणस्सुरां न पिबति पाप्मना नोत्सृजा&amp;rsquo;इति संहितायां कामकारप्रतिषेधशब्ददर्शनात्। पाप्मना संस्पृष्टो नभवानीति मत्वा ब्राह्मणस्सुरां न पिबतीति हि तस्याश्श्रुतेरर्थः। ननु ब्रह्माविद उषस्तेः प्राणात्यये सर्वान्नीवत्वदर्शनात् प्राणविदस्सर्वान्नीनत्वस्यापद्विषयत्वं कैमुत्यन्यायेन सिध्यतीत्यनुपपन्नम्। वामदेव्योपासननिष्ठस्य सर्वयोषिदपरिहारवत् प्राणवद्यानिष्ठस्य वचनबलात् सर्वान्नीनत्वमिति वदन्तं प्रत्येतस्यानुत्तरत्वादितिचेन्न। वामदेव्योपासनस्य &amp;lsquo;न काञ्चन परिहरेत्तद्ब्रत&amp;rsquo;मिति सर्वयोषिदपरिहारेऽपि स्पष्टविधिश्रवणात्। प्रकृते च &amp;lsquo;न ह वा एवंविदि किंचनानन्नं भवती&amp;rsquo;त्यत्र सर्वान्नभक्षणविधेः कल्प्यत्वात्, प्रत्यक्षनिषेधविरोधे च विधिकल्पनानुदयेनार्थवादत्वस्यैव युक्तत्वात्, सर्वप्राण्यन्ने यत्किंचिदिदमाश्वस्य आशकुनिभ्य&amp;rsquo; इति विहितस्य प्राणान्नत्वचिंतनस्य स्तुतिमात्रं क्रियते &amp;lsquo;नह वा एवंविदि किंचनानन्नं&amp;quot; भवती&amp;rsquo;ति। नचैवंसति निषेधशास्त्रविरोधात् &amp;lsquo;एवंविदि पापं कर्म न श्लिष्यत&amp;rsquo;इत्यादेरपि स्तुतिमात्रत्वप्रसङ्ग&amp;quot; इति वाच्यम्। पाप्मनामश्लेषाभावे अनिर्मोक्षप्रसङ्गेन सकलपापाश्लेषस्य मोक्षविधिशास्त्रापेक्षितत्त्वेन फलविधित्वस्य वक्तव्यत्वात्। प्राणविद्यायाश्च ज्येष्ठत्वश्रेष्ठत्वादिफलकत्वेन फलाकांक्षाया अभावादिति॥ ॥इति सर्वान्नानुमत्यधिकरणम्॥&lt;/p&gt;</description>
    </item>
    <item>
      <title>48 विहितत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/48_vihitatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/48_vihitatvAdhikaraNam/</guid>
      <description>&lt;p&gt;॥विहितत्वाच्चाश्रमकर्मापि॥ &amp;lsquo;यावज्जीवमग्निहोत्रं जुहोती&amp;rsquo;ति नित्यतया विहितानामग्निहोत्रादीनामनित्यकामनाविषयब्रह्मविद्यार्थत्वे नित्यानित्यसंयोगविरोधात् आश्रमकर्मापेक्षया विद्यार्थानि कर्माणि भिन्नानीति पूर्वपक्षे प्राप्ते यथैकस्यैव खदिरत्वस्य &amp;lsquo;खादिरो यूपो भवति, खादिरं वीर्यकामस्य यूपं कुर्या&amp;rsquo;दिति वचनद्वयेन क्रतौ फले च पृथग्विनियोगदर्शनात् क्रत्वर्थतया नित्यस्यापि खदिरत्वस्यानित्यकामनाविषयवीर्यार्थत्वाविरोधः, तद्वत् &amp;lsquo;यावज्जीवमग्निहोत्रं जुहोती&amp;rsquo;ति नित्यतयाऽग्निहोत्रादीनां विहितत्वादाश्रमकर्मत्वमप्यस्ति॥॥सहकारित्वेन च ॥ विविदिषावाक्येन विद्यासहकारितया विहितत्वाद्विद्यार्थत्वमप्यस्तीति स्थापितम्॥नन्विह यथा कुण्डपायिनामयने &amp;lsquo;मासमग्निहोत्रं जुहोती&amp;rsquo;ति श्रुतं मासाग्निहोत्रं नैयमिकाग्निहोत्राद्भिद्यते, तथा विविदिषावाक्येन विद्यार्थतया विधीयमानं नित्यादग्निहोत्रादेरन्यदेवास्तु तत्राह- ॥सर्वथाऽपि त एवोभयलिङ्गात्॥ विद्यार्थत्वे आश्रमार्थत्वेऽपि त एव यज्ञादयः प्रतिपत्तव्याः। उभयत्र यज्ञादिशब्दैः प्रत्यभिज्ञाप्यमानत्वरूपलिंगात्, &amp;lsquo;यज्ञेने&amp;rsquo;त्यादिशब्दैः प्रसिद्धयज्ञादिविलक्षणयज्ञादिविधाने तस्य द्रव्यदेवताद्यभावे अरूपत्वप्रसंगात्, तत्सद्भावे च देवतोद्देशेन द्रव्यत्यागत्वरूपयज्ञशब्दप्रवृत्तिनिमित्तेन यज्ञशब्दमुख्यार्थतया मासाग्निहोत्रवद्गौण्यावृत्त्या कर्मान्तरं विधीयत इति वक्तुमशक्यत्वात्, न तन्न्याय इह प्रवर्तते। अतः &amp;lsquo;यज्ञोऽध्ययनं दानमिति प्रथमः, यज्ञानां जपयज्ञोऽस्मि, भोक्तारं यज्ञतपसा&amp;rsquo; मित्यादिष्विवप्रसिद्धयज्ञपरत्वमेव युक्तम्॥।अनभिभवं च दर्शयति॥ &amp;lsquo;धर्मेण पापमपनुदती&amp;rsquo;त्यादिश्रुतिश्च तानेव यज्ञादिधर्मान्निर्दिश्य तैर्विद्याया अनभिभवं पापकर्मभिरुत्पत्तिप्रतिबन्धाभावं&amp;quot; दर्शयति। ततश्च प्रसिद्धस्यैवाग्निहोत्रादेर्धर्मस्य विद्योत्पत्तिप्रतिबन्धक पापापनोदहेतुत्वात्तस्यैव विद्यांगत्वमिति स्थितम्॥ ॥इति विहितत्वाधिकरणम्॥&lt;/p&gt;</description>
    </item>
    <item>
      <title>49 विधुराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/49_vidhurAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/49_vidhurAdhikaraNam/</guid>
      <description>&lt;p&gt;॥अन्तराचापि तु तद्दृष्टेः॥ अनाश्रमिणां विधुरादीनामाश्रमधर्माभावात्तदंगिका विद्या न सम्भवतीति पूर्वपक्षे प्राप्तउच्यते- अन्तराचापि तु तद्दृष्टेः। तुशब्दः पक्षव्यावर्तकः। चशब्दोऽवधारणे। आश्रमानन्तरावर्तमानानां अनाश्रमिणामिति यावत्। तेषामपि विद्यायामधिकारोऽस्त्येव। तादृशानामपि भीष्मरैक्वसंवर्तादीनां ब्रह्मविद्यादर्शनात्, &amp;lsquo;यज्ञेन दानेन तपसाऽनाशकेने&amp;rsquo;ति आश्रमानियतदानतपआदिभिरपि विद्यानुग्रहस्य श्रुतत्वात्॥॥अपि स्मर्यते॥ &amp;lsquo;जप्येनापि च संसिध्येत् ब्राह्मणो नात्र संशयः&amp;rsquo; इति हि स्मर्यते। संसिध्येत्&amp;ndash;जपाद्यनुगृहीतया विद्यया सिद्धोभवतीत्यर्थः॥॥विशेषानुग्रहश्च॥ &amp;lsquo;तपसा ब्रह्मचर्येण श्रद्धया विद्ययाऽऽत्मानमन्विष्यादित्यमभिजयन्ती&amp;rsquo;ति आश्रमानियततप आदिधर्मविशेषैरनुग्रहः श्रूयते॥॥अतस्त्वितरज्ज्यायो लिंगाच्च॥ तुशब्दोऽवधारणे। अतः अनाश्रमित्वादितरत् आश्रमित्वमेव ज्यायः। अनाश्रमित्वमापद्विषयम्। शक्तस्यत्वाश्रमित्वमेवोपादेयम्। भूयोधर्मकाल्पधर्मकयोरतुल्यकारित्वात्। &amp;lsquo;लिंगाच्च&amp;rsquo;। लिंगं इति स्मृतिः। स्मर्यते हि &amp;lsquo;अनाश्रमीनतिष्ठेत्तु दिनमेकमपि द्विज&amp;rsquo; इति। असति वैराग्ये दारालाभ आपत्। सति वैराग्ये सन्यासस्वीकार सम्भवात्। नचाविरक्तस्य ब्रह्मविद्याधिकारः कथमुच्यत इति शंक्यम्। अग्निहोत्राद्यनुतिष्ठासया दारपरिग्रहरागसम्भवेऽपि दारादिषु भोग्यतातिशयबुद्धिकृतरागाभावेन ब्रह्मविद्याधिकारसम्भवात्, देहान्तरोपभोग्यब्रह्मव्यतिरिक्तफलाशाभावेन मुमुक्षौपयिकवैराग्यसम्भवाच्च। एवमेव व्यासार्यैरुक्तत्वाच्च न दोषः॥ ॥इति विधुराधिकरणम्॥&lt;/p&gt;</description>
    </item>
    <item>
      <title>50 तद्भूताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/50_tadbhUtAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/50_tadbhUtAdhikaraNam/</guid>
      <description>&lt;p&gt;॥तद्भूतस्य तु नातद्भावो जैमिनेरपि नियमात्तद्रूपाभावेभ्यः॥ नैष्ठिकवैखानसपरिव्राजकानां स्वाश्रमेभ्यः प्रच्युतानामपि विधुरादिवत् जपादिभिः विद्यानुग्रहसम्भवात् अस्त्यधिकारइति पूर्वपक्षे प्राप्तउच्यते- तद्भूतस्य तु नातद्भावो जैमिनेरपि नियमात्तद्रूपाभावेभ्यः। तुशब्दः पक्षव्यावृत्त्यर्थः। तद्भूतस्य नैष्ठिकादिभूतस्य अतथाभावः प्रच्युत्य स्थितिः न सम्भवत्येव। कुतः-तद्रूपनिवृत्तिभ्यश्शास्त्रैर्नियमात्। नियच्छंति हि शास्त्राणि &amp;lsquo;अत्यन्तमाचार्यकुलेऽवसादय&amp;rsquo;न्निति नैष्ठिकब्रह्मचारिणं, अरण्यमियात्ततो न पुनरेयादिति वैखानसं, &amp;lsquo;सन्यस्याग्निं न पुनरावर्तये&amp;rsquo;दिति सन्यासिनञ्च। अतस्तेषां प्रचुत्य स्थित्यभावात् विद्यानधिकारः। जैमिनेरप्यविगीतोऽयम्॥॥नचाधिकारिकमपि पतनानुमानात्तदयोगात्॥ आधिकारिकं &amp;lsquo;अवकीर्णी पशुश्च तद्व&amp;rsquo;दित्यधिकारलक्षणोक्तं प्रायश्चित्तमपि नैष्ठिकस्य न सम्भवति। प्रच्युतनैष्ठिकादीनां पतनस्मतेः प्रायश्चित्तासम्भवात्। तेषां पतनञ्च &amp;lsquo;आरुढो नैष्ठिकं धर्मं यस्तु प्रच्यवतेद्विजः। प्रायश्चित्तं न पश्यामि येन शुध्येत्स आत्महे&amp;rsquo;ति प्रायश्चित्ताभाववचनेन स्मर्यते। अवकीर्णप्रायश्चित्तं उपकुर्वाणब्रह्मचारिविषयम्॥।उपपूर्वमपीत्येके भावमशनवत्तदुक्तम्॥ उपपातकत्वात् मध्वशननिषेधतत्प्रायश्चित्तवत् आधिकारिकसद्भावं मन्यन्ते॥ तदुक्तं स्मृतिकारैः- &amp;lsquo;उत्तरेषाञ्चैतदविरोधी&amp;rsquo;ति। गुरुकुलवासिनः विहिता धर्माः प्रायश्चित्तञ्च स्वाश्रमाविरोधीनि उत्तरेषामाश्रमिणां&amp;quot; सम्भवन्तीत्यर्थः। ब्रह्मचर्यभ्रंशे प्रायश्चित्तसम्भवात् ब्रह्मविद्याधिकारस्सम्भवत्येव॥॥बहिस्तूभयथाऽपि स्मृतेराचाराच्च॥ उभयथापि उपपातकत्वे महापातकत्वेवा ब्रह्मविद्याधिकारिभ्यो बहिष्कृता एवैते- &amp;lsquo;प्रायश्चित्तं न पश्यामि येन शुध्थेत्स आत्महे&amp;rsquo;ति स्मृतेः। शिष्टबहिष्काराच्च। यद्यपि कल्मषनिर्हरणाय कैश्चिद्वचनैः प्रायश्चित्ताधिकारप्रतिपादनेऽपि कर्माधिकारापादिनी शुद्धिस्तेषां न सम्भवतीत्येवाभिप्रायः। अतएव तेषां ब्रह्मविद्याधिकाराभावः॥ ॥इति तद्भूताधिकरणम्॥&lt;/p&gt;</description>
    </item>
    <item>
      <title>51 स्वाम्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/51_svAmyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/51_svAmyadhikaraNam/</guid>
      <description>&lt;p&gt;॥स्वामितः फलश्रुतेरित्यात्रेयः॥ ऋत्विक्परिक्रयस्याङ्गानुष्ठानमात्रार्थत्वादङ्गावबद्धोपासननाञ्च &amp;lsquo;तन्निर्धारणानियमस्तदृष्टेः&amp;quot; पृथग्ध्यप्रतिबन्धः फल&amp;rsquo;मिति सूत्रोक्तन्यायेनानङ्गत्वाच्छास्त्रफलं प्रयोक्तरीति न्यायेन यजमानगामिफलसाधनभूतोपासनस्य यजमानेनैव कर्तव्यत्वात्। &amp;lsquo;गोदोहनेन पशुकामस्य प्रणयेत्&amp;rsquo;इति श्रुतपश्वर्थगोदोहनादेरनङ्गत्वेऽपि ऋत्विक्कर्तृकप्रणयननिर्वर्तकस्य गोदोहनस्य यजमानेनोपादातुमशक्यतयर्त्विक्कर्तृकत्वेऽप्युद्गातृकर्तृकउद्गीथे यजमानस्योपासन सम्भवादुपासनं याजमानमेव। औद्गात्रसमाख्यानं तु शास्त्रफलं प्रयोक्तरीति न्यायेन विरोधादुपेक्षणीयम्। अतः फलस्य स्वामिगतत्वात्फलस्वामियजमानकर्तृकमेवोपासनमिति पूर्वपक्षे प्राप्ते उच्यते- सिद्धान्तस्तु॥॥आर्त्विज्यमित्यौड़ुलोमिस्तस्मै हि परिक्रीयते॥ उपासनान्यपि ऋग्विक्कर्माण्येव स्युः। प्रयोगाङ्गस्यर्त्विजः प्रयोगांतः पात्युद्गीथाद्युपासनेऽपि कर्तृत्वसम्भवात्। &amp;lsquo;तगँहबको दाल्भ्योविदांचकार सह नैमिषीयाणामुद्गातबभूव सहस्मैभ्यः कामानागायति&amp;rsquo; इत्युद्गातृदाल्भ्यगतविद्याया यजमानकामसम्पादकत्वदर्शनलिंगाच्चर्त्विक्कर्तृकमेवोपासनम्। न चर्त्विंक्कर्तृकोपासनस्य फलमृत्विग्गतमेव स्यादिति शक्यशङ्कम्। ऋग्विजां परार्थतया तेषां वचनमन्तरेण फलसम्बन्धानुपपत्तेः। &amp;lsquo;यां वै कांचन यज्ञऋत्विज आशिषमाशासते यजमानायैवैतामाशिषमाशासते&amp;rsquo; इति श्रुतेश्च &amp;lsquo;तस्मादुहेवंविदुद्गाता ब्रूयात् कंते काममागायानीति&amp;rsquo;इति ऋग्विग्गतविज्ञानस्य यजमानगामिफलकत्वावेदनलिंगाच्च न शास्त्रफलं&amp;quot; प्रयोक्तरीति न्यायावतारः। ततश्च परिक्रयविधिबलादुत्सृष्टस्यर्त्विक्कर्तृकस्य याजमानसमाख्यापादकाभावाल्लिंगानुग्रहादौद्गात्र समाख्यानाच्चार्त्विज्यमेवोपासनमिति॥ ॥इति स्वाम्यधिकरणम्॥&lt;/p&gt;</description>
    </item>
    <item>
      <title>52 सहकार्यन्तराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/52_sahakAryantarAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/52_sahakAryantarAdhikaraNam/</guid>
      <description>&lt;p&gt;॥सहकार्यंतरविधिः पक्षेणतृतीयं तद्वतोविध्यादिवत्॥ &amp;lsquo;तस्माद्ब्राह्मणः पाण़्डित्यं निर्विद्य तिष्टासेद्बाल्यञ्च निर्विद्याथ मुनि&amp;rsquo;रित्यत्र मुनिशब्देन पाण्डित्यशब्दविहितं ज्ञानमेवानूद्यते, न ततोऽर्थान्तरं ज्ञानं विधीयते, प्रमाणाभावादिति पूर्वपक्षे प्राप्त उच्यते- सहकार्यन्तरविधिः पक्षेण तृतीयं तद्वतो विध्यादिवत्। विधीयत इति कर्मसाधनो विधिशब्दः। सहकार्यन्तरञ्च तद्विधिश्च सहकार्यन्तरविधिः। तद्वतः विद्यावतस्तृतीयं बाल्यपांडित्यापेक्षया तृतीयं मौनं&amp;quot; विद्यायास्सहकार्यन्तरं विधीयत इत्यर्थः। न च मुनिशब्दार्थस्य पाण्डित्यशब्देनैव प्राप्तत्वाद्विधेयत्वानुपपत्तिरिति वाच्यम्। पक्षेण प्रकृष्टमननशीले व्यासादौ मुनिशब्दप्रयोगात् प्रकृष्टं मननमेव मुनिशब्दार्थः। तच्च पांडित्यशब्दितादौपदेशिकार्थाधिगमात्, श्रवणप्रतिष्ठार्थान्मननाच्च, अर्थान्तरभूतमालम्बनसंशीलनात्मकमिति तस्याप्राप्तत्वेन विधानार्हत्वाद्विधेयत्वं युज्यते। पक्षः परिग्रहः। &amp;lsquo;पक्षपरिग्रह&amp;rsquo; इति धातुः। आदर इति यावत्। तत्कृतप्रकर्षयुक्तं मननं मौनम्। तदेव मुनिशब्देन विधीयते। सादरमनन मालम्बनसंशीलनं&amp;quot; विधीयत इत्यर्थः। विध्यादिवत्। अत्रापि विधिशब्धः कर्मसाधनः। विधिश्चासावादिश्चेति समासः। विधेयादिवदित्यर्थः। प्रस्तुतमननापेक्षया आदिर्यो वेधेयः प्राक्तनोबिधेयः पाण्डित्यबाल्यलक्षणः। ततश्चायमर्थः। विद्याङ्गतया यथा बाल्यपाण्डित्ये विधीयते, एवमेव मुनिशब्देनापि आलंबनसंशीलनलक्षणं सादरं मननं सहकारि विधीयतइत्यर्थः। यद्वा विध्यादिवदित्यत्र विधिशब्देन विधेयं यज्ञदानाद्युच्यते। आदिपदग्राह्यं रागप्राप्तं श्रवणं&amp;quot; मननञ्च। सहकार्यन्तरविधिरित्यत्र च सहकार्यन्तरेपि पृथक्पदं लुप्तविभक्तिकम्। ततश्चायमर्थः। तृतीयं मौनं&amp;quot; यत् तद्यजनश्रवणमननवत् बाल्यपाण्डित्यापेक्षया सहकार्यन्तरं सत् अर्थान्तरं सद्विध्यर्हमित्यर्थः। पांडित्याभिन्नत्वेह्यनुवाद्यता स्यादित्यर्थः। ननु बाल्यपाण्डित्यमौनशमादिनानाश्रमधर्मभूतयज्ञाद्यङ्गिकाया विद्यायास्सर्वेष्वाश्रमेषु सम्भवात्, छान्दोग्ये &amp;lsquo;अभिसमावृत्य कुटुम्बे शुचौदेश&amp;rsquo; इत्यारभ्य &amp;lsquo;सखल्वेवं&amp;quot; वर्तयन् यावदायुषं ब्रह्मलोकमभिसम्पद्यते न च पुनरावर्तत&amp;rsquo; इति गार्हस्थ्यधर्मेणोपसंहारः कथमित्यत्राह॥॥कृत्स्नभावात्तु गृहिणोपसंहारः॥ तुशब्दः पक्षं व्यावर्तयति। कृत्स्नेस्वाश्रमेषु ब्रह्मविद्यायास्सद्भावात् छान्दोग्ये गृहस्थेनोपसंहारः&amp;quot; उपलक्षणार्थः। यथा छान्दोग्ये गृहस्थधर्मकीर्तनमितराश्रमधर्मोपलक्षणार्थं, एवं बृहदारण्यके- &amp;lsquo;भिक्षाचर्यं&amp;quot; चरन्ती&amp;rsquo;ति सन्यासिधर्मकीर्तनमाश्रमधर्मान्तरोपलक्षणार्थमित्याह॥॥मौनवदितेरषामप्युपदेशात्॥ अत्र मौनशब्देन मौनसमभिव्याहृतसन्न्यासिधर्मभूतभिक्षाचरणादिकं लक्ष्यते। मौनवत् सन्यासिधर्मवदितरोऽप्याश्रणधर्मो विद्याङ्गमित्यर्थः। इतरेषामप्याश्रमिणां &amp;lsquo;ब्रह्मसंस्थोऽमृतत्वमेती&amp;rsquo;ति ब्रह्मविद्याया मोक्षस्यचोपदेशादिति॥ ॥इति सहकार्यन्तरविध्यधिकरणम्॥&lt;/p&gt;</description>
    </item>
    <item>
      <title>53 अनाविष्काराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/53_anAviShkArAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/53_anAviShkArAdhikaraNam/</guid>
      <description>&lt;p&gt;॥अनाविष्कुर्वन्नन्वयात्॥ &amp;lsquo;बाल्येन तिष्ठासे&amp;rsquo;दित्यत्र बाल्यशब्दस्य भावकर्मसाधारणत्वेऽपि वयोविशेषलक्षणवालभावस्य इच्छया सम्पादितुमशक्यत्वेनाविधेयत्वात् कर्मैव विधेयम्। तत्र कामचारकामवादकामभक्षत्वादिकं यद्बालस्य कर्म, यच्च डम्भादिराहित्यलक्षणं स्वमाहात्म्यानाविष्करणरूपं कर्म तत्सर्वं बाल्यशब्देन विधेयं, अविशेषात्। न च निषिद्धस्य कामचारादेर्विधानमयुक्तमिति वाच्यम्। वामदेव्योपासनांगतया प्रार्थयमानसर्वयोषिदपहारलक्षणनिषिद्धकर्म विधानवद्विद्यांगतया निषिद्धस्यापि कामचारादेर्विधानसम्भवादिति पूर्वपक्षे प्राप्ते उच्यते- अनाविष्कुर्वन्नन्वयात्। स्वमाहात्म्यमनाविष्कुर्वन्नेव विद्वान्वर्तेत स्वमाहात्म्यानाविष्करणलक्षण बाल्यस्यैव विद्यायामन्वयसम्भवात्। &amp;lsquo;नाविरतो दुश्चरितान्नाशान्तो नासमाहितः। नाशान्तमानसोवाऽपि प्रज्ञानेनैनमाप्नुया&amp;rsquo;दिति विशिष्य विद्यायामपि प्रतिषिद्धस्य कामचारादेर्विद्यांगतयाऽन्वयासम्भवात्॥ ॥इति अनाविष्काराधिकरणम्॥&lt;/p&gt;</description>
    </item>
    <item>
      <title>54 ऐहिकाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/54_aihikAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/54_aihikAdhikaraNam/</guid>
      <description>&lt;p&gt;॥ऐहिकमप्रस्तुतप्रतिबन्धे तद्दर्शनात्॥ मुक्तिव्यतिरिक्तफलकोपासनानामुद्गीथविद्यारहितयज्ञादि कर्मनिष्पाद्यानामपि यज्ञादिरूपसाधननिष्पत्तौ सत्यां विळंबे हेत्वभावात् इह जन्मन्येव निष्पत्तिरिति पूर्वपक्षः- सिद्धान्तस्तु- मुक्तिव्यतिरिक्तफलकमुपासनं अप्रस्तुतप्रतिबन्धे प्रतिबन्धाभावे ऐहिकं इहैव जन्मनि सम्भवति। सति प्रतिबन्धे जन्मान्तरे। न च प्रतिबन्धासम्भवश्शङ्कनीयः। &amp;lsquo;यदेव विद्यया करोति श्रद्धयोपनिषदा तदेव वीर्यवत्तरं भवती&amp;rsquo;ति उद्गीथविद्यायाः प्रबलकर्मान्तराप्रतिबद्धफलत्वावेदनेन प्रबलकर्मान्तरप्रतिबन्धस्यानुज्ञातत्वात्। न च &amp;lsquo;तमेतं वेदानुवचनेन ब्राह्मणा विविदिषन्ती&amp;rsquo;ति यज्ञादेर्वेदनसाधनत्वश्रवणात् कारीर्यभिचारादिवत् नियतैहिकत्वमेव किं न स्यादिति वाच्यम्। शुष्यच्छालिसम्पत्तिवैरिविशेषविपत्तिफलकत्वेन विहितानां&amp;quot; तेषां नियतैहिकत्वेऽपि विद्यासाधनयज्ञादिकर्मणां तज्जन्मनि विद्योद्देशेन अविहिततया पश्वादिफलकचित्रेष्ट्यादिवत् नियतैहिकत्वाभावात् पूर्वतन्त्रे चतुर्थाध्याये योगसिध्यधिकरणे तथा निर्णीतत्वादिति॥ ॥इति ऐहिकाधिकरणम्॥&lt;/p&gt;</description>
    </item>
    <item>
      <title>55 मुक्तिफलाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/55_muktiphalAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/4/55_muktiphalAdhikaraNam/</guid>
      <description>&lt;p&gt;॥एवंमुक्तिफलानियमस्तदवस्थावधृतेस्तदवस्थावधृतेः॥ यक्षानुरूपो बलिरिति न्यायेन बलवत्कर्मसाध्यानां मुक्तिफलकब्रह्मोपासनानां प्रबलकर्मान्तर प्रतिबन्धासम्भवात् नियतैहिकत्वमेवेति पूर्वपक्षः। सिद्धान्तस्तु मुक्तिफलकविद्यानामपि ऐहिकत्वनियमो नास्ति, अप्रस्तुतप्रतिबन्धत्वरूपावस्थाया अविशेषेण तत्राप्यवधृतत्वात्। तत्रापि प्रबलानां ब्रह्मविदपचारादिप्रतिबन्धकानां सम्भवात्। द्विरुक्तिरध्यायपरिसमाप्त्यर्था॥ ॥इति मुक्तिफलाधिकरणम्॥&lt;/p&gt;</description>
    </item>
  </channel>
</rss>
