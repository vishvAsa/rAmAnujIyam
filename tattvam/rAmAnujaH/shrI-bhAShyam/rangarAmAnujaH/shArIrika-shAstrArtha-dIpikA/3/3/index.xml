<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/</link>
    <description>Recent content in &#43;३ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/index.xml" rel="self" type="application/rss+xml" />
    <item>
      <title>15 सर्ववेदान्तप्रत्ययाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/15_sarvavedAntapratyayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/15_sarvavedAntapratyayAdhikaraNam/</guid>
      <description>&lt;p&gt;॥सर्ववेदान्तप्रत्ययं चोदनाद्यविशेषात्॥ नानाशाखास्वाम्नातानि वैश्वानराक्षरोपासनादीनि अभ्यासप्रकरणान्तराभ्यां भिद्यन्ते। इतरथा पुनश्श्रवणलक्षणाभ्यासस्य प्रकरणान्तरस्य च वैयर्थ्यप्रसङ्गादिति शाखान्तराधिकरणपूर्वपक्षन्यासस्य प्रकरणान्तरस्य च वैयर्थ्यप्रसङ्गादिति शाखान्तराधिकरणपूर्वपक्षन्यायेन पूर्वपक्षे प्राप्ते उच्यते- सर्ववेदान्तेषु प्रतीयमानं वैश्वानराद्युपासनमेकमेव। चोदनाद्यविशेषात्। चोदना तावद्वैश्वानरमुपासीतेत्यादिकैकरूपैव। ब्रह्मप्राप्तिरूपफलसंयोगोऽप्यविशिष्टः। उपायस्वरूपमप्यविशिष्टम्। वैश्वानरविद्येति समाख्याऽप्यविशिष्टा। अतः &amp;lsquo;एकं वा संयोगरूपचोदनाख्याविशेषा&amp;rsquo;दिति शाखान्तराधिकरण सिद्धान्तसूत्रोक्तन्यायेनोपासनैक्यमेव, स्वीकृतम्॥॥भेदान्नेतिचेदेकस्यामपि॥ शाखान्तरे अभ्यासप्रकरणान्तरवशेन विद्याभेदावश्यम्भावान्नविद्यैक्यं। ननु विद्यैक्ये पुनश्श्रवणसार्थक्योपपत्तेः न विद्याभेदः। ननु विद्यैक्ये मुंडकाम्नाताक्षरविद्यायाः शाखान्तरोदिताक्षरविद्यैक्येन &amp;lsquo;तेषामेवैतां&amp;quot; ब्रह्मविद्यां वदेत शिरोव्रतं विधिवद्यैस्तु चीर्ण&amp;rsquo;मित्याथर्वणिकमात्रानुष्ठेयशिरोव्रताङ्गकत्वं&amp;quot; शाखान्तरादीताक्षरविद्याया अपिस्यात्। नचेष्टापत्तिः। शिरोव्रतशून्यानामनाथर्वणिकानामक्षरविद्यानिष्ठा न स्यात्। अत आथर्वणिकमात्रानुष्ठेयशिरोव्रतांगकमुण्डकाम्नाताक्षरविद्यायाः शाखान्तराधीताक्षरविद्या भिद्यतइत्यभ्युपगन्तव्यमितिचेत् तत्राह-॥स्वाध्यायस्य तथात्वे हि समाचारेऽधिकाराच्च सववच्च तन्नियमः॥ तथात्व इति निमित्तसप्तमी। स्वाध्यायस्य तथात्वसिध्यर्थं अध्ययनजन्यसंस्कारभाक्तृसिध्यर्थं&amp;quot; शिरोव्रतोपदेशः। शिरोव्रतांगकाध्ययनेन उपनिषद्रूपस्वाध्यायस्य संस्कारो भवति। उपनिषदध्ययनांगं&amp;quot; शिरोव्रतं, न विद्यांगम्। &amp;lsquo;नैतदचीर्णव्रतोऽधीत&amp;rsquo; इति शिरोव्रतस्याध्ययनसंयोगावगमात्। समाचाराख्ये आथर्वणिकग्रंथे &amp;lsquo;इदमपि वेदव्रतेन व्याख्यात&amp;rsquo;मिति शिरोव्रते वेदव्रतशब्दप्रयोगाच्चाध्ययनांगमेव शिरोव्रतं नविद्यांगम्। &amp;lsquo;सववच्च तन्नियमः&amp;rsquo;। यथा सप्तसूर्यादयः शतौदनपर्यंताः सवहोमाआथर्वणिकैकाग्निसंबंधात्तत्रैव नियता भवन्ति, एवं शिरोव्रतमपि आथर्वणिकाध्ययनसंबंधात्तत्रैव नियतं भवति॥॥दर्शयति च॥ दर्शयति च श्रुतिरूपासनस्य सर्ववेदान्तप्रत्ययत्वम्। तथा हि छान्दोग्ये-&amp;lsquo;तस्मिन्यदन्तस्तदन्वेष्टव्य&amp;rsquo;इति उक्त्वा &amp;lsquo;किं तदत्र विद्यते यदन्वेष्टव्य&amp;rsquo;मिति प्रश्नपूर्वकमपहतपाप्मत्वादिगुणाष्टकविशिष्टः परमात्मा तस्मिन्नुपास्य इत्युक्तम्। तैत्तिरीयके तु छान्दोग्यस्थं प्रतिनिर्देशमुपजीव्य &amp;lsquo;तत्रापि दह्रं&amp;quot; गगनं&amp;rsquo;विशोकस्तस्मिन्यदन्तस्तदुपासितव्य&amp;rsquo; मिति गुणाष्टकविशिष्टस्य परमात्मन उपासनमुच्यते। तदेतदुपजीवनं&amp;quot; विद्यैक्यं दर्शयति॥एवं सिद्धस्य विद्यैक्यस्य प्रयोजनमुच्यते- ॥उपसंहारोऽर्थाभेदाद्विधिशेषवत्समाने च॥ एवं सर्ववेदान्तेषु समाने सत्युपासने वेदान्तान्तराम्नातगुणा वेदान्तान्तरे उपसंहर्तव्याः, विधिशेषवदर्थाभेदात्। यथा एकस्मिन्मवेदान्ते श्रुतो वैश्वानरदहरादिविधिशेषो गुणः तद्विद्यासम्बन्धात्तदुपकारायानुष्ठीयते, तता वेदान्तान्तरोदितोऽपि गुणः तद्विद्यासम्बन्धात्तदुपकारायानुष्ठीयन्ते, तथा वेदान्तान्तरोदितोऽपि गुणः तत्संबंधित्वाविशेषादुपसंहर्तव्यः। चशब्दोऽवधारणे॥ ॥इति सर्ववेदान्तप्रत्ययाधिकरणम्॥&lt;/p&gt;</description>
    </item>
    <item>
      <title>16 अन्यथात्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/16_anyathAtvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/16_anyathAtvAdhikaraNam/</guid>
      <description>&lt;p&gt;॥अन्यथात्वं शब्दादितिचेन्नाविशेषात्॥ वाजिनां तावत् &amp;lsquo;द्वयाह वै प्राजापत्या देवाश्चासुराश्चे&amp;rsquo;त्यारभ्या &amp;lsquo;तेह देवा ऊचुर्हन्तासुरान्यज्ञउद्गीथेनात्त्ययाम&amp;rsquo; इति उद्गीथेनासुरविध्वंसनं प्रतिज्ञायोद्गीथे वागादिमनः पर्यन्तदृष्टावसुरैरभिभवमुक्त्त्वा &amp;lsquo;भवत्यात्मना पराऽस्य द्विषन् भ्रातव्यो भवति यएवंवेद&amp;rsquo; इति शत्रुपराजयफलायोद्गीथे प्राणदृष्टिर्विहिता। एवं&amp;quot; छंदोगानामपि &amp;lsquo;देवासुराह वै यत्र संयेतिर&amp;rsquo; इत्यारभ्य &amp;lsquo;तद्ध देवा उद्गीथमाजह्रुरनेनैनानभिभविष्याम&amp;rsquo; इत्युद्गीथेनासुरपराभवं प्रतिज्ञाय तद्वदेवोद्गीथे वागादिदृष्टौ दोषमभिधाय &amp;lsquo;अथ ह य एवायं मुख्यःप्राणस्तमुद्गीथमुपासाञ्चक्रिरे&amp;rsquo; इत्यादिनोद्गीथे प्राणदृष्ठ्याऽसुरपराभवमुक्त्वा &amp;lsquo;यथाऽश्मानमाखणमृत्वा विध्वगँसतएवगँहैव सविध्वगँसते य एवंविदि पापं कामयते&amp;rsquo; इति शत्रुपराभवायोद्गीथे प्राणदृष्टिर्विहिता। तत्रोभयत्राध्यस्तप्राणभावस्योद्गीथस्यैवोपास्यत्वश्रवणेन रूपाभेदाच्छत्रुपराभवरूपफलसंयोगाविशेषादुद्गीथविद्येति समाख्यैक्याच्च तयोरैक्यमिति पूर्वपक्षः। तत्र राद्धान्तछायया परिचोद्य परिहरति-अन्यथात्वं शब्दादितिचेन्नाविशेषात्॥ वाजसनेयके&amp;ndash; &amp;lsquo;ते हेममासन्यं प्राणमूचुस्त्वं न उद्गायेति तथेति तेभ्य एष प्राण उदगायत्&amp;rsquo; इत्युद्गानकर्तरि प्राणदृष्टिविधानात्, छान्दोग्ये &amp;lsquo;अथ ह यएवायं मुख्यःप्राणस्तमुद्गीथमुपासाञ्चक्रिर&amp;rsquo;इति उद्गानकर्मणि प्राणदृष्टिविधानाच्छब्दादुपास्यरूपान्यथात्वप्रतीतेर्भेद इति चेन्न। देवासुरसंग्रामोपक्रमादिबहुसारूप्यात् वाजसनेयकेऽपि &amp;lsquo;हन्तासुरान्यज्ञ उद्गीथेनात्ययामे&amp;rsquo; त्युद्गीथेनोपक्रमात्तदविरोधाय &amp;lsquo;तेभ्य एष प्राण उदगायत्&amp;rsquo; इत्युद्गानकर्मरूपएवोद्गीथे पाकादिषु सौकर्यातिशयविवक्षया पच्यत ओदनः स्वयमेवेत्योदन कर्तृत्वोपचारवदुद्रान कर्मण्येव कर्तृत्वोपचारोपपत्तेरुद्गीथएवोभयत्राप्युपास्यः। अतो विद्यैक्यमिति प्राप्ते प्रचक्ष्महे॥॥नवा प्रकरणभेदात्परोवरीयस्त्वादिवत्॥ नवेति पूर्वपक्षं व्यावर्तयति। प्रकरणभेदात् छान्दोग्ये &amp;lsquo;ओमित्येतदक्षरमुद्गीथमुपासीत&amp;rsquo; इति प्रकृतोद्गीथावयवप्रणवविषयकमुपासनम्। वाजसनेयके प्रणवस्याप्रकृतत्वात् &amp;lsquo;उद्गीथेनात्ययामे&amp;rsquo;ति कृत्स्नोद्गीथस्यैव प्रस्तुतत्वात्कृत्स्नोद्गीथविषयकमेवोपासनम्। अतो रूपभेदाद्विद्याभेदः। किंच छांदोग्ये उद्गीथस्याध्यस्तप्राणभावस्योपास्यत्वं। वाजिनांतु &amp;lsquo;अथ हेममासन्यं प्राणमूचुस्त्वं न उद्गायेति तथेति तेभ्य एष प्राण उदगायत्&amp;rsquo; इत्यध्यस्तप्राणभावस्योद्गातुरप्रास्यत्वं। न च वाजसेनयके उद्गातुरुपास्यत्वे &amp;lsquo;उद्गीथेनात्ययामे&amp;rsquo; त्युपक्रमविरोधश्शंकनीयः। उद्गातुरुपासने उद्गीथस्यानुप्रविष्टतयोपक्रमावगतस्य उद्गीथस्यापरित्यागात्। अत्र च वक्तव्यं बृहदारण्यकप्रकाशिकायामुक्तम्। तत्रैवानुसंधेयम्॥।संज्ञातश्चेत्तदुक्तमस्ति तु तदपि॥ ननूद्गीथविद्येति संज्ञैक्याद्विधैक्यमुक्तमिति चेन्न। तत्संज्ञैक्यं विधेयभेदेऽप्यस्त्येव। यथाऽग्निहोत्रसंज्ञा नित्याग्निहोत्रे कुंडपायिनामयनाग्निहोत्रेच। एवं छांदोग्यगतप्रथमप्रपाठकोदितासु बह्वीषु विद्यासूद्गीथविद्येति संज्ञैक्यस्य दर्शनाच्च तदप्रयोजकमिति भावः॥॥व्याप्तेश्च समञ्जसम्॥ छांदोग्ये प्रथमप्रपाठके उत्तरास्वपि विद्यासु &amp;lsquo;ओमित्येतदक्षरमुद्गीथमुपासीते&amp;rsquo; त्यादिषूद्गीथावयवस्य प्रणवस्य व्याप्तत्वेन न तन्मध्यपातित्वादस्या अपि विद्याया उद्गीथावयवप्रणवविषयत्वमेव। ततश्च छांदोग्य वाजसनेयकोद्गीथविद्यायाश्चाध्यस्तप्राणभावोद्गानकर्तृविषयत्वात् प्रधानभूतोपास्यभेदे बह्वर्थवादसारूप्यस्या प्रयोजकत्वाद्विद्याभेद इति स्थितम्। ॥इति अन्यथात्वाधिकरणम्॥&lt;/p&gt;</description>
    </item>
    <item>
      <title>17 सर्वाभेदाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/17_sarvAbhedAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/17_sarvAbhedAdhikaraNam/</guid>
      <description>&lt;p&gt;॥सर्वाभेदादन्यत्रेमे॥ छांदोग्यवाजसनेयकयोः कौषीतकिनामुपनिषदिच दशमेऽध्याये &amp;lsquo;यो ह वै ज्येष्ठं च श्रेष्ठं च वेद ज्येष्ठश्च ह वै श्रेष्ठश्च भवती&amp;rsquo;त्यारभ्य प्राणविद्या पठ्यते। तत्र सर्वगतस्य प्राणस्य ज्यैष्ठ्यश्रैठ्यगुणकत्वं&amp;quot; वाक्चक्षुश्श्रोत्रमनसां वसुमत्तासंपादकत्वसमविषमभूतलादिप्रदर्शकत्वसंपद्धेतु भूतवेदशास्त्रतदर्थश्रवणादिसंपादकत्वस्रकचन्दनादि विषयज्ञानरूपभोगायतनस्त्वलक्षणवसिष्ठत्वप्रतिष्ठात्वसंपत्त्वायतनत्वरूपगुणवत्त्वं, वागादीनांच श्रैष्ठ्यविषयपरस्पर विवादेन ब्रह्मसभोपसर्पणं &amp;lsquo;यस्मिन्वउत्क्रांते शरीरानवस्थितिस्सवश्श्रेष्ठ&amp;rsquo; इति ब्रह्मवचनं, तत्परिचिक्षिषया वागानीनामेकैकस्य शरीरादुत्क्रम्य पर्यटनं, तस्मिन् शरीर इन्द्रियाणांच यथापूर्वमवस्थानं, प्राणस्योत्क्रमणप्रवृत्तौ तेषां विशरणं, ततो भीतानां वागादीनां &amp;lsquo;मोत्क्रमीस्त्वं नश्श्रेष्ठ&amp;rsquo;इिति मुख्यप्राणं प्राणे वागादिगतवसिष्ठत्वादिसमर्पणं नोक्तं। अतो वागादिगतवसिष्ठत्वादेः प्राणाधीनत्वाप्रतीत्या वागादीनां स्वातंत्र्यप्रतीतेः छांदोग्यवाजसनेयकाम्नात प्राणविद्यातः कौषीतक्याम्नातप्राणविद्याया भेदप्रतिभोद्गमः। तथा तस्यामेवोपनिषदि चतुर्थेऽध्याये- &amp;lsquo;अथातोनिश्श्रेयसादानं सर्वावै देवता अहं&amp;quot; श्रेयसे विवदमाना अस्माच्छरीरादुच्चक्रमुस्तद्दारुभूतं शिश्ये अथैनं वाक्प्रविवेश तद्वाचाऽवदच्चक्षुषापश्यच्छिश्यएव अथैनत्प्राणः प्रविवेश तत्ततएव समुत्तस्थौ तद्देवाः प्राणे निश्श्रेयसं विजित्य प्राणमेव प्रज्ञात्मानमभिसंभव&amp;rsquo; न्निति प्राणराहित्यदशायामपि वागादीनां स्वकार्यकरत्वप्रदर्शनेन छांदोग्यैक्याप्रतीतेरिति पूर्वपक्षे प्राप्त उच्यते- सर्वाभेदादन्यत्रेमे-बहुसारूप्यप्रतीतौ किंचिद्वैरूप्यस्य प्रत्यभिज्ञाविरोधत्वाभावाद्विद्यैक्यमिति। प्रतिज्ञातप्राणज्यैष्ठ्यश्रैष्ठ्योपपादनप्रकारस्यतिसृष्वपि शाखास्वभेदाच्छाखांतरीयविद्यायां शाखांतरविद्यागतगुणोपसंहारः&amp;quot; करतव्य इति सूत्रार्थः॥ इति सर्वाभेदाधिकरणम्॥&lt;/p&gt;</description>
    </item>
    <item>
      <title>18 आनन्दाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/18_AnandAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/18_AnandAdyadhikaraNam/</guid>
      <description>&lt;p&gt;॥आनंदादयः प्रधानस्य॥ यथा विद्यांतरे श्रुतानां संयद्वामत्वादीनां गुणानां न विद्यांतरे उपसंहारः, तथा सत्यत्वज्ञानत्वादीनामपि विद्याविशेषप्रकरणश्रुतानां न विद्यान्तरे उपसंहारः प्रापकाभावादिति पूर्वपक्षे प्राप्त उच्यते- आनन्दादयः प्रधानस्य। प्रधानस्य गुणिनो ब्रह्मणः सर्वेषु उपासनेष्वभेदाद्गुण्यपृथग्भूतानां आनंदादीनां गुणानामपि सर्वेषु उपासनेषु उपसंहारः॥नन्वेवं प्रियशिरस्त्वादीनामपि सर्वेषूपासनेषूपसंहारः प्राप्नोति। तत्राह- ॥प्रियशिरस्त्वाद्यप्राप्तिरुपचयापचयौ हि भेदे॥ प्रियशिरस्त्वादीनां ब्रह्मणो बुध्युपारोहाय कल्पितत्वेन ब्रह्मगुणत्वाभावात् नोपासनान्तरे तेषां&amp;quot; प्राप्तिः। यदि हि ब्रह्मणशिशरःपक्षपुच्छाद्यवयवबेदस्स्यात्, तर्हि ब्रह्मणो मध्यप्रदेशे उपचयः, शिरःप्रदेशे अपचयः, इत्यादिकं पक्षिवत् प्रसज्येत। नचानन्तस्य ब्रह्मणस्तदुपपद्यते॥ननु प्रियशिरस्त्वादीनां अब्रह्मगुणतया सर्वविद्योपसंहाराप्राप्तावपि संयद्वामत्वादीनां ब्रह्मगुणानां&amp;quot; सर्वविद्यासूपसंहारः प्राप्नोति, ब्रह्मगुणानामानन्त्येनोपसंहारोऽशक्यश्च। तत्राह- ॥इतरेत्वर्थसामान्यात्॥ इतरेतु आनन्दादयः अर्थसामान्यात् प्रयोजनसामान्यात् ब्रह्मस्वरूपावगतिलक्षणप्रयोजनैक्यात् सर्वासु परविद्यासूपसंहर्तव्याः। ततश्च स्वरूपनिरूपकाः धर्मास्सत्यज्ञानत्वानन्दत्वादयस्सर्वासु परविद्यासु उपसंहर्तव्याः। निरुपितस्वरूपधर्माः सत्यकामत्वादयः न सर्वासु परविद्यासूपसंहर्तव्याः॥ननु प्रियशिरस्त्वादीनां वस्तुतो ब्रह्मधर्मत्वाभावे तदुपदेशः किमर्थ इत्यत्राह- ॥आद्यानाय प्रयोजनाभावात्॥ अध्यानाय बुध्यारोहणाय प्रियशिरस्त्वादिरूपदिश्यते। प्रयोजनान्तरस्याभावात्॥॥आत्मशब्दाच्च॥ &amp;lsquo;अन्योन्तरआत्मानन्दमय&amp;rsquo; इति आनन्दमयस्यात्मशब्देन निर्देशात् आत्मनश्च शिरः पक्षपुच्छाद्यसम्भवात्, प्रियशिरस्त्वादिकं बुध्यासेहाय कल्पितमित्येवावसीयते॥ननु &amp;lsquo;अन्योन्तरआत्मा प्राणमय&amp;rsquo; इत्यात्मशब्दस्यानात्मस्वपि पूर्वं प्रयुक्तत्वात् &amp;lsquo;अन्योऽन्तर आत्माऽऽनन्दमय&amp;rsquo; इत्यात्मशब्दस्य परमात्मविषयत्वं कथं निश्चीयते तत्राह- ॥आत्मगृहीतिरितरवदुत्तरात्॥ &amp;lsquo;अन्योन्तरआत्मानन्दमय&amp;rsquo; इत्यत्र आत्मशब्देन परमात्मन एव ग्रहणम्। इतरवत्- यथा इतरत्र &amp;lsquo;आत्मावा इदमेक एवाग्रआसीत् स ईक्षत लोकान्नुसृजा&amp;rsquo;इत्यादिषु आत्मशब्देन परमात्मन एव ग्रहणं तद्वत्। कुत एतत् - उत्तरात्। &amp;lsquo;सोऽकामयत प्रजायेये&amp;rsquo;ति आनन्दमयविषयादुत्तराद्वाक्यात्॥॥अन्वयादितिचेत्स्यादवधारणात्॥ पूर्वत्र प्राणमयादिषु अनात्मस्वात्मशब्दान्वयदर्शनान्नोत्तरान्निश्चेतुं शक्यत इति चेत्, स्यादवधारणात्। स्यादेव निश्चयः। कुतः? अवधारणात्। पूर्वत्रापि &amp;lsquo;तस्माद्वा एतस्मादात्मन आकाशस्सम्भूत&amp;rsquo;इति परमात्मन एव बुध्याऽवदारितत्वात्। अन्नमयादन्तरे प्राणमये प्रथमं परमात्मबुद्धिरवतीर्णा, तदनन्तरञ्च प्राणमयादन्तरे मनोमये, ततो विज्ञानमये, तत आनन्दमये प्रक्रान्ता परमात्मबुद्धिस्तदन्तराभावात्, तदुत्तराच्च &amp;lsquo;सोऽकामयते&amp;rsquo;ति वाक्यात्, प्रतिष्ठितेत्युपक्रमेऽपि अपरमात्मनि परमात्मबुध्या आत्मशब्दान्वयइति निरवद्यम्। नचानन्दमयेऽपि अपरमात्मत्वबुध्या आत्मशब्दप्रयोग इति शंक्यम्। तद्वदत्रान्तरानुपदेशात् बाधकाभावात्। नन्वितरव्यावृत्तब्रह्मस्वरूपप्रतिपत्तिकाले सत्यत्वज्ञानत्वादीनां न प्रतीयमानत्वनियमम्सम्भवति, अस्थूलत्वादिना वा अन्तर्यामित्वजगत्कारणत्वलक्ष्मीपतित्वनिरुपाधिकसर्वज्ञत्वादिभिर्वा इतरव्यावृत्तब्रह्मस्वरूपप्रतीतेस्सम्भवात्। अत आनन्दादीनां सत्यकामत्वसंयद्वामत्वादीनाञ्च वैषम्यं दुर्विवेचमिति चेत्, अत्र केचित् धर्माहि द्विविधाः&amp;quot; विशेष्यस्वरूपनिष्ठाः सविशेषणस्वरूपनिष्ठाश्च। ये विशेष्यस्वरूपनिष्ठाः आनन्दत्वादयः ते सर्वानुयायिनः। इतरे तु व्यवस्थिताः जगत्कारणत्वस्य प्रकृतिपुरुषकालविशिष्टलक्षणतया तदुपयुक्तसार्वज्ञ्यादेरपि तथात्वान्नसर्व अनुयायित्वम्। अयंभावः-केचिद्धर्माः स्वरूपप्रयुक्तास्सततैकरूपाः निर्विकाराः। अत एव &amp;lsquo;यच्च कालान्तरेणापि नान्यसंज्ञामुपैति वै। परिणामादिसम्भूतां तद्वस्तु नृपतच्च किं॥ अनाशी परमार्थश्च प्राज्ञैरभ्मुपगम्यते&amp;rsquo; इत्यादिभिरुपपादिताः परमार्थशब्दवाच्यसर्वज्ञत्वादयस्तु धर्माः&amp;quot; स्वरूपव्यतिरिक्तसततैकरूपत्वशून्यप्रकृतितत्कार्य जीवकालेश्वरधर्मभूतज्ञानघटिताः, न ते एकरूपाः। ईश्वरधर्मभूतज्ञानस्यापि नानाविधसङ्कल्पत्वादि लक्षणविकारशालितया ऐश्वर्यतत्क्रियाणामप्यनेकरूपत्वात्तद्घटितधर्माणामपि नैकरूपत्वम्। अत एव न परमार्थशब्दितत्वञ्च। अतस्तेषां न सर्वानुयायित्वम्। ज्ञानत्वानन्तत्वसत्यत्वादीनां&amp;quot; तु न तथेति वैषम्यमाहुः। अन्येतु स्वरूपप्रतीत्यन्तर्गता धर्मास्सर्वविद्यानुयायिनः। स्वरूपप्रतीत्यन्तर्गतत्वं&amp;quot; स्वरूपान्तर्गतत्वमेव। ज्ञानत्वानन्दत्वादयस्तु स्वरूपाभिन्नधर्माः। अत एव परैरपि &amp;lsquo;आनन्दो विषयानुभवो नित्यत्वञ्चेति संति धर्मास्तेच अपृथक्त्वेऽपि पृथगिवावभासन्ते&amp;rsquo; इत्युक्तम्। अतश्च ये स्वरूपाभिन्ना धर्माः ते सर्वविद्यानुयायिनः। सर्वज्ञत्वसर्वकर्तृत्वादयस्तु धर्मभूतज्ञानक्रियादिरूपा धर्मिस्वरूपभिन्ना इति न सर्वानुयायिनः। अपरे तु स्वरूपोपदेशपरवाक्यप्रतिपन्नानां सर्वविद्यानुयायित्वं, नोपासनार्थोपदिष्टानाम्। न च &amp;lsquo;यस्सर्वज्ञस्सर्ववि&amp;rsquo;दित्यादिषु स्वरूपोपदेशपरवाक्यप्रतिपन्नतया सार्वज्ञ्यादीनामपि सर्वविद्यानुयायित्वप्रसङ्ग&amp;quot; इति वाच्यम्। तस्याप्युपासन विध्यश्रवणेऽपि तत्परत्वात्। अत एव &amp;lsquo;संभृतिद्युव्याप्त्यपिचात&amp;rsquo; इत्यधिकरणेऽनारभ्य श्रुतानामश्रुतोपासन विधीनामप्युपासनार्थत्वं सिद्धवत्कृत्यैव किं सर्वविद्यानिवेशः उताल्पायतनव्यतिरिक्तास्विति चिंता प्रवर्तिता। नचैवमुपासनार्थत्वे सार्वज्ञ्यादीनां अपारमार्थ्यप्रसङ्ग इति वाच्यम्। बाधकाभावेन सत्यत्वात्। अत एव &amp;lsquo;ध्यानार्थेऽप्युपदेशे तद्गुणक ईश्वरस्ध्यिती&amp;rsquo;ति व्यतिहारसूत्रे शंकरभाष्येऽप्युक्तं। इतरथा परमते सत्यकामत्वादीनां वागादिप्रादत्वादिवत् व्यावहारिकसत्यत्वस्यापि अभावप्रसंगादित्याहुः॥ इति आनन्दाद्यधिकरणम्॥&lt;/p&gt;</description>
    </item>
    <item>
      <title>19 कार्याख्यानाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/19_kAryAkhyAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/19_kAryAkhyAnAdhikaraNam/</guid>
      <description>&lt;p&gt;॥कार्याख्यानादपूर्वम्॥ &amp;lsquo;लंभुकोहवासोभवती&amp;rsquo;त्यर्थवादोपबृंहितात् &amp;lsquo;किंमेवासोभविष्यतीत्यापइितिहेचुस्तस्माद्वा एतदशिष्यंतः&amp;quot; पुरस्ताच्चोपरिष्टाच्च अद्भिः परिदधती&amp;rsquo;ति छांदोग्ये श्रवणात् अपां वासस्त्वानुसंधानं प्रतीयते। बृहदारण्यके काण्वशाखायां - &amp;lsquo;तद्विद्वांसः श्रोत्रिया अशिष्यंत आचामंति अशित्वाचाचामन्ति एतमेव तदनमनग्नं कुरुत&amp;rsquo;इति अनग्नत्वचिंतनात् वासस्त्वचिंतनविधिरपि प्रतीयते। &amp;lsquo;आचामे&amp;rsquo;दिति आचमनविधिप्रत्ययश्रवणात् आचमनविधिस्स्पष्टं प्रतीयते। तत्र च द्वयोरपि विधेयत्वे गौरवात् एकस्यैव विधेयत्वे वक्तव्ये &amp;lsquo;आचामे&amp;rsquo;दित्याचमने स्पष्टविधिश्रवणात् स्मृत्याचारप्राप्ताचमनातिरिक्तं आचमनांतरं विधीयते। वासस्त्वादिश्रवणं तु कथंचित् स्तुतिरूपतया नेतव्यमिति प्राप्तेऽभिधीयते- कार्याख्यानादपूर्वम्। विधेरप्राप्तविषयत्वस्वाभाव्यात् आचमनस्य स्मृत्याचाराभ्यामेव प्राप्तत्वात् आचमनांतरविधाने विनिगमकानुपलंभात् अप्राप्तं आचमनीयास्वप्सु वासस्त्वानुसंधानं विधीयते छांदोग्ये आचमनस्यैवाप्रतीतेः शाखांतरेपि वासस्त्वानुसंधानस्यानुगतत्वात् तदेव विधीयत इति सिद्धांतः॥ इति कार्याख्यानाधिकरणम्॥&lt;/p&gt;</description>
    </item>
    <item>
      <title>20 समानाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/20_samAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/20_samAnAdhikaraNam/</guid>
      <description>&lt;p&gt;॥समानएवंचाभेदात्॥ एकस्यामेव वाजसनेयशाखायां अग्निरहस्ये &amp;lsquo;स आत्मानमुपासीत मनोमयंप्राणशरीरं सत्यसंकल्पमाकाशात्मान&amp;rsquo;मिति श्रुतशांडिल्यविद्यातः &amp;lsquo;मनोमयोयंपुरुषोभास्सत्यं तस्मिन्नंतर्हृयये यथा व्रीहिर्वायवोवा, स एष सर्वस्य वशीसर्वस्येशानः सर्वस्याधिपतिस्सर्वमिदं प्रशास्तियदिदं किंचे&amp;rsquo;ति श्रुता शांडिल्यविद्या भिद्यते। सत्यसंकल्पत्वरूपवशित्वरूपगुणभेदादिति प्राप्त उच्यते- समान एवं चाभेदात्॥ उभयत्रापि मनोमयत्वादिके समाने सति वशित्वादेस्सत्यसंकल्पत्व विततिरूपत्वेन वशित्वसत्यसंकल्पत्वयोरभेदाद्रूपभेदाभावाद्विद्यैक्यमिति सिद्धांतः॥इति समानाधिकरणम्॥&lt;/p&gt;</description>
    </item>
    <item>
      <title>21 सम्बन्धाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/21_sambandhAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/21_sambandhAdhikaraNam/</guid>
      <description>&lt;p&gt;॥संबंधादेवमन्यत्रापि॥ &amp;lsquo;य एष एतस्मिन्मण़़्डले पुरुषो यश्चायं दक्षिणेऽक्ष&amp;rsquo;न्नित्यादिना अक्ष्यादित्यवर्तितया व्याहृतिशरीरकतयाच उपास्यत्वेनोपदिष्टस्य ब्रह्मणः &amp;lsquo;तस्योपनिषदहरित्यधिदैवतं, तस्योपनिषदहमित्यध्यात्म&amp;rsquo;मिति ये अहरित्यहमिति च रहस्यनामनी उपदिष्टे ते किं स्थानविशेषनियते अतश्चाहरिति नाम आदित्यमण्डलस्थानविशिष्टस्यैव, अहमिति च नामाक्षिस्थपुरुषस्यैवेति नियमोऽस्ति उत नेति चिंतायां पूर्वपक्ष उच्यते- यथा मनोमयत्वादिविशिष्टस्यैकत्वादुपास्यैक्येन विद्यैक्यात् शांडिल्यविद्यायां गुणोपसंहारः, एवमक्ष्यादित्यसम्बन्धिनो ब्रह्मणस्सत्यस्य व्याहृतिशरीरकस्यैकत्वेन विद्यैक्यात् तत्संबंधिनोर्नाम्नोरप्यनियमेन स्थानद्वयेऽप्युपसंहार इति। एवं प्राप्त उच्यते-॥नवाविशेषात्॥ &amp;lsquo;य एष एतस्मिन्मण़्डले पुरुषो यश्चायन्दक्षिणेऽक्षन् पुरुषः तावेतावन्योन्यस्मिन् प्रतिष्ठिता&amp;rsquo;विति द्वित्वसंख्यया प्रधानोपास्यभेदप्रतीतेः, आदित्याक्षिस्थानभेदेन रूपभेदाच्च, विद्याभेदान्ननाम्नोरनियमेन स्थानद्वयेऽप्युपसंहारः॥॥दर्शयति च॥ &amp;lsquo;तस्यैतस्य तदेव रूपं यदमुष्यरूप&amp;rsquo;मित्यादिछान्दोग्यश्रुतिरेव स्थानभेदे परस्परगुणाप्राप्तिं दर्शयति हि चाक्षुषे पुरुषे आदित्यपुरुषरूपाद्यतिदेशेन। यदि हि स्थानभेदेऽपि परस्परगुणप्राप्तिः&amp;quot; तर्ह्यतिदेशानर्थक्यमेव स्यात्। अत आदित्यस्थानविशिष्टस्यैवाहरिति नाम अक्षिस्थस्यैवाहमिति नामेति व्यवस्थेति स्थितम्॥ ॥इति संबंधाधिकरणम्॥&lt;/p&gt;</description>
    </item>
    <item>
      <title>22 संभृत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/22_saMbhRtyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/22_saMbhRtyadhikaraNam/</guid>
      <description>&lt;p&gt;॥संभृतिद्युव्याप्त्यपिचातः॥ ब्रह्मज्येष्ठा वीर्या संभृतानि ब्रह्मग्रे ज्येष्ठं दिवमाततान। ब्रह्म भूतानां प्रथमो हि जज्ञे तेनार्हति ब्रह्मणा स्पर्थितुं कः&amp;rsquo; इति राणायनीयानां खिलमंत्रश्श्रूयते। अत्र परिच्छेदातीते ब्रह्मणि व्यापकत्वादिकथनस्य स्वरूपोपदेशार्थत्वाभावेन उपासनार्थत्वस्य सिद्धतया स्वप्रकारतयोपासनविध्यश्रवणेन अनारभ्याधीतस्य द्युव्याप्त्यादेः प्रकरणांतरगतविद्यार्थत्वे वक्तव्येनियामकाभावादस्थूलत्वादिवत् सत्यत्वादिवच्च सर्वविद्यार्थत्वे प्राप्तउच्यते- संभृतिद्युव्याप्त्यपिचातः॥ संभृतिद्युव्याप्तीति द्वंद्वादेकवद्भावः। संभरणं द्युव्यापनञ्च अतस्स्थानवशात् व्यवतिष्ठते। अल्पस्थानासु दहरशांडिल्यविद्यासु अल्पत्वद्युव्यापकत्वयोर्विरोधात् लिंगवशादल्पायतनानवरुद्ध विद्यास्वेव व्यवतिष्ठते। नचैवमल्पायतनासु दहरशांड़िल्यविद्यासु विरोधादनुपसंहारेऽपि। स्वाभाविक&amp;quot; आनंत्यस्याप्युपसंहाराभावेन सत्यत्वज्ञानत्वा नंतत्वादेस्सर्वविद्यानुसंधानस्य &amp;lsquo;आनंदादयःप्रधानस्ये&amp;rsquo; त्यधिकरणे सिद्धस्य विरोधस्स्यादिति वाच्यं। स्वाभाविकानंत्यस्य औपाधिकाल्पायतनत्वस्य चानुसंधाने विरोधाभावात्॥ ॥इति संभृत्यधिकरणम्॥&lt;/p&gt;</description>
    </item>
    <item>
      <title>23 पुरुषविद्याधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/23_puruShavidyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/23_puruShavidyAdhikaraNam/</guid>
      <description>&lt;p&gt;॥पुरुषविद्यायामपि चेतरेषामनाम्नानात्॥ &amp;lsquo;तस्यैवं विदुषोयज्ञस्यात्मायजमान&amp;rsquo; इति श्रुतायाः पुरुषविद्यायाः &amp;lsquo;पुरुषोवावयज्ञ&amp;rsquo; इति छांदोग्यश्रुतापुरुष विद्यानभिन्ना पुरुषविद्येति समाख्यैक्यात् पुरुषसंबंधिषु यज्ञावयवत्वकल्पनासामान्यात् मरणावभृथसाम्याच्चेति पूर्वपक्षे प्राप्त उच्यते- उभयत्राम्नातयोः पुरुषविद्यात्वेपि विद्याभेदोस्त्येव। कुतः? इतरेषामनाम्नात्। &amp;lsquo;यत्सायं प्रातर्मध्यंदिनं&amp;quot; च तानिसवनानि&amp;rsquo;इत्यादिना तैत्तिरीयाम्नातानां छांदोग्ये अनाम्नानात्, त्रेधाविभक्तपुरुषायुषस्यैव छांदोग्ये सवनत्वेनाभिधानात्छांदोग्यश्रुताशिशिषादीक्षादित्वपरिकल्पनस्यतैत्तिरीयकेऽदर्शनात् यजमानपत्न्यादि परिकल्पनानांच भिन्नभिन्नत्वात् छांदोग्ये &amp;lsquo;पुरुषस्यैव यज्ञत्वे तस्यैव यजमानत्वेच विरोधात्। किंच पुरुषे यज्ञत्वकल्पने हि विद्वान्य आत्मायजमान इत्येव वक्तव्यं स्यात्। नत्वेकवाक्यतया विदुषोयज्ञस्यात्मा यजमानइति। अतो &amp;lsquo;विदुषोयज्ञस्ये&amp;rsquo;ति व्यधिकरणे षष्ठ्यौ विद्वत्संबंधियज्ञस्येति। ततश्च &amp;lsquo;प्रणवएव विस्वर&amp;rsquo;इति न्यायेन पुरुषस्य यज्ञत्वपरिकल्पनैकरूप्याभावाच्च विद्याभेद एव। यद्वा विदुषोयज्ञत्वकल्पनमिति भाष्यस्वारस्यात् समानाधिकरणे षष्ठ्यौ। नचैवंसति विद्वान्यज्ञस्तस्यात्मा यजमान इति वाक्यभेदश्शंकनीयः। &amp;lsquo;विदुषोयज्ञस्यात्मा यजमान&amp;rsquo;इति सिद्धवत्कारेण विद्वान्यज्ञइत्यस्यार्थस्य सिद्धत्वात्। न च विदुषि यज्ञत्वकल्पने यज्ञत्वयजमानत्वयोरेकनिष्ठत्वविरोध इति वाच्यम्। विद्वच्छब्देन कार्यकारणसंघातविशिष्टस्य आत्मशब्देन निष्कृष्टविशेष्यमात्रस्य च प्रतिपादनसंभवेन विरोधाभावात्। न च विद्यैक्यप्रसक्तिः। छांदोग्याम्नातायाः पुरुषविद्यायाः &amp;lsquo;प्रहषोडशंवर्षशतं जीवती&amp;rsquo;ति षोडशाधिकवर्षशतं जीवनं फलत्वेनाम्नातं। तैत्तिरीयके तु श्रुतायाः पुरुषविद्यायाः &amp;lsquo;ब्रह्मणे त्वामहस ओमित्यात्मानं युंजीते&amp;rsquo;ति पूर्वानुवाकविहितब्रह्मविद्यायाः&amp;quot; &amp;lsquo;ब्रह्मणोमहिमानमाप्नोती&amp;rsquo;ति ब्रह्मप्राप्तिफलिकायस्सन्निधौ पठितत्वात् &amp;lsquo;फलवत्सन्निधौ अफलंतदंग&amp;rsquo;मिति न्यायेन ब्रह्मविद्यांगतया ब्रह्मप्राप्तिफलत्वमेव। अतः फलसंयोगभेदाद्विद्याभेदस्सिद्धः। न च तैत्तिरीयकपुरुषविद्यायाः&amp;quot; पूर्वानुवाकविहितब्रह्मप्राप्तिफलकत्वे पुनः&amp;quot; फलकीर्तनं व्यर्थमिति वाच्यम्। &amp;lsquo;सोमापौष्णं त्रैतमालभेत पशुकाम&amp;rsquo;इति श्रुतेन पशुना प्रधानफलेन &amp;lsquo;ऊर्ग्वाउदुंबरउर्क्पशव&amp;rsquo;इत्यंगभूतोदुंबरतायास्स्तुतिवत् अंगभूतपुरुषविद्याया अंगिभूतब्रह्मविद्याफलभूतब्रह्मप्राप्तिजनकत्वेन स्तुत्यर्थंवा, पूर्वानुवाकोक्तब्रह्मप्राप्तेर्दक्षिणोत्तरायणनिमित्तकसूर्यचन्द्र सायुज्यप्राप्तिपूर्वकत्वलक्षणगुणविधानार्थं वा पुनः कीर्तने न वैयर्थ्यमित्यलं प्रसक्तानुप्रसक्त्या॥ ॥इति पुरुषविद्याधिकरणम्॥&lt;/p&gt;</description>
    </item>
    <item>
      <title>24 वेधाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/24_vedhAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/24_vedhAdyadhikaraNam/</guid>
      <description>&lt;p&gt;॥वेधाद्यर्थभेदात्॥ आथर्वणिकादीनां तत्तदुपनिषदारंभेपठितानां &amp;lsquo;शुक्रंप्रविध्ये&amp;rsquo;त्यादीनां मंत्राणां &amp;lsquo;देवाहवै सत्रं&amp;quot; निषेदु&amp;rsquo;रित्यादि बृहदारण्यकारंभपठितब्राह्मणप्रतिपादितप्रवर्ग्यादेश्च कर्मणो लिंगादिबलेन अन्यत्र विनियुक्तत्वेपि विद्यासन्निधिपाठानर्थक्यपरिहाराय विद्यार्थत्वमिति प्राप्त उच्यते&amp;ndash;सन्निधिपाठस्य दिवाकीर्त्यत्वारण्यपाठ्यत्वादि कार्यार्थतयाप्युपपत्तेः बलवद्भिर्लिंगादिभिः अभिचाराध्ययनज्योदिष्टोमाद्यर्थत्वावसायात् मंत्रप्रतिपाद्यस्य वेधाद्यर्थस्य विद्यार्थत्वाभावेन विद्यार्थाद्भेदात् न तत्प्रकाशनद्वारा विद्याशेषत्वं&amp;quot; अपित्वभिचारादिशेषत्वमिति सिद्धांतः। अतएव बृहदारण्यके प्रवर्ग्योपसत्परप्रथमद्वितीयाध्याययोर्विद्यासन्निधौ पाठेपि न विद्यार्थत्वं। ननु &amp;lsquo;उषावा अश्वस्य मेध्यस्ये&amp;rsquo;त्यादिसंत्राणामश्वमेधादिकर्मविषयत्वेन विद्यार्थत्वाभावात् कथं ब्रह्मोपनिषद्भागसंगतिरिति चेत्, ब्रह्मदृष्टविधिरूपतया ब्रह्मात्मकप्रतिपादनपरतयाच यथाकथंचित् ब्रह्मसंबंधित्वेन तत्साहित्योपपत्तेः। अतएवाश्वमेध ब्राह्मणादेश्च तत्संगतिरिति द्रष्टव्यम्॥ ॥इति वेधाद्यधिकरणम्॥&lt;/p&gt;</description>
    </item>
    <item>
      <title>25 हान्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/25_hAnyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/25_hAnyadhikaraNam/</guid>
      <description>&lt;p&gt;॥हानौ तूपायनशब्दशेषत्वात्कुशाच्छंदस्तुत्युपगानवत्तदुक्तम्॥ छंदोगाः &amp;lsquo;घृत्वाशीर&amp;rsquo;मिति पुण्यपापयोर्हानिं, शाट्यायनिनः &amp;lsquo;सुहृदस्साधुकृत्या&amp;rsquo;मित्यादिनाप्रियाप्रियेषुसंक्रमणं&amp;quot; कौषीतकिनः &amp;lsquo;तत्सुकृतदुष्कृते ध्रूनुत&amp;rsquo;इत्यादिना पुण्यपापयोर्हानिसंक्रमणेच प्रतिपादयंति। हान्युपायनोभयचिंतनानां&amp;quot; किंवैकल्पिकत्वं उत समुच्चय इति संशये पृथगाम्नानात् समुच्चयांगीकारे तस्य कौषीतकिवाक्यसिद्धत्वेन शांखांतराम्नानवैयर्थ्यप्रसंगाच्च वैकल्पिकत्वमेव। नचानेकशाखापाठस्याध्येतृभेदेन परिहरणीयता अविशेषपुनश्श्रवणाभावादिति पूर्वपक्षे प्राप्तउच्यते- केवलहानेः केवलोपायनस्यच श्रूयमाणस्य परस्परसमुच्चयस्यावश्यकत्वेन उपायनशब्दस्य हानिवाक्यशेषत्वमेवोचितम्। यथा &amp;lsquo;औदुंबर्यः कुशा&amp;rsquo;इति वाक्यस्य वानस्पत्याइति वाक्यशेषत्वं। &amp;lsquo;देवच्छंदांसि पूर्व&amp;rsquo;मिति क्रमविशेषप्रतिपादकवाक्यस्य &amp;lsquo;देवासुराणां छंदोभि&amp;rsquo;रितिवाक्यशेषत्वं। &amp;lsquo;समयाविषिते सूर्ये षोडशिनस्स्तोत्रमुपाकरोती&amp;rsquo;ति वाक्यस्य &amp;lsquo;हिरण्येनषोडशिनस्स्तोत्रमुपाकरोती&amp;rsquo;ति वाक्यशेषत्वम्। एवमत्राप्युपायनवाक्यस्य हानिवाक्यशेषत्वमभ्युपगन्तव्यम्। अतो विकल्पस्यान्याय्यत्वात् उभयचिंतनस्यैव सर्वविद्याङ्गत्वं वक्तव्यमिति॥ ॥इति हान्यधिकरणम्॥&lt;/p&gt;</description>
    </item>
    <item>
      <title>26 साम्परायाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/26_sAmparAyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/26_sAmparAyAdhikaraNam/</guid>
      <description>&lt;p&gt;॥सांपरायेतर्त्तव्याभावात्तथाह्यन्ये॥ कौषीतकिनामुपनिषदि-&amp;lsquo;विरजान्नदींमनसात्येति तत्सुकृतदुष्कृते धूनुते&amp;rsquo;इति विरजानद्यतिक्रमणहेतुतया तदनंतरभाविसुकृतदुष्कृतधूननश्रवणात् &amp;lsquo;अश्व इव रोमाणि विधूय पापं चन्द्रइव राहोर्मुखात्प्रमुच्य। धूत्वाशरीरमकृतं कृतात्मा ब्रह्मलोकमभिसम्भवानी&amp;rsquo;ति &amp;lsquo;तस्य पुत्रादायमुपयंति सुहृदस्साधुकृत्यां&amp;quot; द्विषंतः पापकृत्या&amp;rsquo; मिति श्रुत्योः विरोधे देहवियोगपुत्रदायसंक्रांतिसमकाल एव सुकृतदुष्कृतहानसंक्रमणश्रवणात् कर्मैकदेशस्य देहवियोगकाले नाशः। शेषस्तु विरजानद्यतिक्रमणकाल इति प्राप्तउच्यते- सांपराये तर्तव्याभावात्तथाह्यन्ये॥ सांपराये देहापक्रमणकालएव सुकृतदुष्कृतविनाशः। ततऊर्ध्वं&amp;quot; तत्साध्यस्य प्राप्तव्यस्य सुखदुःखफलस्याभावात्। तथाह्यन्ये शाखिनः ब्रह्मविदश्शरीरत्यागान्तरं&amp;quot; फलानुभवाभावमधीयते-&amp;lsquo;तस्य तावदेव चिरं यावन्नविमोक्ष्येऽथ संपत्स्य&amp;rsquo;इति॥॥छंदतउभयाविरोधात्॥ अर्थस्वाभाव्याद्देहवियोगकालएवकर्मनाश इति निश्चिते तयोरविरोधाय &amp;lsquo;विरजांनदींमनसात्येति तत्सुकृतदुष्कृतेधूनुते&amp;rsquo; इति वाक्यस्थस्यतच्छब्दस्य छंदतः यथेष्टमन्वयोंगीकर्तव्यः॥॥गतेरर्थवत्त्वमुभयथाऽन्यथा हि विरोधः॥ सुकृतदुष्कृतैकदेशस्य देहवियोगकाले हानिः, शेषस्याध्वनि हानिरित्युभयथाभ्युपगमएव देवयानगतिश्रुतेः&amp;quot; अर्थवत्वं। इतरथा हि देहवियोगकालएव सर्वकर्मक्षये सूक्ष्मस्यापि विनाशेन केवलस्यात्मनोदेवयानासंभवेन देवयानश्रुतेरर्थशून्यत्वमेव स्यात्। उत्तरमाह-॥उपपन्नस्तल्लक्षणार्थोपलब्धेर्लोकवत्॥ देहोत्क्रांतिकालएव सर्वकर्मक्षयउपपन्नः। क्षीणकर्मणोपि मुक्तस्य &amp;lsquo;सएकधाभवति त्रिधाभवती&amp;rsquo;ति शरीरलक्षणार्थोपलब्धेः&amp;quot; क्षीणकर्मणोपि विदुषः विद्यामाहात्म्यात् सूक्ष्मदेहानुवृत्तिसंभवेन देवयानगमनसम्भवात्। यथा लोके सस्यादिसमृध्यर्थमारब्धेपि तटाकादिके सस्यादिसमृद्धीच्छायां तठाकादिनिर्माणहेतुभूतायां नष्टायामपि पानीयपानाद्यर्थतया तटाकादि स्थाप्यते, एवं कर्महेतुकसूक्ष्मदेहो नष्टेऽपि कर्मणि विद्याफलाय स्थाप्यते। ननु देहवियोगकालएव कर्मक्षय इति नसंभवति &amp;lsquo;क्षीयंतेचास्य कर्माणि तस्मिन् दृष्टे परावर&amp;rsquo;इति श्रुत्या सर्वकर्मविनाशस्य विद्यारंभकालएव &amp;lsquo;तदधिगमउत्तरपूर्वाधयो&amp;rsquo;रिति सूत्रे प्रतिपादनादिति चेन्न। ब्रह्मविदइष्टानिष्टफल दित्सालक्षणपरमात्मप्रीत्यप्रीतिरूपसुकृतदुष्कृतयोश्चतस्रोऽवस्थाश्श्रुताः&amp;quot; विनाशोऽश्लेषः धूननमुपायनञ्चेति। विनाशः पूर्वाघविषयः। कर्मफलदित्साप्रतिबंधलक्षणोऽश्लेषः उत्तराघविषयः। तौ यद्ययमुपासकः प्रकृतमुपासनं समापयेत् पूर्वोत्तरयोः कर्मणोः फलं नदास्यामीत्येवं रूपभगवत्संकल्परूपौ उत्तरपूर्वाघाश्लेषविनाशौ दर्शनसमानाकारज्ञान आरंभकालएव भवत इति &amp;lsquo;तदधिगमउत्तरूपर्वाघयो&amp;rsquo;रिति सूत्रे प्रतिपादनादिति चेन्न। बह्मविदइष्टाविष्टफल दित्सालक्षणपरमात्मप्रीत्यप्रीतिरूपसुकृतदुष्कृतयो श्चतस्रोऽवस्थाश्श्रुताः विनाशोऽश्लेषः उत्तराघविषयः। तौ यद्ययमुपासकः प्रकृतमुपासनं समापयेत् पूर्वोत्तरयोः कर्मणोः फलं नदास्यामीत्येवं रूपभगवत्संकल्परूपौ उत्तरपूर्वाघाश्लेषविनाशौ दर्शनसमानाकारज्ञानासंभकाल एव भवतइति &amp;lsquo;तदधिगमउत्तरपूर्वाधयोरश्लेषविनाशा&amp;rsquo; विति सूत्रोक्तन्यायेन प्रतिपद्यते। अन्तिमप्रत्ययपर्यंतोपाननिर्वृत्त्यनंतरं विनष्टाश्लिष्टयोरेव कर्मणोः फलं नैव दास्यामीति भगवत्संकल्परूपं विधूननं देहवियोगकाले भवति। तस्मिन्नेव सूत्रे तत्प्रियाप्रियजनेषु एतदीयसुकृतदुष्कृतानुरूपेष्टानिष्टफलदित्सालक्षणमुपायऩञ्च भवतीति देहवियोगकालएव सर्वकर्मक्षयउपपन्नः॥ननु देहवियोगकाल एव कर्मनाशे वसिष्ठावांतरतपः प्रभृतीनां पुत्रजन्मादिनिमित्तसुखदुःखानुभवोनस्यात् इत्यत्राह- ॥यावदधिकारणवस्थितिराधिकारिकाणाम्॥ आधिकारिकाणां वसिष्ठादीनां यावदधिकारं कर्मावतिष्ठते। प्रारब्धस्य भोगैकनाश्यत्वात्। यत्तूक्तं&amp;quot; परैः &amp;lsquo;पुण्यपापे विधूय निरंजनः परमं साम्यमुपैती&amp;rsquo;ति श्रुतायां परमसाम्यापत्तौ निरंजनस्य गमनासंभवात् परमसाम्यापत्तेर्देशांतरप्राप्त्यनपेक्षत्वाच्च, देवयानस्य पथोनावश्यकता। आत्मैकत्वदर्शिनामाप्तकामादीनां&amp;quot; इहैव दग्धाशेषकर्मांशक्षपणव्यतिरेकेणापेक्षितव्याभावात्। पर्यंकविद्यादिषु तु पर्यंकारोहणब्रह्मगंध प्रवेशादीनामिष्टदेशांतरप्राप्तिसापेक्षत्वात् तत्रैव पंथाअपेक्षितः। न हि ग्रामापेक्षितः पंथा आरोग्यप्राप्तावपेक्ष्यते इति &amp;lsquo;गतेरर्थवत्त्वमुभयान्यथाहिविरोधः। उपपन्नस्तल्लक्षणार्थोपलब्धेर्लोकवदि&amp;rsquo;ति सूत्राभ्यां प्रतिपादितं। तथा &amp;lsquo;एवमेवास्य परिद्रष्टुरिमाष्षोडशकलाः पुरुषायणाः पुरुषं प्राप्यास्तं&amp;quot; गच्छंती&amp;rsquo;तिश्रुतेः ब्रह्मविदः प्राणानां ब्रह्मण्येव लयः &amp;lsquo;कलाः पंचदश प्रतिष्ठा&amp;rsquo;इति कलानां पृथिव्यादिस्वकृतौ लयप्रतिपादनं तु लौकिकदृष्ट्यभिप्रायमिति कलाप्रलयाधिकरणे स्थितं। सोपि कलाप्रळयो निरवशेष इति &amp;lsquo;भिद्येते तासां नामरूपे पुरुषः सएषोऽकलोऽमृतो भवतीति &amp;lsquo;अविभागोवचना&amp;rsquo;दित्यत्र प्रतिपादितं। अतो न मुक्तस्य अर्चिरादिना मार्गेण गमनमित्युक्तं &amp;lsquo;अनियमस्सर्वेषामविरोध&amp;rsquo;इत्यस्मिन्नधिकरणेऽपि उपकोसलविद्यायांच अर्चिरादिगते राम्नानात् तद्विद्यानिष्ठानामेव अर्च्चिरादिगतिरिति पूर्वपक्षं कृत्वा श्रवणात् &amp;lsquo;शुक्लकृष्णे गती ह्येते जगतश्शाश्वते मते। एकया यात्यनावृत्तिमन्यया वर्तते पुन&amp;rsquo;रित्यनुमानशब्दितात् स्मरणाच्च सर्वाविद्यासाधारण्यमाश्रयणीयं द्विराम्नानस्य उभयत्र चिंतनार्थत्वेनाप्युपपत्तेरिति परैरप्युक्तत्वात् तद्विरोधः। न च सगुणविद्यासाधारण्यमेवास्मिन्नधिकरणे प्रतिपादितं न तु निर्गुणविद्यासाधारण्यमपीति वाच्यं। निर्गुणविद्यायाएवाप्रामाणिकत्वात्। &amp;lsquo;सवाएषमहानज आत्मा योयं विज्ञानमयः प्राणेषु, यएषोन्तर्हृदयआकाशस्तस्मिन् शेत&amp;rsquo;इति बृहदारण्यकषष्ठाध्यायगतोया निर्गुणविद्यात्वेन पराभिमताया दहरविद्यायाः छांदोग्यगतसगुणविद्यैक्यस्य हृदयायतनत्वसेतुत्वलोकासंभेदहेतुत्वादिसामान्येन &amp;lsquo;कामादीतरत्र तत्रचायतनादिभ्य&amp;rsquo;इत्यस्मिन्नविकरणे सूत्रकृतैव समर्थितत्वात्, परैरपि तथा व्याख्यातत्वात्। न च निर्गुणब्रह्मस्तुत्यर्थमेव सगुणविद्यासंबंधिगुणोपसंहारसंसंभवतीति वाच्यम्। निर्गुणस्य परस्य ब्रह्मणः गुणवत्तया अवरब्रह्मत्वेन प्रतिपादनस्य प्रत्युत निंदात्वेन स्तुतित्वासंभवात्। अतएव &amp;lsquo;व्यतिहारोविशिंषन्तिहीतरव&amp;rsquo;दित्यत्र, &amp;lsquo;तद्योहं सोसौ योसौ सोहमिति असंसारिण ईश्वरचिंतने&amp;rsquo; ब्रह्मदृष्टिरुत्कर्षा&amp;rsquo;दिति न्यायोनुगृहीतोभवतीति ईश्वरस्य असंसार्यात्मचिंतन निष्कर्षः&amp;quot; प्रसज्येत। अतोद्विरूपा मतिर्नकर्तव्येति पूर्वपक्षं कृत्वा आम्नानबलात् द्विरूपाऽपि मतिः कर्तव्या। नन्वेवमुत्कृष्टस्यापि निकर्षप्रसङ्गइत्युक्तं तत्किमिदानीं सगुणेब्रह्मण्युपास्यमाने तस्य वस्तुतो निर्गुणस्य निकृष्टताभवति। ननु कस्मैचित्फलाय निर्गुणस्य गुणवत्तया ध्यानमात्रंक्रियते। नतावतातस्य निकृष्टताभवतीति चेत् इहापि व्यतिहारानुचिंतनमात्रमुपदिश्यते फलाय। नतु निकृष्टता भवत्युत्कृष्टस्येत्येवं&amp;quot; निर्गुणस्य सगुणत्वे निकर्षप्रसक्तिमभ्युपेत्य वस्तुतो निकर्षो नास्तीति शंकरभाष्यवाचस्पत्ययोर्व्याहृतत्वेन निंदावहस्य गुणकीर्तनस्य स्तुत्यर्थत्वासंभवात्। किंच लोके हि स्तुतिर्विधेयरुच्युत्पादनेन सप्रयोजना। नचात्र निर्गुणस्य तज््ज्ञानस्यवा विधेयत्वमस्ति, नवा गुणवत्त्वेन स्तुतेर्निर्गुणप्रतिपत्त्युपयोगोऽस्ति। किंच निर्गुणविद्याम्नातवशित्वादिगुणानां न छांदोग्यगतसगुणविदाययामाध्यानायोपसंहारसंभवः। यत्र वशित्वादयः श्रूयंते तत्रापि तेषां ध्येयत्वेनाभिधानात् अन्यत्र मतानामपि नध्येयत्वं संभवतीति तैरेवोक्तत्वात् स्तुत्यर्थत्वमपि नसंभवति। सत्यकामत्वादि सामर्थ्यादेव सर्वेश्वरत्वसिध्या स्तुतेस्सिद्धत्वेन सत्यकामत्वांतर्भूतवशित्वकीर्तनेन स्तुतेरसंभवात्। कठवल्लीषु पराभिमतनिर्गुमब्रह्मप्रकरणे &amp;lsquo;शतं&amp;quot; चैकाचहृदयस्य नाड्यस्तासां मूर्धानमभिनिस्सृतैका। तयोर्ध्वमायन्नमृतत्वमेति विष्वङ्ङन्या उत्क्रमणे भवन्ति&amp;rsquo;इति उत्क्रांतिगत्योः प्रतिपादनात्। निर्गुणविद्यात्वेन पराभिमतायां भूमविद्यायामपि &amp;lsquo;सएकधाभवति त्रिधाभवती&amp;rsquo;ति अनेकशरीरपरिग्रहश्रवणेन निर्विशेषब्रह्मभावापत्ते रप्रतिपादनात्। नचास्यवाक्यस्य सगुणविद्यासूत्कर्षः कल्पनीयइति वाच्यम्। &amp;lsquo;सर्वंहपश्यःपश्यति सर्वमाप्नोति सर्वशः&amp;rsquo;इति प्राक्प्रस्तुतस्यैव &amp;lsquo;सएकधाभवती&amp;rsquo;ति तच्छब्देन परामर्शेन तथोत्कर्षकल्पनेप्रमाणाभावात्। तथा निर्गुणविद्यात्वेन पराभिमतप्रजापतिविद्यायां &amp;lsquo;एषसंप्रसादोऽस्माच्छरीरात्समुत्थाय परंज्योतिरुपसंपद्य स्वेन रूपेणाबिनिष्पद्यते&amp;rsquo; इति शरीरादुत्क्रांतेः श्रवणात्। न च शरीरात् समुत्थानं शरीरविविक्तात्म साक्षात्कारइति वाच्यम्। &amp;lsquo;अशरीरो वायुरभ्रं विद्युत्स्तनयित्नुरशरीराणियथैतान्यमुष्मादाकाशात् समुत्थाय परंज्योतिरुपसम्पद्य स्वेनरूपेणाभिनिष्पद्यंते&amp;rsquo;इति दृष्टांतानुगुण्येवैव दार्ष्टान्तिकेऽप्यर्थस्य वर्णमीयत्वात्। शरीर विविक्तात्मसाक्षात्कारस्यापदार्थत्वादवाक्यार्थत्वात्। तथा निर्गुणविद्यात्वेनाभिमतसद्विद्यायां&amp;quot; &amp;lsquo;तस्य तावदेव चिरं यावन्नविमोक्ष्येऽथसंपत्स्ये&amp;rsquo;इति प्रारब्धावसाने ब्रह्मसंपत्तिमुक्त्वा तदुत्तरखंडे &amp;lsquo;यदाऽस्य वाङ्मनसि संपद्यते मनः प्राणे प्राणस्तेजसि तेजःपरस्यांदेवताया&amp;rsquo;मिति ब्रह्मसंपत्त्यर्थतया उत्क्रांतेः प्रतिपादितत्वाच्च। तथा वाजसनेयके षष्ठे तदभिमतनिर्गुणविद्यायामेव &amp;lsquo;अणुःपंथाविततः&amp;quot; पुराणोमांस्पृष्टाऽनुवित्तोमयैव। तेन धीरा उपयंति ब्रह्मविदस्स्वर्गं लोकमितऊर्ध्वाविमुक्ताः&amp;rsquo;इति गतिप्रतिपादनाच्च। &amp;lsquo;समानाचासृत्युपक्रमादमृतत्वञ्चानुपोष्ये&amp;rsquo;ति विद्वदविदुषोरुत्क्रांतिसाम्यस्य सूत्रकृता कण्ठतएव प्रतिपादतत्वाच्च अर्चिरादगतिस्सगुणविद्याविषये त्येतन्नप्राणाणिकानां हृदयमधिरोहति। &amp;lsquo;कार्यं बादरिरस्यगत्युपपत्तेः&amp;rsquo; इति नित्यपरब्रह्मविद एवार्चिरादिगतिरिति बादरिमतस्य &amp;lsquo;परं जैमिनिर्मुख्यत्वा&amp;rsquo;दिति परब्रह्मोपासकाना मर्चिरादिगतिरिति जैमिनिमतापेक्षया प्राङ्निर्दिष्टस्य सिद्धांतसूत्रत्वायोगात् &amp;lsquo;चरणादितिचेन्नोपलक्षणार्थेति कार्ष्णाजनिः। सुकृतदुष्कृते एवेति तु बादरिः। उत्क्रमिष्यत एवंभावादित्यौडुलोमिः। अवस्थितेरितिकाशकृस्त्नः। स्वामिनः फलश्रुतेरित्यात्रेयः। आर्त्विज्यमित्यौडुलोमिः तस्मैहि परक्रीयते&amp;rsquo; इत्यादिषु सर्वत्र पाश्चात्यस्यैव सूत्रकृदभिमतत्वदर्शनेन &amp;lsquo;कार्यं बादरिरस्यगत्युपपत्तेरिति बादरिमतस्य सिद्धांतसूत्रत्वाभ्युपगमस्यासंगतत्वात्। निर्विशेषब्रह्मभावस्यैव मुक्तिरूपत्वे &amp;lsquo;संकल्पादेव तच्छ्रुतेः। अभावं बादरिराहह्येवं। भावं जैमिनिर्विकल्पामननात्। द्वादशाहवदुभयविधं बादरायणोत&amp;rsquo;इत्यादीनां &amp;lsquo;अनावृत्तिश्शब्दात्&amp;rsquo;इत्यंतानामर्थशून्यतैव स्यात्। &amp;lsquo;न च संकल्पादेव तच्छ्रुते&amp;rsquo;रिति सूत्रे इतउपरि सगुणविद्याफलप्रपञ्च इति कल्पतरुकारेणोक्तत्वात् सर्वं सगुणविद्याफलभूतावान्तरमुक्तिविषयमिति वाच्यम्। यदिहि मुक्तिद्वैविध्यं सूत्रकृदभिमतं स्यात् तर्हि &amp;lsquo;य आत्मा अपहतपाप्मे&amp;rsquo;त्यादि मुक्तौ ब्रह्मरूपाविर्भाववाक्यं अवान्तरमुक्तिपरं &amp;lsquo;एवं वा अरेयमात्मा अनन्तरोऽबाह्यः कृत्न्नः प्रज्ञानघनएवे&amp;rsquo;ति निरस्ताशेषप्रपञ्चबोधात्मकत्वेन स्वेन रूपेण निष्पत्तिप्रतिपादकं वाक्यं तु परममुक्तिपरमिति व्यवस्थायास्सुवचतया व्यावहारिकपारमार्थिकत्वाभ्यां व्यवस्थाप्रतिपादकत्वेन त्वदभिमतस्य &amp;lsquo;एवमप्युपन्यासात् पूर्वभावादविरोधं बादरायण&amp;rsquo;इति सूत्रस्यासङ्गतिप्रसङ्गात्। तथा &amp;lsquo;अशरीरं&amp;quot; वाव सन्तं न प्रियाप्रिये स्पृशत&amp;rsquo;इति अशरीरत्वप्रतिपादकं वाक्यं परममुक्तिपरं &amp;lsquo;स एकधाभवति त्रिधाभवती&amp;rsquo;ति शरीरयोगप्रतिपादकं स शरीरत्वं अन्यदा अशरीरत्वमिति व्यवस्थाप्रतिपादकत्वेन त्वदभिमतस्य &amp;lsquo;द्वादशाहवदुभयविधं&amp;quot; बादरायणोऽत&amp;rsquo;इति सूत्रस्यासङ्गतिप्रसङ्गात्। &amp;lsquo;अतएवचानन्याधिपति&amp;rsquo;रिति सूत्रे अतएव सत्यसङ्कल्पत्वात् चशब्दोक्तायास्सस्वराड्भवतीति श्रुतेश्चानन्याधिपतिर्मुक्तोभवति नास्यान्योऽधिपतिर्भवतीत्यर्थः। इदमपि सगुणोपासनया हिरण्यगर्भं प्राप्तस्येति यत्परैरुक्तं तदत्यन्तासङ्गतं, तस्य हिरण्यगर्भेश्वररूपाधिपतिसत्वेनानन्याधिपतित्वस्य वक्तुमशक्यत्वादित्यलमतिचर्चया॥ ॥इति सांपरायाधिकरणम्॥&lt;/p&gt;</description>
    </item>
    <item>
      <title>27 अनियमाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/27_aniyamAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/27_aniyamAdhikaraNam/</guid>
      <description>&lt;p&gt;॥अनियमस्सर्वेषामविरोधश्शब्दानुमानाभ्याम्॥ उपकोसलविद्यायाञ्चार्चिरादिगतेः पाठात् यस्यां विद्यायामर्चिरादिगतिः श्रूयते, तन्निष्ठानामेवार्चिरादिगत्याब्रह्मप्राप्तिः, नान्येषाम्। न च &amp;lsquo;तद्यइत्थं विदुर्येचेमेऽरण्ये श्रद्धातपइत्युपासते &amp;lsquo;श्रद्धांसत्यमुपासत&amp;rsquo;इति सर्वब्रह्म विद्यासाधारण्यं श्रुतमिति वाच्यम्। तथासत्युपकोसलविद्यायामर्चिरादिगति श्रुतिवैयर्थ्यप्रसंगादिति पूर्वपक्षे प्राप्ते उच्यते- &amp;lsquo;अनियमस्सर्वेषामविरोधश्शब्दानुमानाभ्याम्&amp;rsquo;। सर्वेषां सर्वोपासननिष्ठानामर्चिरादिमार्गेणैव गन्तव्यत्वात् एतद्विद्यानिष्ठानामेवेति नियमो नास्ति। तथाहि नियमेसति &amp;lsquo;येचेमेऽरण्ये श्रद्धातप&amp;rsquo; इत्युपासते &amp;lsquo;श्रद्धांसत्यमुपासते, अग्निर्ज्योतिरहश्शुक्लष्षण्मासाउत्तरायणम्। तत्र प्रयाता गच्छन्ति ब्रह्म ब्रह्मविदोजना&amp;rsquo;इति श्रुतिस्मृतिभ्यां विरोधप्रसंगः। उपकोसलविद्यायां पुनराम्रानन्तु &amp;lsquo;येचेमेऽरण्ये श्रद्धातपइत्युपासत&amp;rsquo;इति पंचाग्निविद्यावाक्यप्राप्तसर्वब्रह्मविद्यासाधारणार्चिरादिगतेरपुनरावृत्तिविधानार्थमनुवादइति। ॥इति अनियमाधिकरणम्॥&lt;/p&gt;</description>
    </item>
    <item>
      <title>28 अक्षरध्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/28_axaradhyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/28_axaradhyadhikaraNam/</guid>
      <description>&lt;p&gt;॥अक्षरधियांत्ववरोधस्सामान्यतद्भावाभ्यामौपसदवत्तदुक्तम्॥ &amp;lsquo;एतद्वै तदक्षरं गार्गि ब्राह्मणाअभिवदन्त्यस्थूलमनण्वह्रस्व&amp;rsquo; मित्यादिनिर्दिष्टाः अक्षरसंबंधिनः&amp;quot; अस्थूलत्वादयः प्रपञ्चप्रत्यनीकतारूपाः सर्वकर्मत्वसर्वकामत्वादिवत् सर्वासु परविद्यासु नोपसंहर्तव्याः। उपसंहारे प्रमाणाभावात्। न च स्वरूपनिरूपकाणां सत्यत्वज्ञानत्वादिधर्माणां सर्वपरविद्योपसंहारस्य &amp;lsquo;आनंदादयः प्रधानस्ये&amp;rsquo; त्यधिकरणसिद्धत्वात्तद्वदेवास्थूलादिकं किन्नस्यादिति चेन्न। सत्यत्वादिकमन्तरेण ब्रह्मस्वरूपस्यैव प्रत्येतुमशक्यतया सत्यत्वादेस्सर्वविद्योपसंहारेऽप्यस्थूलत्वादीनामभावरूपाणां&amp;quot; &amp;lsquo;लब्धरूपे क्वचित्किञ्चित्तादृगेव निषिध्यत&amp;rsquo;इतिन्यायेन ब्रह्मप्रतीत्यनंतरभाविप्रतीतिकानां ब्रह्मस्वरूपप्रतीत्युपयोगित्वाभावेन सर्वपरविद्योपसंहारे प्रमाणाभावादिति प्राप्तउच्यते- अक्षरधियांत्ववरोधस्सामान्यतद्भावाभ्यामौपसदवत्तदुक्तम्॥ अक्षरब्रह्मसंबंधिनीनामस्थूलत्वादिधियां&amp;quot; सर्वासु परविद्यास्ववरोधः संग्रहणं कर्तव्यं। कुतः। सामान्यतद्भावाभ्यां सर्वेषूपासनेषूपास्यस्याक्षर ब्रह्मणस्समानत्वात्, अस्थूलत्वादीनां ब्रह्मप्रतिपत्तावन्तर्भावाच्चेत्यर्थः। यथा सत्यत्वादिकमंतरेण ब्रह्मस्वरूपं प्रतिपत्तुमशक्यम्, तथा अस्थूलत्वादिकमंतरेण जीवव्यावृत्तं ब्रह्मस्वरूपं सत्यज्ञानादिवाक्यैर्नप्रतिपत्तुं&amp;quot; शक्यम्। सत्यत्वादेः प्रत्यगात्मसाधारणत्वेन प्रत्यगात्मव्यावृत्तत्वाभावात्। स्थूलत्वादिभेदानर्हत्वन्तु नजीवसाधारणम्। ततश्चास्थूलत्वादीनां निषेधरूपतया सत्यादिवाक्यजन्यब्रह्मप्रतीत्युपजीवकत्वेऽपि स्वेतरसमस्तव्यावृत्त ब्रह्मस्वरूपप्रतीत्यर्थमस्थूलत्वादिकं सकलपरविद्योपसंहार्यमेव॥।इयदामननात्॥ आभिमुख्येन मननं आमननम्। ध्यानमितियावत्। आमननात् ध्यानाद्धेतोः। ध्यानार्थमियदेवापेक्षितं न सर्वकर्मत्वसर्वकामत्वादिकमपि। तेनविना़ऽपि इतरव्यावृत्तब्रह्मस्वरूपस्य प्रत्येतुं शक्यतया न सर्वकर्मत्वादेस्सर्वपरविद्योपसंहारः। अपितु यत्र प्रकरणे आम्नातं तत्रैव व्यवतिष्ठते। अस्थूलत्वादिकंतु सामर्थ्यरूपलिंगवशात्सर्वविद्यानुयायि। ॥इति अक्षराध्यधिकरणम्॥&lt;/p&gt;</description>
    </item>
    <item>
      <title>29 अन्तरत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/29_antaratvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/29_antaratvAdhikaraNam/</guid>
      <description>&lt;p&gt;॥अन्तराभूतग्रामवत् स्वात्मनोऽन्यथाभेदानुपपत्तिरितिचेत् नोपदेशवत्॥ अन्तरशब्दाद्भावप्रधानात् &amp;lsquo;सुपांसुलुगि&amp;rsquo;ति तृतीयैकवचनस्याकारादेशेऽन्तरेति रूपम्। अन्तरा अन्तरत्वेनेतयर्थः। अन्तराशब्दो मध्यवचनोऽप्यस्ति। तयोरेकशेषेण सूत्रेऽयमन्तरेपि निर्देशः। ततश्चायमर्थः उषस्तब्राह्मणे &amp;lsquo;एषत आत्मा सर्वान्तर&amp;rsquo;इति सर्वान्तरत्वेन निर्देशः भूतग्रामवत् स्वात्मनः भूतग्रामवान्यः स्वात्मा भूतग्रामशब्दिताचेतनान्तर्यामी यः प्रत्यगात्मा तद्विषयकः। न तु परमात्मविषयकः। &amp;lsquo;प्राणेन प्राणीति&amp;rsquo;ति प्राणितृत्वादिजीवधर्मस्य वाक्यशेषे कीर्तनात्। कहोळब्राह्मणंतु अशनायाद्यतीतत्वरूपपरमात्मलिंगात् परमात्मविषयकमेव। यदि ब्राह्मणद्वयमपि परमात्मविषयं स्यात्, तर्ह्युषस्तेन पृष्टे प्रत्युक्ते च परमात्मस्वरूपे कहोळस्य पुनः प्रश्नः प्रतिवचनंचासङ्गतं स्यात्। अतो वेद्यभेदात् विद्याभेद इति पूर्वपक्षे प्राप्ते &amp;lsquo;नोपदेशवत्&amp;rsquo;। न वेद्यभेदो युज्यते &amp;lsquo;यत्साक्षादपरोक्षात् ब्रह्म य आत्मा सर्वान्तर&amp;rsquo;इति मुख्यब्रह्मत्वलक्षणसाक्षात्ब्रह्मत्वसर्वदेश कालसन्निहितत्व लक्षणापंरोक्षत्व सर्वान्तर्यामित्व रूपपरमात्मलिंगविशिष्ट विषयत्वेन प्रश्नद्वयस्याप्येकविषयत्वावश्यंभावात्, &amp;lsquo;यः&amp;quot; प्राणेन प्राणीती&amp;rsquo;ति वाक्यशेषश्रुतस्यापि निरुपाधिकसर्वप्राणिप्राणनहेतुत्वस्य परमात्मलिंगत्वात्, उत्तरत्र &amp;lsquo;न दृष्टेर्द्रष्टारं पश्ये&amp;rsquo;रित्यादिना इन्द्रियाधीनदर्शनादीनां कर्तारं प्रत्यगात्मानं&amp;quot; प्राणनस्य कर्तृत्वेनोक्त इति न मन्वीथा इति प्रत्यगात्मव्यावृत्तेः प्रतिपादितत्वाच्च, उषस्तप्रश्नप्रतिवचनमपि परमात्मविषयमेव। अत एव कहोळप्रश्ने-&amp;lsquo;यदेव साक्षादपरोक्षात् ब्रह्मे&amp;rsquo;ति एवकारेण पूर्वपृष्टाधिकविषयत्वं&amp;quot; व्यावर्तितम्। नन्वेवं सति पुनः&amp;quot; प्रश्नवैयर्थ्यमितिचेन्न। उपदेशवत्। यथा सद्विद्यायां &amp;lsquo;उततमादेशप्राक्ष्य&amp;rsquo;इति प्रक्रान्ते सदुपदेशे &amp;lsquo;भगवांस्त्वेवमेतत् ब्रवी&amp;rsquo;त्विति &amp;lsquo;भूय एव माभगवान्विज्ञापयत्वि&amp;rsquo;ति प्रश्नस्य, &amp;lsquo;सय एषोऽणिमैतदात्म्यमिदं&amp;quot; सर्व&amp;rsquo;मिति प्रतिवचनस्य च भूयोभूय आवृत्तिस्सतो ब्रह्मणस्तत्तन्माहात्म्य विशेषप्रतिपादनाय दृश्यते, तद्वदेकस्यैव सर्वान्तरभूतस्य कृत्स्नप्राणिप्राणनहेतोः&amp;quot; परस्य ब्रह्मणः अशनायाद्यतीतत्वादिरूपब्रह्मलिंगान्तरप्रतिपादनाय कहोळस्य पुनःप्रश्नोपपत्तेः॥॥व्यतिहारो विशिंषन्तिहीतरवत्॥ हि यस्माद्धेतोरेकमेव परमात्मानं याज्ञवल्क्यवचनानि सर्वप्राणिप्राणनहेतुत्वाशनायाद्यतीतत्वादिधर्मैः&amp;quot; विशिंषन्ति, तस्माद्धेतोर्वेद्यैक्याद्विद्यैक्येन व्यतिहारः ब्राह्मणद्वयश्रुतानां गुणानामितरेतरत्रोपसंहारः&amp;quot; कर्तव्यः। इतरवत्। यथा सद्विद्यायां वेद्यैक्यप्रयुक्तविद्यैक्यबलात् &amp;lsquo;भूय एव मा भगवान्विज्ञापयत्विति तथा सोम्येतिहोवाचे&amp;rsquo;ति प्रश्नप्रतिवचनभेदेऽपि सर्वप्रतिवचनगतानां सर्वेषां धर्माणां सर्वत्रोपसंहारः, तद्वत्॥ननु सद्विद्यायामपि प्रश्नप्रतिवचनभेदात् भेद एवास्त्वित्यत्राह- ॥सैव हि सत्यादयः॥ सैव हि सच्छब्दाभिहितादेवतैव हि &amp;lsquo;तत्सत्यं सआत्मे&amp;rsquo;ति श्रुता। सत्यत्वादयश्च धर्माः &amp;lsquo;उद्दालको हारुणिः&amp;quot; श्वेतकेतुं पुत्रमुवाचे&amp;rsquo;त्यारभ्य प्रवृत्तेषु नवस्वपि खण्डेष्वनुगताः दृश्यमानाः वेद्यैक्यमवगमयंति। अतो न तृष्टान्तासिद्धिशङ्का कार्येति स्थितम्॥ ॥इति अन्तरत्वाधिकरणम्॥&lt;/p&gt;</description>
    </item>
    <item>
      <title>30 कामाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/30_kAmAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/30_kAmAdyadhikaraNam/</guid>
      <description>&lt;p&gt;॥कामादीतरत्र तत्रचायतनादिभ्यः॥ यएषोऽन्तर्हृदयआकाशस्तस्मिन् शेते सर्वस्यवशी सर्वस्येशान&amp;rsquo; इिति आकाशशयानत्ववशित्वादिगुण विशिष्टतयोपास्यः&amp;quot; छांदोग्यदहरविद्याप्रतिपादितापहतपाप्मत्वादिगुणाष्टकविशिष्ठाकाशाद्बिन्नः। अतो रूपभेदाद्विद्याभेद इति पूर्वपक्षे प्राप्तेऽभिधीयते॥ कामादीतरत्र तत्रचायतनादिभ्यः॥तत्रचेतरत्रच स्थलद्वयेऽपि कामादिविशिष्टं ब्रह्मैवोपास्यम्। हृदयायतनत्वसेतुत्वविधरणत्वादिभिर्विद्यैक्यप्रत्यभिज्ञानात्, वाजसनेयकश्रुतवशित्वादीनां छान्दोग्यश्रुतसत्य सङ्कल्पत्वविततिरूपतया रूपभेदाभावात्, &amp;lsquo;परंज्योतिरुपसंपद्य स्वेन रूपेणाभिनिष्पद्यत&amp;rsquo;इति, &amp;lsquo;अभयं वै ब्रह्म भवती&amp;rsquo;तिचोभयत्रापि ब्रह्मप्राप्तिरूप फलसंयोगाविशेषाच्च। इयांस्तु विशेषः- छान्दोग्ये दहराकाशे परमात्मधर्मसद्भावात् आकाशशब्दितस्य परमात्मत्वं न भूताकाशत्वम्। वाजसनेयकेतु आकाशे शयान एव परमात्मलिंगसद्भावात् शयानस्यैव परमात्मत्वं आकाशस्य तु भूताकाशत्वमिति॥ननु &amp;lsquo;नेह नानास्ति किंच न, एकधैवानुद्रष्टव्यमेतदप्रमेयं, स एष नेति नेती&amp;rsquo;त्यादिपूर्वोत्तरवाक्यैः&amp;quot; निर्गुणमेवेह ब्रह्म प्रतिपाद्यते। छान्दोग्ये तु सगुणम्। अतो निर्गुणसगुणब्रह्मविद्ययोरैक्यासम्भवात् वाजसनेयकश्रुतमोक्षार्थनिर्गुणोपासने गुणानां लोप एवेत्यत्राह- ॥आदरादलोपः॥ वाजसनेयकेऽपि &amp;lsquo;सर्वस्य वशी सर्वस्येशानः एष सर्वेश्वर एष भूताधिपतिरेषभूतपाल&amp;rsquo; इति भूयो भूयो गुणोपदेशाद्गुणेष्वादरः&amp;quot; प्रतीयते। अतो वाजसनेयकश्रुतदहरविद्याया अपि सगुणत्वादेव न गुणानां लोपः कार्यः। &amp;lsquo;नेह नाने&amp;rsquo; त्यादिनिषेधानामब्रह्मात्मकनिषेधपरत्वेन विहितगुणनिषेधपरत्वाभावात्। ननु छान्दोग्ये- &amp;lsquo;तद्य इहात्मानमनुविद्य व्रजन्त्येतांश्च सत्यान् कामांस्तेषां सर्वेषु लोकेषु कामचारो भवती&amp;rsquo;ति छान्दोग्यदहरविद्यायास्सर्व लोककामचारलक्षणसांसारिकफलसम्बन्धः&amp;quot; प्रतीयते। वाजसनेयके तु &amp;lsquo;अभयं वै ब्रह्म भवती&amp;rsquo;ति मुक्तिफलकत्वम्। अतो नानयोर्विद्ययोरैक्यमित्यत्राह-॥उपस्थितेऽतस्तद्वचनात्॥ उपस्थिते ब्रह्मोपसंपन्ने प्रत्यगात्मनि अतः उपसंपत्तेरेव हेतोः सर्वलोककामचारः श्रूयते &amp;lsquo;परंज्योतिरुपसंपद्य स्वेन रूपेणाभिनिष्पद्यते स उत्तमः पुरुषः स तत्र पर्येति तस्य सर्वेषु लोकेषु कामचारो भवती&amp;rsquo;ति। सर्वबन्धनविनिर्मुक्तानुभाव्यफलतया हि सर्वलोककामचारः श्रूयते। अतः छान्दोग्यगतदहरविद्याऽपि मुक्तिफलैव। अतो न विद्याभेद इति तत्र स्थितम्। एतेन वाजसनेयकगतहार्दविद्या निर्गुणविद्येति वदन्तः परे प्रत्युक्ताः। तथा हि सति छान्दोग्यसगुणहार्दविद्यैक्यसमर्थनस्य च परस्परगुणोपसंहारसमर्थनस्यचासङ्गतिप्रसङ्गात्। न च निर्गुणायामपि विद्यायां ब्रह्मस्तुत्यर्थमेव सगुणविद्यासम्बन्धिगुणोपसंहारस्सम्भवतीति वाच्यम्। निर्गुणस्योत्कृष्टस्य परस्य ब्रह्मणस्सगुणत्वरूपापकर्षप्रतिपादनेन निंदायाएव प्रतीयमानतया स्तुतेरप्रतीतेः। अत एव &amp;lsquo;व्यतिहारो विशिंषन्ती&amp;rsquo;ति सूत्रे वस्तुतो निर्गुणस्य ब्रह्मणस्सगुणत्वेनोपासनमात्रेण निकर्षो नास्ति ब्रह्मणो वस्तुतो निर्गुणत्वादिति परैरेव सगुणत्वे अपकर्षमङ्गीकृत्य तस्यावास्तवत्वेन परिहारस्य कृतत्वात्। किंच -लोकेहि स्तुतिर्विधेये रुच्युत्पादनेन स प्रयोजना। नचात्र निर्गुणस्य तज््ज्ञानस्य वा निधेयत्वमस्ति। प्रतिपाद्ये च निर्गुणे ब्रह्मणि सगुत्वप्रतिपादनलक्षणास्तुतिश्च निर्गुणप्रतिपत्तिलक्षणशेषिविरुद्धा। अतः &amp;lsquo;कामादीतरत्रे&amp;rsquo;त्यधिकरणे परेषां विद्यैक्यगुणोपसंहाराभिलपनं दुरुपपादमिति यत्किंचिदेतदित्यास्तान्तावत्। यच्चेदमुच्यते निर्गुणवाक्यसन्निधि पठितस्य &amp;lsquo;सर्वस्य वशी&amp;rsquo;त्यादिगुणगणसमर्पकवाक्यस्य निषेध्यानुवादकतयैकवाक्यत्वसम्भवे वाक्यभेदेन गुणप्रापकता न युक्तेति, तत्र ब्रूमः-तावद्वशित्वादीनां गुणानामन्यतोऽप्राप्तेः श्रुतिप्राप्तस्य श्रुत्या निषेधे अहिंसावाक्यमग्नीषोमीयहिंसाया, अग्रहणवाक्यञ्च षोडशीग्रहणस्य, &amp;lsquo;असत्यादिविधिः&amp;quot; &amp;lsquo;नित्याने&amp;rsquo; त्यादिनिषेधस्येव सगुणवाक्यमेव निर्गुणत्वनिषेधकं किन्नस्यात्। न च जगत्कर्तृत्वाक्षिप्तसार्वज्ञ्यादिगुणाः&amp;quot; निषेधायाऽनूद्यन्त इति वक्तुं शक्यम्। तथासति जगदारोपाधिष्ठानत्वेन कुसमयसिद्धं ब्रह्मसत्त्वं&amp;quot; &amp;lsquo;असद्वा इदमग्रआसी&amp;rsquo;दिति निषेद्धुं &amp;lsquo;सत्यं ज्ञानमनन्त&amp;rsquo;मित्यनूद्यते, ज्ञानविवर्त्यत्वश्रुत्याक्षिप्तं&amp;quot; विश्वमिथ्यात्वं &amp;lsquo;नेहनानास्ती&amp;rsquo;त्यनूद्यते &amp;lsquo;विश्वं सत्यं मघवाना&amp;rsquo;इति वाक्येन प्रतिषेद्धुमिति किं&amp;quot; नस्यात्। सत्यत्वंहि मिथ्यात्वप्रतिषेधएव। &amp;lsquo;आत्मैवेदं सर्व&amp;rsquo;मिति वाक्यप्राप्तो जीवब्रह्माभेदः&amp;quot; &amp;lsquo;तत्वमसी&amp;rsquo;त्यनूद्यते &amp;lsquo;द्वासुपर्णे&amp;rsquo;ति निषेद्धुमितिच किन्नस्यात्। &amp;lsquo;नेहनानास्तिकिंचने&amp;rsquo;ति वाक्ये किंचनेत्यनेनैव निषेध्यसमर्पणस्य सिद्धतया निषेध्यसमर्पणाय &amp;lsquo;एषसर्वेश्वर&amp;rsquo;इत्यादीनामनपेक्षितत्वाच्च। नहि &amp;lsquo;नसुरां पिबे&amp;rsquo;दित्यत्र निषेध्यसमर्पणाय सुरां पिबे&amp;rsquo;दिति वाक्यांतरमपेक्षितम्। वशित्वादीनां&amp;quot; निषेधार्थमनुवादे &amp;lsquo;सनसाधुना कर्मणा भूया&amp;rsquo;निति निषेध्यानां कर्मकृतोत्कर्षादीनामिव ब्रह्मणि तेषां&amp;quot; व्याहारिकसत्यत्वस्याप्यभावप्रसंगात्। यच्चेदमुच्यते सगुणनिर्गुणवाक्यविरोधे परत्वेन निर्गुणवाक्येनापच्छेदन्यायेन सगुणवाक्यं बाध्यत इति तदेतत्सकलजनविदितसामान्यविशेषन्यायानभिज्ञानात्। &amp;lsquo;कोहि मीमांसको ब्रूयाद्विरोधे शास्त्रयोर्मिथः। एकंप्रमाणमितरत्त्वप्रमाणं भवेदिति&amp;rsquo;। लोकेहि सामान्यंविशेषेण, सावकाशं निरवकाशेन, नित्यंनैमित्तिकेन, नैमित्तिकं काम्येन, अतिदिष्टमुपदिष्टेन, बाध्यमानमपि स्वोचितसत्यवस्तुसमर्पणेन संभावनीयं दृष्टं, नतु मिथ्याभूतवस्तुविषयकतया। ततश्च सगुणवाक्यस्य मिथ्याभूतवस्तुनिषयसमर्पणेन संभावनां कुर्वन् कथन्नोपहास्यः। अतोऽत्रापच्छेदनयानवतारादुत्सर्गापवादनयेन निषेधस्य विशिष्य विहितेतरगुणविधित्वस्य वक्तव्यत्वात्, उपाध्यनुक्तिपूर्वकमुक्तानां गुणानां निरुपाधिकत्वस्य स्वतः प्राप्तत्वात् &amp;lsquo;स्वाभाविकी ज्ञानबलक्रियाचे&amp;rsquo;ति स्वाभाविकत्वश्रुतेः &amp;lsquo;नान्योहेतुर्विद्यत ईशनाये&amp;rsquo;ति ईश्वरत्वस्याहेतुकत्वश्रवणात्, सत्यस्सोऽस्यमहिमे&amp;rsquo; तिच &amp;lsquo;सत्यकामा&amp;rsquo;इति च तेषां गुणानां सत्यत्वस्यापि प्रतिपादनात्, तेषां मानांतराप्राप्तानां&amp;quot; निषेधार्थमनुवादइत्यप्यसंभवात् क्वचिद्गुणानामुपास्यत्वश्रवणमात्रेणासत्यत्वे &amp;lsquo;उत्तरस्मिंस्तापनीये शैब्यप्रश्नेऽथकाठके। मांडूक्यादौच सर्वत्र निर्गुणोपास्तिरीरिते&amp;rsquo;ति परैरप्युपास्यत्वेनाभ्युपगतस्य निर्गुणस्याप्यसत्त्वप्रसंगाच्च। &amp;lsquo;यस्सर्वज्ञस्सर्ववि&amp;rsquo;दिति स्वरूपोपदेशपरवाक्येषूपासनाविध्यश्रवणेऽपि गुणानां श्रवणाच्च। &amp;lsquo;तमेवंविद्वानमृइहभवती&amp;rsquo;ति सगुणज्ञानस्य मोक्षहेतुत्वश्रवणेन च गुणानां सत्यत्वमवश्याभ्युपगन्तव्यम्। गुणनिषेधश्रुतयस्तु अध्यात्मशास्त्रे गुणशब्दवाच्यत्वेन प्रसिद्धसत्वादिगुणनिषेधपराइत्येवाभ्युपगन्तव्यम्। &amp;lsquo;कस्मादुच्यते ब्रह्मेति बृहन्तोह्यस्मिन्गुणाः, &amp;lsquo;नहि तस्य गुणास्सर्वे सर्वैर्मुनिगणैरपि। वक्तुं&amp;quot; शक्या वियुक्तस्य सत्त्वाद्यैरखिलैर्गुणैः, नांतं गुणानां गच्छंति तेनानंतोऽयमीरितः, तवानन्तगुणस्यापि षडेव प्रथमे गुणाः, वर्षायुतैर्यस्य गुणा नशक्या वक्तुं समेतैरपि सर्वलोकैः। महात्मनश्शंखचक्रासिपाणे र्विष्णोर्जिष्णोरिवसुदेवात्मजस्य, चर्तुर्मुखायुर्यदि कोटिवक्रो भवेन्नरः&amp;quot; क्वापि विशुद्धचेताः। सते गुणानामयुतैकमंशं वदेन्नवा देववरप्रसदि, यथा रत्नानि जलधे रसंख्येयानि पुत्रक। तथागुणाह्यनन्तस्य असंख्येया महात्मनः, इषुक्षयान्निवर्तते नांतरिक्षक्षितिक्षयात्। मतिक्षयान्निर्वतन्ते नगोविन्दगुणक्षयात्, समस्तकल्याणगुणात्मकोऽसौ स्वशक्तिलेशाद्धृतभूतसर्गः। इच्छागृहीताभिमतोरुदेह स्संसाधिताशेषजगद्धितोऽसौ॥ तेजोबलैश्वर्यमहावबोधसुवीर्य शक्त्यादिगुणैकराशिः। परः पराणां सकलानयत्र क्लेशादयस्संति परावरेशे&amp;rsquo; इत्यादिप्रमाणानामनांजस्यमेव परमते। उक्तञ्च वरदाचार्यैः- &amp;lsquo;यद्ब्रह्मणो गुणशरीरविकारभेदकर्मादिगोचरविधिप्रतिषेधवाचः। अन्योन्यभिन्नविषयानविरोधगंधमर्हन्ति तन्नविधयः प्रतिषेधबाध्या&amp;rsquo; इति। अनयैवदिशा अन्तर्यामिब्राह्मणादिषु &amp;lsquo;यआत्मनि तिष्ठन्नि&amp;rsquo;त्यादिवाक्यैर्जीवब्रह्मणोरिनियंतृनियाम्यभावलक्षणस्य भेदस्य विहितत्वात्, निषेधस्य तदितरविषयत्वस्यैव युक्तत्वात्, समस्तहेयरहितस्य ब्रह्मणो हेयाश्रयजीवैक्यस्यायुक्तत्वात्, हेयस्यापारमार्थ्येऽपि तस्य निरसनीयतया हेयत्वस्यावर्जनीयत्वात्, तत्प्रतिभटतयोक्तस्य ब्रह्मणस्तत्संबंधावहवस्त्वैक्यासंभवात्, सर्वज्ञस्य ब्रह्मणः स्वसंकल्पेन स्वगतहेयस्य तद्विषयविभ्रमस्य वोपादानायोगात्, असर्वज्ञत्वे सर्वज्ञश्रुतेविरोधात्, सर्वशक्तेः स्वगतहेयानिवारकत्वायोगात्, &amp;lsquo;पृथगात्मानं प्रेरितारञ्च मत्वे&amp;rsquo;ति पृथक्त्वज्ञानस्य मोक्षहेतुत्वावेदनात्, &amp;lsquo;यस्मात्क्षरमतीतोऽहमि&amp;rsquo;त्युक्तवैलक्षण्यज्ञानवतएव &amp;lsquo;असंमूढस्समर्त्ये&amp;rsquo;ष्विति असंमूढत्वप्रतिपादनात्, जीवब्रह्मणो र्नियन्तृनियाम्यभावलक्षणभेदस्य मानांतराप्राप्तत्वात्, विहितस्य निषेधायोगात्, उपासनार्थत्वाश्रयणस्य &amp;lsquo;अथ योऽन्यां देवतामुपास्त&amp;rsquo;इति वाक्यप्रतिपन्नैक्येऽपि संभवात्, ऐक्यस्य स्वरूपोपदेशवाक्यप्रतिपन्नत्ववत् स्वरूपोपदेशपरांतर्यामिब्राह्मणप्रतिपाद्यत्वस्य नियंतृनियाम्यभावलक्षणभेदेऽपि सत्त्वाच्च। भेदनिषेधश्रुतयस्तुपृथक्सिद्धत्वलक्षणाब्रह्मात्मकभेदनिषेधपराइत्येव स्थितमित्यलं प्रसक्तानुप्रसक्त्या॥ ॥इति कामाद्यधिकरण्॥&lt;/p&gt;</description>
    </item>
    <item>
      <title>31 तन्निर्धारणानियमाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/31_tannirdhAraNAniyamAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/31_tannirdhAraNAniyamAdhikaraNam/</guid>
      <description>&lt;p&gt;॥तन्निर्धारणानियमस्तदृष्टेः पृथग्ध्यप्रतिबंधः फलं॥ &amp;lsquo;ओमित्येतदक्षरमुद्गीथमुपासीते&amp;rsquo;त्यादिना विहितानामङ्गावबद्धोपासनानामव्यभिचरितक्रतु सम्बन्धिजुहूपस्थापितक्रतुफल निराकांक्षपर्णतादिवत् अव्यभिचरितक्रतुसम्बन्ध्यूद्गीथोपस्थापितक्रतुफलेनैव नैराकांक्ष्यात् &amp;lsquo;तदेव नीर्यवत्तरंभवती&amp;rsquo;ति वीर्यवत्तरत्वादिश्रवणानामर्थवादत्वाद्व्रीहिप्रोक्षणपर्णतादिवदङ्गत्वात् उपासनानि क्रतौ नियमेनोपादेयानीति पूर्वपक्षे प्राप्ते उच्यते- तन्निर्द्धारणानियमस्तदृष्टेः पृथग्ध्यप्रतिबन्धः फलम्॥निर्धारणं निश्चयेन मनसोऽवस्थापनम्। ध्यानमित्यर्थः। तस्योपासनस्यानियमः नियमेनाननुष्ठानम्। &amp;lsquo;तेनोभौ कुरुतो यश्चैतदेवं वेद यश्च न वेदे&amp;rsquo;त्यनियम दर्शनात्, तस्योपासनस्य प्रबलकर्माप्रतिबन्धरूपवीर्यवत्तरत्वलक्षणफलान्तरवत्त्वेन कर्माङ्गत्वाभावादित्यर्थः। अयं भावः- पर्णतोदुम्बुरत्वादिस्थले विधिविभक्त्यश्रवणादर्थवादेनैव विधिशक्तिमुपजनय्य पुनस्तेनैव फलसमर्पणे विरम्य व्यापाराद्वाक्यं भिद्येत। उपासनायान्तु विस्पष्टविधिश्रवणान्नफल विधित्वे वाक्यबेदशङ्का। अतः पर्णतोदुम्बरतादिविध्यपेक्षया उपासनवेधर्वैषम्यात्फलविधित्वं सस्भवतीति॥ ॥इति तन्निर्धारणानियमाधिकरणम्॥&lt;/p&gt;</description>
    </item>
    <item>
      <title>32 प्रदानाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/32_pradAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/32_pradAnAdhikaraNam/</guid>
      <description>&lt;p&gt;॥प्रदानवदेव तदुक्तम्॥ &amp;lsquo;तद्य इहात्मानमनुविद्य व्रजन्ती&amp;rsquo;ति दहराकाशोपासनमुक्त्वा &amp;lsquo;एतांश्च सत्यान्कामा&amp;rsquo;नित्यपहतपाप्मत्वादि गुणानामुपासनस्य पृथगभिधानाम्नानापहतपाप्मत्वादिगुणोपासनदशायां न धर्मिस्वरूपं चिंतनीयम्। ततश्च प्रथमं दहराकाशाख्यं धर्मिस्वरूपमनुसन्धाय तस्यापहतपाप्मत्वविजरत्वविशोकत्वसत्यकामत्वसत्यसङ्कल्पत्वरूपाः&amp;quot; कामा इत्येव चिन्तनीयम्। नतु &amp;lsquo;अपहतपाप्मा विजरो विमृत्यु&amp;rsquo;रिति गुणिनोऽपि निन्तनमिति पूर्वपक्षे प्राप्तउच्यते- प्रदानवदेव तदुक्तम्। यद्यपि दहराकाश एव अपहतपाप्मत्वादिगुणानां गुणी। स च प्रथमं चिन्तितः, तथाऽपि स्वरूपमात्रात् गुणविशिष्टाकारस्य भिन्नत्वात् प्रकृते च &amp;lsquo;अस्मिन्कामास्समाहिता&amp;rsquo;इति ब्रह्मणि कामसमाधानमुक्त्त्वा के ते कामा इत्याकांक्षायां निष्कृष्य अपहतपाप्मत्वं विजरत्वमित्यनुक्त्वा &amp;lsquo;अपहतपाप्मा विजरो विमृत्यु&amp;rsquo;रिति तत्तद्विशिष्टविशेष्यपर्यन्ततया निर्देशादनेनैवाकारेणानुसन्धानं&amp;quot; कर्तव्यमिति श्रुतेराशय उन्नीयते। अतो वैशिष्ठ्यानुसन्धानार्थं विशेष्यचिन्तनमप्यावर्तनीयं। प्रदानवत्- तदुक्तं सांकर्षे- &amp;lsquo;नानावा देवतापृथक्त्वा&amp;rsquo;दिति प्रतिपादितं नानाप्रदानाधिकरणमित्थमस्ति। त्रैधातवीयेष्टिः&amp;quot; &amp;lsquo;इन्द्राय राज्ञपुरोडाशमेकादशकपालं निर्वपेत् इन्द्रायाधिराजायेन्द्राय स्वराज्ञ&amp;rsquo; इति त्रिपुरोडाश। तेषां पुरोडाशानामुपर्युपर्यधिश्रयणं सर्वेषु युगपदवदानञ्च विहितम्। तेषां पूर्वर्धादवदानं प्रकृतिवत् कर्तृं&amp;quot; शक्यं तथा मध्यादवदानं कर्तुमशक्यं पुरोडाशानां मध्ये नळकप्रवेशाद्युपायेन मध्यादपि युगपदवदानं&amp;quot; ग्राह्यम्। एवंस्थिते प्रदानमपि युगपत् कर्तव्यं कमेणवेति संशये &amp;lsquo;तेषां पृथक्प्रदानमवदानैकत्वा&amp;rsquo;दिति सूत्रेण अवदानवत्प्रदानमपि युगपदेव कर्तव्यमिति पूर्वपक्षः। तत्रेदं सिद्धान्तसूत्रं &amp;lsquo;नानावा देवतापितृथक्त्वा&amp;rsquo;दिति। त्रयाणां युगपद्रव्याणां भेदाद्विशिष्टरूपाणां देवतानाञ्च भेदास्त्रिभिर्द्रव्यदेवता सम्बन्धैः&amp;quot; कल्प्यानाञ्च यागानां भेदात्तत्तद्देवतोद्देशेन क्रमिकाणि प्रदानानि कर्तव्यानीति सूत्रार्थः॥ ॥इति प्रदानाधिकरणम्॥&lt;/p&gt;</description>
    </item>
    <item>
      <title>33 लिङ्गभूयस्त्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/33_lingabhUyastvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/33_lingabhUyastvAdhikaraNam/</guid>
      <description>&lt;p&gt;॥लिंगभूयस्त्वास्तद्धि बलीयस्तदपि॥ सहस्रशीर्षमित्यस्यानुवाकस्य प्रकृतदहराविद्योपास्य निश्चायकत्वमेव युक्तम्। नतु सर्वपरविद्योपास्यानिश्चायकत्वम्। कुतः &amp;lsquo;सहस्रशीर्ष&amp;rsquo;मित्यादिद्वितीयानिर्देशेन पूर्वानुवाकोदितोपासनासम्बन्धे &amp;lsquo;तस्मिन्यदन्तस्तदुपासितव्य&amp;rsquo;मिति उपासिगतेन कृत्प्रत्ययेन उपास्यस्य कर्मणोऽभिहितत्वादुपास्ये द्वितीयानुपपत्तेः। विश्वमेवेदंपुरुषः, तत्त्वं नारायण&amp;rsquo; इत्यादिप्रथमानिर्देशात् द्वितीयार्थाश्रयणे विद्यामुपासीतेति विधिपदाध्याहारप्रसङ्गाच्च। &amp;lsquo;येनावृतं खञ्च महीं दिवञ्च&amp;rsquo; इत्यादिवत् प्रथमार्थे द्वितीया आश्रयणीया। तथा च पूर्वानुवाकोदितदहरविद्योपास्यविशेषसमर्पकतया तदेकवाक्यत्वसम्भवे वाक्यभेदकल्पनाया अयुक्तत्वात् &amp;lsquo;पद्मकोशप्रतीकाश&amp;rsquo; मित्यस्मिन्ननुवाके प्रकृतदहरविद्याप्रत्यभिज्ञानात् प्रकृतहानानौचित्याच्चे&amp;rsquo;ति पूर्वपक्षे प्राप्तउच्यते- लिङ्गभूयस्त्वात्तद्धिबलीयस्तदपि। यद्यपि दहरविद्या प्रकृता, तदेकवाक्यत्वञ्च युक्तं, तथाऽपि सकलपरविद्योपास्य निर्द्धारणार्थत्वे बहूनि लिंगान्युपलभ्यंते। तत्तत्परविद्यावाक्यगतानि परब्रह्मपरतत्त्वादिपदरूपाणि चिह्नानीह वाक्ये दृश्यन्ते। यदि प्रकृतविद्योपास्यदेवताविशेषसमर्पकमिदं वाक्यजातंस्यात्, परब्रह्मपरतत्त्वादिप्रयोगो नारायणपदावृत्तिश्चनस्यात्। एकेन नारायणपदेनैव समीहितसिद्धेः। अतः परब्रह्मादिपदवाच्यस्य नारायणत्वविधानायैव अयं संरम्भः &amp;lsquo;शिवश्च नारायणः शक्रश्च नारायण&amp;rsquo; इतिवत् परंब्रह्मापि नारायणः परतत्त्वमपि नारायण इति वाक्यभेदोऽपि न दोषाय। तल्लिंगं प्रकरणाद्बलीयः। तदप्युक्तं पूर्वकांडे-&amp;lsquo;श्रुतिलिंगवाक्यप्रकरणस्थानसमाख्यानां&amp;quot; समवाये परदौर्बल्यमर्थविप्रकर्षा&amp;rsquo;दिति। न च सकलपरविद्योपास्यनिश्चायकत्वे &amp;lsquo;पद्मकोशप्रतीकाश&amp;rsquo;मिति दहरविद्योपास्यविशेषणोपसंहारो नयुक्तइति वाच्यम्। &amp;lsquo;ऐतदात्म्यमिदं सर्व&amp;rsquo;मिति सामान्येन निर्दिष्टस्य &amp;lsquo;तत्त्वमसी&amp;rsquo;ति विशेषे उपसंहारवत् सकलपरविद्योपास्यतया अभिहितस्य नारायणस्य प्रकृतदहरविद्योपास्यतया उपसंहारे दोषाभावादिति स्थितम्॥&lt;/p&gt;</description>
    </item>
    <item>
      <title>34 पूर्वविकल्पाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/34_pUrvavikalpAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/34_pUrvavikalpAdhikaraNam/</guid>
      <description>&lt;p&gt;॥ पूर्वविकल्पः प्रकरणात्स्यात् क्रियामानसवत् ॥&lt;br&gt;&#xA;तत्र मनश्चितादयो विद्यामयाग्नयः क्रियामयक्रत्वंगतया क्रिया । एवं एषाञ्च विहितानां फलाकांक्षायां पूर्वत्र &amp;lsquo;असद्वा इदमग्र आसी&amp;rsquo;दितीष्टकचिताग्नेः प्रस्तुतत्वात् तस्य च क्रत्वव्यभिचारित्वेन क्रतूपस्थापकत्वात् तेन च क्रतोस्सन्निहिततया सन्निहितेन क्रतुना एकवाक्यतैव कल्प्यते । न च तस्य क्रतोरिष्टकचिताग्न्यवरुद्धत्वात् कथं तत्र विद्यामयस्य मनश्चितादेरग्नेस्समावेश इति वाच्यम् । विकल्पेन समावेशोपपत्तेः । नचैककार्यत्व एव विकल्पः स्यात्, नहीष्टकचिताग्नेः विद्यामयैर्मनश्चितादिभिः कर्तुमशक्यत्वादिति वाच्यम् । &amp;lsquo;अभागिप्रतिषेधा&amp;rsquo;दिति सूत्रे वार्तिके &amp;lsquo;पशुकामश्विन्वीते&amp;rsquo;त्यग्नेः पश्वर्थत्वश्रवणात् पश्वादिलक्षणफले विद्यामयस्यापि साधनत्वसंभवात् विकल्पोपपत्तेः । न च विद्यारूपस्य क्रियांगत्वं न दृष्टमिति वाच्यम् । द्वादशाहे दशमेऽहनि अविवाक्यनामके विहितस्य मानसग्रहस्य विद्यामयस्यापि क्रियामयक्रत्वंगत्वदर्शनात् ॥॥ अतिदेशाच्च ॥&lt;br&gt;&#xA;&amp;lsquo;तेषामेकैकएव तावान्यावानसौ पूर्व&amp;rsquo; इति विद्यामयेषु मनश्चितादिषु इष्टकचिताग्निकार्यातिदेशात् तद्वदेव क्रियामयक्रतूपकारका इति प्राप्त उच्यते -॥ विद्यैव तु निर्धारणाद्दर्शनाच्च ॥&lt;br&gt;&#xA;मनश्चितादिः विद्यैव विद्यामयक्रत्वंगभूतेत्यर्थः । विद्यारूपत्वस्य पूर्वपक्षेऽपि सत्वेन तस्यासाधनीयतया विद्याशब्दस्य विद्यामयक्रतुशेषत्वार्थकत्वस्यैव युक्तत्वात् । निर्धारणात् विद्याचित एवेति निर्धारणादित्यर्थः । विद्यामयानामेव मनश्चितादीनां विद्याचित एवेत्युक्तिश्शेषिणोऽपि विद्यामयत्वमेव, न क्रियामयत्वमिति प्रतिपादयति । नच विद्यामय एव क्रतुरित्यत्र न दृश्यत इति वाच्यम् । यत्किंच यज्ञे कर्म क्रियते यत्किंच यज्ञीयं कर्मेति वाक्येन यज्ञानां तदङ्गानाञ्च मनोमयत्वप्रतिपादनेन विद्यामयक्रतोर्दर्शनाच्च विद्यामयक्रतुशेषत्वमेवेत्यर्थः ॥ननु &amp;lsquo;यत्किंच यज्ञे कर्म क्रियते यत्किंच यज्ञीयं कर्म मनसैव तेषु तन्मनोमयेषु मनश्चित्सु मनोमयः क्रियते&amp;rsquo; इत्यत्र विद्यामयक्रतुप्रतीतावपि विध्यश्रवणात् न विद्यामयक्रतुशेषता, अपि तु पूर्वप्रस्तुतेष्टकचित्यग्न्युपस्थितत्वात्तच्छेषतैव उचिता, अतो विद्यामयक्रतुशेषता वाध्यत इत्यत्राह -&lt;br&gt;&#xA;॥ श्रुत्यादिबलीयस्त्वाच्च न बाधः ॥&lt;br&gt;&#xA;श्रुतिलिंगवाक्यानां प्रकरणात् बलीयस्त्वेन श्रुत्याद्यवगतस्य विद्यामयक्रत्वन्वयस्य प्रकरणेन न बाधः कर्तुं शक्यते । &amp;lsquo;विद्यया हैवेति एवंविदश्चिता भवन्ती&amp;rsquo;ति वाक्यगता विद्ययेति तृतीया श्रुतित्वेन विवक्षिता । न तु तृतीयायाश्शेषत्वश्रुतित्वेऽपि न शेषित्वश्रुतित्वम्, अतो विद्ययेति तृतीयाश्रुत्या न विद्यामयक्रतोश्शेषित्वं प्रतिपादयितुं शक्यत इति चेत्तर्हि &amp;lsquo;ते हैते विद्याचित एव विद्यया हैवैते एवंविदश्चिता भवन्ती&amp;rsquo;ति वाक्यद्वयगत एवकारः श्रुतित्वेन विवक्षितोऽस्तु । ततश्चैवकारश्रुत्या विद्याव्यतिरिक्तक्रियामयक्रतुशेषत्वे व्युदस्ते विद्यामयक्रतुशेषत्वमर्थात् सिध्यति । तथा &amp;lsquo;तान् हैतानेवंविदे सर्वाणि भूतानी&amp;rsquo;ति सर्वभूतसर्वकालव्यापिचयनस्य मनसा सम्पाद्यस्य परिमितकर्तृकक्रियामयक्रत्वनुप्रवेशासामर्थ्यात् सामर्थ्यलक्षणलिंगविरोधेन क्रियामयक्रत्वनुप्रवेशे व्युदस्ते विद्यामयक्रतुशेषत्वं सिध्यति । तथा &amp;lsquo;एवंविदे सर्वाणि भूतानि विचिन्वन्ती&amp;rsquo;ति विद्यासमभिव्याहाररूपवाक्यवशादपि विद्यामयक्रतुशेषत्वसिद्धिः ॥ननु एवंविद इति चतुर्थीश्रुत्यैव विद्यायाश्शेषित्वावगमात् समभिव्याहारलक्षणवाक्यस्य विद्यामयक्रतुशेषत्वं कुतोऽभ्युपेयमिति चेत् &amp;lsquo;एवंविद&amp;rsquo; इति चतुर्थीश्रुत्या विद्यावतश्शेषित्वबोधनेऽपि विद्यायाश्शेषित्वाबोधनेन वाक्येनैव विद्यामयक्रतोश्शेषत्वस्य बोधनीयत्वात् । ननु विद्यामयक्रतौ विध्यनुपलम्भात् कथं तच्छेषत्वमित्यत्राह -&lt;br&gt;&#xA;॥ अनुबंधादिभ्यः प्रज्ञान्तरपृथक्त्ववद्दृष्टश्च तदुक्तम् ॥&lt;br&gt;&#xA;यज्ञानुबन्धिग्रहस्तोत्रशस्त्रादीनां &amp;lsquo;मनसाऽशंस&amp;rsquo;न्नित्यादिना आम्नातत्वात् तेषां च क्रत्वव्यभिचारित्वात् क्रियामयस्य च क्रतोरसंभवस्योक्तत्वात् विद्यामयक्रतुविधिरुन्नीयते । यथा &amp;lsquo;स यदि सोमं बिभक्षयिषेत् न्यग्रोधस्तिभिनीराहृत्य तास्संपिष्य दधन्युन्मृज्य तमस्मै भक्षं प्रयच्छेत् न सोम&amp;rsquo;मित्यत्र यागार्थद्रव्यसंस्कारभक्षणसङ्गत्या स्तिभिनीचमसेषु यागान्वयकल्पनस्य दृष्टत्वात् । अनुबन्धादीत्यादिशब्देन श्रुत्यादयः पूर्वोक्ता गृह्यन्ते । प्रज्ञान्तरपृथक्त्ववत् । यथा प्रज्ञान्तरं दहरविद्यादिकं क्रियामयात् क्रतोः पृथग्भूतं श्रुत्यादिभिरवगम्यते, एवमनुबन्धादिभिर्विद्यामयः क्रतुः कल्प्यत इत्यर्थः । दृष्टश्चानुवादसरूपेषु कल्प्यमानो विधिः । तदुक्तं &amp;lsquo;वचनानि त्वपूर्वत्वा&amp;rsquo;दिति ॥ननु &amp;lsquo;तेषामेकैक एव तावान्यावानसौ पूर्व&amp;rsquo; इत्यतिदेशेन प्रकृतेष्टकचिताग्नितुल्यत्वावगमात् क्रियामयक्रत्वनुप्रवेशोऽवगम्यत इति चेत्तत्राह -&lt;br&gt;&#xA;॥ न सामान्यादप्युपलब्धेर्मृत्युवन्नहि लोकापत्तिः ॥&lt;br&gt;&#xA;नह्यतिदेशबलात् सर्वथा साम्यं वक्तव्यम् । येन क्रियामयक्रत्वनुप्रवेशस्स्यात् । स्वशेषिभूतक्रतुद्वारा फलजनकत्वरूपविवक्षितसामान्यमात्रेणाप्यतिदेश उपपद्यते । &amp;lsquo;स एष एव मृत्युर्य एष एतस्मिन्मण्डले पुरुष&amp;rsquo; इत्यत्र संहर्तृत्वसामान्यविवक्षयाऽपि मृत्युशब्दः प्रयुक्तः । न तु सर्वथा साम्यं विवक्षित्वा । तथात्वे मृत्युवन्मण्डलपुरुषस्यापि मृत्युलोकप्राप्तिस्स्यात् । अतो विवक्षितसाधर्म्यमात्रेणापि &amp;lsquo;तेषामेकैक&amp;quot; एव तावा&amp;rsquo;नित्यतिदेश उपपद्यते ॥॥ परेण च शब्दस्य ताद्विध्यं भूयस्त्वात्त्वनुबन्धः ॥&lt;br&gt;&#xA;परेण च ब्राह्मणेन अस्यापि मनश्चिताद्यभिधायिनश्शब्दस्य ताद्विध्यं तद्विधत्वं विद्यामयप्रतिपादकत्वम् अवगम्यते । परस्मिन् हि ब्राह्मणे &amp;lsquo;अयं वाव लोक एषोऽग्निश्चितस्तस्याप एव परिश्रितो मनुष्या यजुष्मत्य इष्टका&amp;rsquo; इत्यारभ्य &amp;lsquo;सर्वोऽग्निर्लोकंपृणामभिसंपद्यते स यो हैतदेवं वेद लोकंपृणामेनं भूतमेतत्सर्वमभिसंपद्यत&amp;rsquo; इति सर्वभूताभिसंपत्तिफलायाः क्रियामयक्रत्वनंगभूताया विद्यायाः प्रतिपादनदर्शनेन मनश्चितादीनां सांपादिकाग्नीनां न क्रियामयक्रत्त्वनुप्रवेशित्वम् । ननु मनश्चितादीनां क्रियानुबंधाभावे अग्निरहस्ये कर्मकांडेऽनुबंधः&amp;quot; किमर्थमित्यत्राह - &amp;lsquo;भूयस्त्वात्त्वनुबंधः&amp;rsquo; । मनश्चितादिषु संपादनीयानामग्न्यंगानां भूयस्त्वात् तत्सन्निधाविहानुबंधः कृत इति स्थितम् ॥&lt;br&gt;&#xA;॥ इति पूर्वविकल्पाधिकरणम् ॥&lt;/p&gt;</description>
    </item>
    <item>
      <title>35 शरीरे भावाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/35_sharIre_bhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/35_sharIre_bhAvAdhikaraNam/</guid>
      <description>&lt;p&gt;॥एकआत्मनश्शरीरे भावात्॥ किं कर्तृत्वादिविशिष्टं प्रत्यगात्मनस्सांसारिकस्वरूपमनुसन्धेयम्। उत प्रजापतिवाक्योदितापहतपाप्मत्वादि लक्षणस्सांसारिकरूपव्यतिरेकएवानुसन्धेय इति विशये कर्तृत्वादिविशिष्टमेव रूपमनुसन्धेयम्। शरीरे वर्तमानस्योपासितुरात्मनस्तथाभावात् इति पूर्वपक्षे प्राप्त उच्यते-॥व्यतिरेकस्तद्भावभावित्वान्नतूपलब्धिवत्॥ प्रजापतिवाक्योदितापहतपाप्मत्वादिलक्षणस्सांसारिकस्वरूप एवानुसंधेयः। न तु कर्तृत्वादिविशिष्टस्वरूपमपि। कुतः? तथोपासने सत्येव तत्क्रतुन्यायेन तादृशात्मस्वरूपफलप्राप्तेर्भावित्वात्। ननु प्रजापतिविद्यायाः&amp;quot; प्रकरणाद्दहरविद्याशेषत्वेन विद्यान्तरशेषत्वे प्रमाणाभावइतिचेन्न। प्रजापतिवाक्योदितप्रत्यगात्म ब्रह्मविद्यायाः ब्रह्मप्राप्तिपूर्वकापहतपाप्मत्वादिगुणाष्टकविशिष्टस्वात्माविर्भावलक्षणमोक्षरूपफलस्य तत्क्रतुन्यायेन तादृशस्वात्मोपासनसाध्यत्वेन सर्वब्रह्मविद्यांगत्वसिद्धेः सर्वपरविद्यास्वपि प्रजापतिवाक्योदितापहतपाप्मत्वादिलक्षण सांसारिकरूपव्यतिरेकस्यैवानुसन्धेयत्वात्। नतूलब्धिवत्। यथा ब्रह्मस्वरूपोपलब्धिः यथावस्थितब्रह्मानुसन्धआनादेव, तथाऽऽत्मोपलब्धिरपि॥ यथा प्रकरणविशेषश्रुतानां&amp;quot; सत्यत्वज्ञानत्वादि स्वरूपनिरूपकधर्माणां &amp;lsquo;आनन्दादयः प्रधानस्येत्य&amp;rsquo; धिकरणोक्तन्यायेन सर्वब्रह्मविद्यापेक्षितब्रह्मस्वरूपप्रतिपत्ति उपयोगितया सामर्थ्यरूपाल्लिंगात् प्रकरणभङ्गेन सर्वब्रह्मविद्यासाधारण्यमाश्रीयते, यथा वा &amp;lsquo;तमेतं&amp;quot; वेदानुवचनेन ब्राह्मणा विविदिषन्ती&amp;rsquo;ति विद्याविशेषप्रकरणश्रुतानां वेदानुवचनादीनां सर्वब्रह्मविद्यापेक्षितचित्तनैर्मल्योपयोगित्व लक्षणसामर्थ्यरूपलिंगवशेन सर्वविद्यासाधारण्यं, तथैव प्रजापतिवाक्योदितप्रत्यगात्मविद्याया अपि सर्वविद्यासाधारण्यं न्याय्यमिति॥ ॥इति शरीरेभावाधिकरणम्॥&lt;/p&gt;</description>
    </item>
    <item>
      <title>36 अङ्गावबद्धाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/36_angAvabaddhAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/36_angAvabaddhAdhikaraNam/</guid>
      <description>&lt;p&gt;॥अंगावबद्धास्तु न शाखासुहि प्रतिवेदम्॥ &amp;lsquo;ओमित्येतदक्षरमुद्गीथमुपासीते&amp;rsquo;त्यादौ निर्विशेषसामान्येन व्यवहारासंभवाद्विशेषाकांक्षायां तत्तच्छाखागताना मेवोद्गीथव्यक्तीनां सन्निहितत्वात् तन्मात्रविषयत्वमेव उद्गीथश्रुतेर्युक्तम्। ततश्च तांडिशाखागतरसतमत्वकामाप्तिहिरण्मयपुरुषाकाशादिदृष्टिविशिष्टोपासने तांडिशाखागतोद्गीथव्यक्तेरेव क्रतुमध्यप्रयुक्ताया उपास्यत्वम््। नतु शाखांतरगतोद्गीथव्यक्तेः। न च सर्वशाखागतोद्गीथानामैक्यं&amp;quot; शंक्यं, स्वरादिभेदेन उद्गीथव्यक्तीनां भिन्नत्वात्। नचोद्गीथश्रुते स्सङ्कोचलक्षणबाधप्रसंग इति वाच्यम्। शुक्लपटमानयेत्यादौ पटशब्दस्य व्यक्तिविशेषार्थकत्वेऽपि &amp;lsquo;जातिव्यक्तीगृहीत्वेहवयंतु श्रुतलक्षिते। कृष्णादि यदिमुञ्चामः काश्रुतिस्तत्र पीड़्यत&amp;rsquo;इतिन्यायेन श्रुत्यर्थभूतायाः पटत्वजातेः, लक्ष्यायाव्यक्तेश्चापरित्यागेन पटश्रुत्यबाधइत्युक्तरीत्या उद्गीथश्रुतेरप्यबाधात् तत्तच्छाखागतोद्गीथमात्रविषयत्वमेवेति पूर्वपक्षे प्राप्ते उच्यते- अङ्गावबद्धास्तु नशाखासुहि प्रतिवेदम्।तुशब्दः पूर्वपक्षव्यावृत्त्यर्थः। उद्गीथाद्यंगावबद्धा उपासनास्तत्तच्छाखागतोद्गीथव्यक्तिष्वेव न व्यवतिष्ठेरन्, अपितु प्रतिशाखं संबध्येरन्। शुक्लं&amp;quot; पटमानयेत्यादौ शुक्लपदसमभिव्याहारान्यथानुपपत्त्या विशिष्टैकार्थप्रत्यायनायाविशेषप्रवृत्तश्रुतेः&amp;quot; पीडनेऽपि प्रकृते तादृशबाधकाभावेनाविशेषप्रवृत्तोद्गीथश्रुतेः सन्निधिमात्रेण सङ्कोचाभावात् शाखान्तरगतः&amp;quot; क्रतुमध्ये प्रयुज्यमानउद्गीथः शाखान्तरोक्तोपासनप्रकारेणाप्युपास्य इत्यर्थः॥॥मंत्रादिवद्वाऽविरोधः॥ शाखान्तराम्नातानां मंत्रादीनां शाखांतराम्नातक्रतुसंबंधवत् शाखांतरगतोपासनानामपि शाखांतरगतोद्गीथसंबंधे विरोधाभावादिति स्थितम्॥ ॥इति अङ्गावबद्धाधिकरणम्॥&lt;/p&gt;</description>
    </item>
    <item>
      <title>37 भूमज्यायस्त्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/37_bhUmajyAyastvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/37_bhUmajyAyastvAdhikaraNam/</guid>
      <description>&lt;p&gt;॥भूम्नः क्रतुवज्ज्यायस्त्वं तथा हि दर्शयति॥ छान्दोग्ये वैश्वानरविद्यायां द्युमूर्धादिव्यस्तोपासनेषु औपमन्यवादिभिरुक्तेषु &amp;lsquo;अत्यन्नं पश्यति प्रियं भवत्यस्य ब्रह्मवर्चसं कुले य एतं वैश्वानरमुपास्त&amp;rsquo;इति व्यस्तोपासनेषु फलश्रवणाद्व्यस्तोपासनमेव प्रामाणिकम्। &amp;lsquo;यस्त्वेतमेवं प्रादेशमात्रमभिविमानमात्मानं वैश्वानरमुपास्ते स सर्वेषु लोकेषु सर्वेषु भूतेषु सर्वेष्वात्मस्वन्नमत्ती&amp;rsquo;ति व्यस्तोपासनसमुदायानुवाद एव। नतु समस्तोपासनविधिः। अथवा अनेन वाक्येन समस्तोपासनमपि विधीयते। अतो द्वयमपि प्रामाणिकम्। अल्पफलार्थिभिर्व्यस्तोपासनं कर्तव्यम्। फलभूमार्थिभिस्तु समस्तोपासनं कर्तव्यमिति पूर्वपक्षः। सिद्धान्तस्तु- भूम्नस्सामस्त्यस्य ज्यायस्त्वंप्रामाणित्वकम्। तथा हि दर्शयति श्रुतिः व्यस्तोपासनेऽनर्थं ब्रुवती। &amp;lsquo;मूर्धाते व्यपतिष्यद्यन्मान्नगमिष्य&amp;rsquo;इति &amp;lsquo;अंधोभविष्यो यन्मान्नागमिष्य&amp;rsquo;इिति। नचेदं नहिनिंदान्यायेन समस्तोपासनप्रशंसार्थमेव किं न स्यादिति वाच्यम्। अग्निहोत्रं प्रकृत्य श्रुतेन &amp;lsquo;जर्तिलयवाग्वावा जुहुयात् गवीधुकयवाग्वावा न ग्राम्यान् पशून्हिनस्ति नारण्या&amp;rsquo;निति वाक्येन जर्तिलगवीधुकशब्दवाच्यारण्यतिलारण्यगोधूमकृतयवाग्वोर्विकल्पेन अग्निहोत्राहुतौद्रव्यत्वविधानेग्राम्यारण्यपशुहिंसारहिततया तयोस्स्तवनेऽपि &amp;lsquo;अथोखल्वाहुरनाहुतिर्वैजर्तिलाश्च गवीधुकाश्च पयसाग्निहोत्रं जुहुया&amp;rsquo;दिति तदनन्तरं जर्तिलादिप्रतिक्षेपेण पयोविधिदर्शनादेकवाक्यतया जर्तिलयवाग्वेत्यादेः ग्राम्यारण्यपशुहिंसाराहित्येन प्रशस्ततया होमार्हा अपि जर्तिलागवीधुकाश्च यदपेक्षया दुष्टास्तत्पयएव प्रशस्तमिति पयस्स्तुत्यर्थत्वमेकवाक्यतानुरोधादिति। &amp;lsquo;नचेदन्यं प्रकल्पयेत् प्रक्लृप्तावर्थवादस्स्या&amp;rsquo;दिति पूर्वतंत्राधिकरणे किंचिद्विधिपूर्वकं तन्निंदायां विध्यन्तरश्रवणेसति तदेकवाक्यतानुरोधात् पूर्वप्रवृत्तयोर्विधिनिंदयोस्तदर्थवादत्वमिति समर्थितम्। तद्वदेवेहापि युक्तम्। ननु जर्तिलगवीधुकयोः पयसासह संबंधाभावात् जर्तिलगवीधुकयवागूविधानयोरर्थवादतयैव विध्यकवाक्यता समर्थनीयेति तत्रतथाऽस्तु। इहतु भूमविद्यायां नामादीनां सत्येन ब्रह्मणासह भूयस्त्वावधित्वेन संबद्धानां प्रासङ्गिकोपासनविधिवत् समस्तोपासनाविषयेण वैश्वानरात्मना द्व्यादित्यादीनां तदवयवत्वेन सम्बद्धानां प्रासङ्गिकोपासनविधिः&amp;quot; किं न स्यादितिचेत् मैवं। व्यस्तोपासननिन्दनेन &amp;lsquo;मूर्धात्वेष आत्मन इति होवाचे&amp;rsquo;त्यादिवाक्येषु तु शब्दकृतेन द्व्यादित्यानां स्वतंत्रोपास्यत्वव्यवच्छेदेन &amp;lsquo;तान्होवाचैते वै खलुयूयं पृथगिवेममात्मानं&amp;quot; वैश्वानरं विद्वांसोऽन्नमात्थे&amp;rsquo;ति व्यस्तोपासनानां भ्रममूलत्वोद्धाटनेन भूतविद्यावैषम्यस्य बहुविधस्य सत्वेन जर्तिलयवागुन्यायस्यैव अत्र प्रवृत्त्यौचित्यात्। क्रतुवत्। यथा &amp;lsquo;वैश्वानरं द्वादशकपालं&amp;quot; निर्वपेत् पुत्रे जात&amp;rsquo;इति विहितस्य क्रतोः &amp;lsquo;यदष्टाकपालो भवती&amp;rsquo;त्यादिरर्थवादः। नत्वष्टाकपालादिद्रव्यविधायकः। एवं &amp;lsquo;अत्यन्नं&amp;quot; पश्यति प्रिय&amp;rsquo;मित्यादिव्यस्तोपासन श्रवणमर्थवादः। तस्मात्समस्तोपासनेमेव प्रामाणिकमिति॥ ॥इति भूमज्यायस्त्वाधिकरणम्॥&lt;/p&gt;</description>
    </item>
    <item>
      <title>38 शब्दादिभेदाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/38_shabdAdibhedAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/38_shabdAdibhedAdhikaraNam/</guid>
      <description>&lt;p&gt;॥नानाशब्दादिभेदात्॥ नानाशाखागतानां मोक्षैकफलानां सद्विद्याभूमविद्यादीनां किमेकविद्यात्वं उतविद्याभेदइतिसंशये सर्वासुविद्यासु वेद्यस्य ब्रह्मणएकत्वेन रूपभेदाभावात् विद्यैक्यमिति पूर्वपक्षे प्राप्तउच्यते-विद्याः परस्परं&amp;quot; विभिन्नाएव पूर्वकांडोदितशब्दांतराभ्यासादिविधेयभेदापादकहेतुसद्भावात्। यद्यपि वेद उपासीतेत्यादि शब्दानां&amp;quot; पर्यायत्वेनाविच्छिन्नस्मृतिसंततिरूपैकार्थबोधकत्वात् तादृशस्मृतीनांच ब्रह्मैकविषयत्वं, तथापि तत्तद्विद्याप्रकरणप्रतिपादित जगदेककारणत्वापहतपाप्मत्वादि विभिन्न विशेषणविशिष्टब्रह्मविषयप्रत्ययावृत्ति बोधकत्वेन विद्यानां परस्परभेदस्यावश्याभ्युपयेत्वात्॥ ॥इति शब्दाभेदाधिकरणम्॥&lt;/p&gt;</description>
    </item>
    <item>
      <title>39 विकल्पाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/39_vikalpAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/39_vikalpAdhikaraNam/</guid>
      <description>&lt;p&gt;॥विकल्पोविशिष्टफलत्वात्॥ सद्विद्यादीनां ब्रह्मप्राप्तिफलकानामेकस्मिन् पुरुषे समुच्चयोवा विकल्पोवेतिसंशये अग्निहोत्रदर्शपूर्णमासादीनां&amp;quot; स्वर्गैकफलानां भूयस्त्वापेक्षयायथैकस्मिन्नधिकारिणि समुच्चयः तथा एकस्मिन्नेवपुरुषे ब्रह्मानुभव भूयस्त्वापेक्षया समुच्चयस्स्यादिति पूर्वपक्षे प्राप्त उच्यते- विकल्पोविशिष्टफलत्वात्॥ तासांविद्यानां विकल्पएव। ब्रह्मानुभवविरोध्यनाद्यविद्याकर्म निरसनपूर्वकानवधिकातिशयानंद ब्रह्मानुभवरूपफलस्य सर्वविद्यासाधारण्यात् विकल्पएव॥॥काम्यास्तुयथकामं समुच्चीयेरन्नवापूर्वहेत्वभावात्॥ ब्रह्मप्राप्तिव्यतिरिक्तानां फलानां काम्यत्वेन यथेष्टं समुच्चयोवा विकल्पोवाभवतु। परिमितफलानां&amp;quot; कर्मणां फलभूयस्त्वापेक्षायां एकस्मिन्नधिकारिणिसमुच्चयस्य तदभावे विकल्पस्यच अग्निहोत्रदर्शपूर्णमासादिषु दृष्टत्वात्। अपरिमितफलासु ब्रह्मविद्यासु नतादृशन्यायावतारः॥ ॥इति विकल्पाधिकरणम्॥&lt;/p&gt;</description>
    </item>
    <item>
      <title>40 यथाश्रयभावाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/40_yathAshrayabhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/3/40_yathAshrayabhAvAdhikaraNam/</guid>
      <description>&lt;p&gt;॥अङ्गेषु यथाश्रयभावः॥ अङ्गेष्वाश्रितानामुपासनानां कतोर्बहिः प्रयोगासम्भवेनाश्रयतन्त्रत्वस्य वक्तव्यतया प्रयोगवचनेनाश्रयाणाम् उद्गीथादीनां समुच्चयनियमेनाश्रितानामपि समुच्चयनियमो युक्तः। इतरथा तदाश्रितत्वानुपपत्तेरित्यर्थः॥॥शिष्टेश्च॥ &amp;lsquo;गोदोहनेन पशुकामस्य प्रणयेदि&amp;rsquo;तिवदधिकारान्तराश्रवणेनोद्गीथमुपासीतेत्युद्गीथाङ्गतयोपासनविधानाच्च नियमेनोपासनोपादेया। न च वीर्यवत्तरत्वरूपफलार्थत्वस्य &amp;lsquo;तन्निर्धारणानियम&amp;rsquo; इत्यत्रोक्तत्वात्कथं&amp;quot; तस्योद्गीथाङ्गत्वमिति वाच्यम्। &amp;lsquo;उद्गीथमुपासीते&amp;rsquo;ति वाक्येनोपासनस्योद्गीथरूपाश्रयसंबंधे वीर्यवत्तरत्वरूपफलसम्बन्धे च बोध्यमाने वाक्यभेदप्रसङ्गात्। न च वाक्यभेदभीत्या तस्य फलविधित्व असम्भवेऽपि तस्य फलाकांक्षायां&amp;quot; रात्रिसत्रन्यायेन वीर्यवत्तरत्वस्यैवार्थवादिकस्य फलत्वकल्पनं सम्भवतीति वाच्यम्। पर्णतादावपि तथा प्रसङ्गात्॥॥समाहारात्॥ &amp;lsquo;होतृषदनाद्धैवापि दुरुद्गीथमनुसमाहरती&amp;rsquo;त्युपासनस्य समाहारनियमो दृश्यते। उद्गातृकृतवेदनहानिप्रयुक्तोद्गीथवैगुण्यस्य होतृकर्तृकप्रणवोद्गीथैकत्वविज्ञानेन समाधानोक्त्योपासनस्यावश्यकत्व प्रतीतेरित्यर्थः॥॥गुणसाधारण्यश्रुतेश्च॥ उपासनगुणस्योपास्यस्य प्रणवस्य &amp;lsquo;तेनेयं त्रयीविद्यावर्तत ओमित्याश्रावयत्योमिति शंसत्योमित्युद्गायती&amp;rsquo;ति साधारण्यश्रुतेश्चोपासनावश्यकता गम्यते। प्रकृतपरामर्शिना तेनेतिशब्देन उपास्यस्य प्रणवस्यैव प्रतीतेः। अतः उपासननियमोऽस्तीति प्राप्त उच्यते-॥न वा तत्सहभावाश्रुतेः॥ न वा क्रतुषूपादाननियम उद्गीथोपासनादेः। कुतः। तत्सहभावाश्रुतेः उद्गीथाङ्गभावाश्रुतेरित्यर्थः। वीर्यवत्तरत्वरूपफलार्थतया गोदोहनतुल्यत्वेन क्रत्वर्थत्वाभावादिति भावः। न च पर्णतादेरपि पुरुषार्थत्वप्रसंगः। पर्णताया जुहूसम्बन्धेऽप्यव्यापाररूपतया फलनिष्पादकत्वाभावेन फलाकांक्षाया एवाभावात्फलकल्पनाया अप्रसक्तेः फलाकांक्षासिध्यर्थं क्रतूपरागेण व्यापाररूपतां सम्पादयितुं जुहूलिंगेन क्रतुमुपस्थाप्य तत्सम्बन्धबोधक शब्दो वा कल्प्यः, जुहूशब्दस्य जुहूसंबन्धिक्रतुलक्षकत्वं वा कल्प्यम्। ततश्च क्रतुफलेनैव नैराकांक्ष्याद्रात्रिसत्रन्यायेनार्थवादिकफलकल्पना न समुन्मिषति। इहोपासनायास्स्वयंव्यापाररूपायाः&amp;quot; क्रतूपरागमन्तरेणैव फलाकांक्षा सम्भवति। सत्याञ्च फलाकांक्षायां वाक्यशेषस्यैव फलसमर्पकतया परिणामसंभवे फलवत्कर्मान्तरबोधकवाक्यकल्पनाद्यनपेक्षणात्। तस्माद्वाक्यशेषश्रुताय तस्मै फलायोद्गीथाद्याश्रयविशिष्टोपासन विधिरित्येव युक्तम्। नचोपासनानामाश्रयतन्त्रत्वात्सत्याश्रये तत्तन्त्राणामुपासनानामप्यावश्यकत्वमिति वाच्यम्। इदमेवह्युपासनानामाश्रयतन्त्रत्वं यदाश्रयेसत्येव वृत्तिर्नान्यदाऽस्तीति, न तु यावदाश्रयसत्त्वं&amp;quot; वृत्तिरिति ततश्च कामोपबद्धत्वादुपासनानां कामनानाञ्चानित्यत्वात्तदवबद्धानामप्युपासनानामनित्यत्वमेव॥॥दर्शनाच्च॥ &amp;lsquo;एवंविद्ध वै ब्रह्मा यज्ञं यजमानं सर्वांश्चार्त्विजोऽभिरक्षी&amp;rsquo;ति ब्रह्मणो वेदनेनैव सर्वेषां&amp;quot; रक्षणं ब्रुवती श्रुतिरुद्गातृप्रभृतीनां वेदनस्यानियमं दर्शयतीति स्थितम्। केचित्तूद्गीथविद्यायाः&amp;quot; क्रत्वर्थत्वाभावे &amp;lsquo;अन्यथात्वं शब्दादितिचेत्&amp;rsquo; इत्यधिकरणे उद्गीथविद्यायाः क्रत्वर्थत्वेन क्रतुसाद्गुण्यफलकत्वेऽप्यार्थवादिकमपि फलं तदविरुद्धं ग्राह्यमिति देवताधिकरणे प्रतिपादितमिति भाष्यं विरुध्येत्। तथा पुरुषार्थाधिकरणे &amp;lsquo;यदेवविद्यया करोतीति विद्यायास्तृतीयाश्रुत्या कर्माङ्गत्वप्रतिपादनान्न विद्यातः पुरुषार्थ इति &amp;lsquo;तच्छ्रुतेः&amp;rsquo; इति सूत्रेण पूर्वपक्षे कृते तत्र विद्याशब्दस्य प्रकृतोद्गीथविद्या विषयत्वेनोद्गीथविद्यामात्रस्य कर्माङ्गत्वेऽपि नब्रह्मविद्यायाः कर्माङ्गत्वमस्तीत्येतदर्थप्रतिपादकयोः &amp;lsquo;असार्वत्रिकी&amp;rsquo;इति सूत्रपद्भाष्ययोर्विरोधश्च स्यादतश्चास्त्येव क्रत्वर्थत्वम्। न च &amp;lsquo;तन्निर्धारणानियमः&amp;rsquo;। &amp;lsquo;अङ्गेषु यथा श्रयभावः&amp;rsquo; इत्यधिकरणद्वयविरोधः। तयोर्नियतक्रत्वर्थत्वप्रतिक्षेपमात्रपरत्वात्। न च क्रत्वर्थत्वेऽप्यार्थवादिकफलस्वीकारे पर्णताया अप्यपापश्लोकश्रवणफलकत्वप्रसंग इति शङ्क्यम्। प्रस्तरग्रहणस्य क्रत्वर्थस्यापि सूक्तवाकमन्त्रप्रतिपाद्यफलार्थत्ववदुपकोसल विद्यांगभूताया अक्षिविद्यायाः &amp;lsquo;नास्यावरपुरुषाः&amp;quot; क्षीयन्ते&amp;rsquo;इति प्रतिपन्नब्रह्मविद्याविरोधितदुपयोगिफलार्थत्ववच्च क्रत्वर्थाया अपि पर्णताया अर्थवादप्रतिपन्नकत्वविरुद्धफलार्थत्वे नदोष इति भाष्यकाराशयइति वदन्ति। अन्येतु &amp;lsquo;अन्यथात्वं शब्दात्&amp;rsquo; इत्यत्र भाष्यस्यान्वारुह्योक्तत्वात् क्रत्वर्थत्वं नभाष्यकृदभिमतमिति वदन्ति॥ ॥इति यथाश्रयभावाधिकरणम्॥ इति चतुष्षष्टिप्रबन्धनिर्माणसंसूचितसर्वतंत्रस्वतंत्रताबिरुदाञ्चितैः श्रीमद्रङ्ग&amp;quot; रामानुजमुनिभिरनुगृहीतायां श्रीशारीरकब्रह्मसूत्रव्याख्यायां&amp;quot; श्रीशारीरकशास्त्रार्थदीपिकायां तृतीयाध्यायस्य तृतीयः पादः&amp;quot;&lt;/p&gt;</description>
    </item>
  </channel>
</rss>
