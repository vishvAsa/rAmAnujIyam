+++
title = "20 समानाधिकरणम्"

+++
॥समानएवंचाभेदात्॥ एकस्यामेव वाजसनेयशाखायां अग्निरहस्ये 'स आत्मानमुपासीत मनोमयंप्राणशरीरं सत्यसंकल्पमाकाशात्मान'मिति श्रुतशांडिल्यविद्यातः 'मनोमयोयंपुरुषोभास्सत्यं तस्मिन्नंतर्हृयये यथा व्रीहिर्वायवोवा, स एष सर्वस्य वशीसर्वस्येशानः सर्वस्याधिपतिस्सर्वमिदं प्रशास्तियदिदं किंचे'ति श्रुता शांडिल्यविद्या भिद्यते। सत्यसंकल्पत्वरूपवशित्वरूपगुणभेदादिति प्राप्त उच्यते- समान एवं चाभेदात्॥ उभयत्रापि मनोमयत्वादिके समाने सति वशित्वादेस्सत्यसंकल्पत्व विततिरूपत्वेन वशित्वसत्यसंकल्पत्वयोरभेदाद्रूपभेदाभावाद्विद्यैक्यमिति सिद्धांतः॥इति समानाधिकरणम्॥