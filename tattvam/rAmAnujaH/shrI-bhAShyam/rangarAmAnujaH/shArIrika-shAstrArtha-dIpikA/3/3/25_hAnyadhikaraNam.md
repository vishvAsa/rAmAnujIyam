+++
title = "25 हान्यधिकरणम्"

+++
॥हानौ तूपायनशब्दशेषत्वात्कुशाच्छंदस्तुत्युपगानवत्तदुक्तम्॥ छंदोगाः 'घृत्वाशीर'मिति पुण्यपापयोर्हानिं, शाट्यायनिनः 'सुहृदस्साधुकृत्या'मित्यादिनाप्रियाप्रियेषुसंक्रमणं" कौषीतकिनः 'तत्सुकृतदुष्कृते ध्रूनुत'इत्यादिना पुण्यपापयोर्हानिसंक्रमणेच प्रतिपादयंति। हान्युपायनोभयचिंतनानां" किंवैकल्पिकत्वं उत समुच्चय इति संशये पृथगाम्नानात् समुच्चयांगीकारे तस्य कौषीतकिवाक्यसिद्धत्वेन शांखांतराम्नानवैयर्थ्यप्रसंगाच्च वैकल्पिकत्वमेव। नचानेकशाखापाठस्याध्येतृभेदेन परिहरणीयता अविशेषपुनश्श्रवणाभावादिति पूर्वपक्षे प्राप्तउच्यते- केवलहानेः केवलोपायनस्यच श्रूयमाणस्य परस्परसमुच्चयस्यावश्यकत्वेन उपायनशब्दस्य हानिवाक्यशेषत्वमेवोचितम्। यथा 'औदुंबर्यः कुशा'इति वाक्यस्य वानस्पत्याइति वाक्यशेषत्वं। 'देवच्छंदांसि पूर्व'मिति क्रमविशेषप्रतिपादकवाक्यस्य 'देवासुराणां छंदोभि'रितिवाक्यशेषत्वं। 'समयाविषिते सूर्ये षोडशिनस्स्तोत्रमुपाकरोती'ति वाक्यस्य 'हिरण्येनषोडशिनस्स्तोत्रमुपाकरोती'ति वाक्यशेषत्वम्। एवमत्राप्युपायनवाक्यस्य हानिवाक्यशेषत्वमभ्युपगन्तव्यम्। अतो विकल्पस्यान्याय्यत्वात् उभयचिंतनस्यैव सर्वविद्याङ्गत्वं वक्तव्यमिति॥ ॥इति हान्यधिकरणम्॥