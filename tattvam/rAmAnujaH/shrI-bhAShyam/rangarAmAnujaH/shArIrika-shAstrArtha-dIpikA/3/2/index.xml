<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/2/</link>
    <description>Recent content in &#43;२ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/2/index.xml" rel="self" type="application/rss+xml" />
    <item>
      <title>07 x02सन्ध्याधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/2/07_sandhyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/2/07_sandhyAdhikaraNam/</guid>
      <description>&lt;p&gt;॥संध्ये सृष्टिराहहि॥ &amp;lsquo;नतत्र रथा नरथयोगा&amp;rsquo;इति वाक्ये संध्ये स्वप्नस्थाने जीवकर्तृकैव सृष्टिराम्नायते। &amp;lsquo;सहिकर्ते&amp;rsquo;ति स्वप्नदृशं प्राक् प्रस्तुतं जीवमेव स इति शब्देन परामृश्य तस्य कर्तृत्वं श्रुतिराहहि॥।निर्मातारञ्चैके पुत्रादयश्च॥ एके शाखिनः &amp;lsquo;यएषसुप्तेषु जागार्ति कामं कामं पुरुषो निर्मिमाण&amp;rsquo; इति कामानां निर्मातारं जीवमामनंति। अत्र कामशब्देन काम्यमानाः पुत्रादयो वर्ण्यते। पूर्वं हि &amp;lsquo;सर्वान् कामान् छंदतः प्रार्थयस्व, शतायुषः पुत्रपौत्रान्वृणीष्वे&amp;rsquo;ति पुत्रादयोहि कामाः प्रकृताः। अतो जीवएवात्र कर्तृत्वेनाभिधीयते। न च जीवस्य कथमीदृशं सृष़्टिसामर्थ्यमिति वाच्यं। प्रजापतिवाक्ये जीवस्यापि स्तयसङ्कल्पत्वादेराम्नानात्। नच तत्संसारदशायां तिरोहितमिति वाच्यं, मुक्ताविव स्वप्नदशायामाविर्भावादिति द्वाभ्यां सूत्राभ्यां&amp;quot; पूर्वपक्षे प्राप्त उच्यते-॥मायामात्रंतु कार्त्स्न्येनानभिव्यक्तस्वरूपत्वात्॥ तुशब्दः पक्षं व्यावर्तयति। मायाशब्दोह्याश्चर्यत्वं प्रवृत्तिनिमित्तीकृत्य भगवत्संकल्पवाची। &amp;lsquo;मायावयुनं ज्ञान&amp;rsquo;मिति निघंटुपाठाच्च मायाशब्दो ज्ञानरूपसङ्कल्पवचनः। मायामात्रं भगवत्संकल्पमात्रसृष्टम्। नतु जीवसृष्टमित्यर्थः। तत्र हेतुः कार्त्स्न्येनानभिव्यक्तस्वरूपत्वादिति। जीवस्य सत्यसंकल्पत्वादिब्राह्मरूपस्य प्रजापतिवाक्योदितस्य संसारदशायां सर्वात्मनाऽनभिव्यक्तत्वात् न तस्य कर्तृत्वसंभावनाऽपि। &amp;lsquo;सहि कर्ते&amp;rsquo;ति हिशब्देन प्रसिद्धस्यैव कर्तृतया निर्देशात्। स्वप्नदृश एव कर्तृत्वे स्वाहितचोरव्याघ्रादेस्सृष्टिर्नोपपद्यते। &amp;lsquo;इमान् स्वाप्नान्पदार्थानस्राक्ष&amp;rsquo;मिति प्रतिसन्धानप्रसंगाच्च। &amp;lsquo;कामं कामं पुरुषो निर्मिमाण&amp;rsquo;इत्यत्र &amp;lsquo;तदेव शुक्रं तद्ब्रह्मे&amp;rsquo;त्युक्त्या तस्य वचनस्य ब्रह्मविषयत्वाच्च न जीवस्य स्रष्टृत्वं॥ननु स्वाभाविकस्यापहतपाप्मत्वादेस्सत्यसंकल्पत्वपर्यंतस्यानभिव्यक्तिः किन्निबंधनेत्यत्राह- ॥पराभिध्यानात्तु तिरोहितं ततोह्यस्य बंधविपर्ययौ॥ पराभिध्यानात् परमात्मसंकल्पात् तत्तिरोहितं भवति। तत्संकल्पादेवहि अस्य जीवस्य बंधोमोक्षश्च। &amp;lsquo;यदा ह्येवैष एतस्मिन्नदृश्येऽनात्म्येऽनिरुक्तेऽनिलयनेऽभयं प्रतिष्ठां विंदते अथ सोऽभयं&amp;quot; गतो भवति यदाह्येवैष एतस्मिन्नुदरमंतरं कुरुते अथ तस्य भयंभवति, एषह्येवानंदयाती&amp;rsquo;ति श्रवणात्॥॥देहयोगाद्वा सोऽपि॥ सोऽपि तिरोभावः सृष्टिकाले देहयोगाद्वारेण वा भवति प्रळयकाले सूक्ष्माचिच्छक्तियोगद्वारेण वा भवतीत्यर्थः॥।सूचकश्च हि श्रुतेराचक्षतेच तद्विदः॥ स्वाप्नार्थोहि शुभाशुभसूचकः &amp;lsquo;यदा कर्मसु काम्येषु स्त्रियं स्वप्नेषु पश्यति। समृद्धिंतत्र जानीयात्तस्मिन् स्वप्ननिदर्शने, स्वप्ने पुरुषं कृष्णं कृष्णदन्तं पश्यति स एनं हन्ती&amp;rsquo;ति श्रुतेः। आचक्षतेच स्वप्नाध्यायविदस्तथा। ततश्च यदीयं स्वप्नदृष्टिर्जीवकर्तृका तर्हि शुभसूचकानेव सृष्ट्वा पश्येत् नाशुभसूचकान्। अतः न जीवकर्तृकेयं सृष्टिरित्युभयलिंगपादे स्थितं। यदत्र परैरुच्यते स्वप्नसृष्टेस्सत्यत्वे रथादिसृष्टिवदादित्यादेरपि सृष्ट्यभ्युपगमे जाग्रद्दशावत् स्वप्नेऽपि ज्योतिरंतरव्यतिकरसत्त्वात् स्वप्रकाशत्वस्य दुर्विवेचतास्यात्। अतः स्वप्नदृष्टानां सत्यत्वं प्रकरणविरुद्धमिति, तदसत्। परमतेऽपि, मनसः प्रकाशकस्य सत्त्वेन स्वप्ने स्वयंज्योतिष्ट्वसाधनमसंगतमेवहि स्यात्। तस्माल्लोकप्रसिद्धादित्याद्यभावेऽपि स्वकीयज्ञानेन भासकत्वात् स्वयंज्योतिष्ट्वमस्तीत्यत्रैवास्याः श्रुतेस्तात्पर्यमिति सिद्धम्॥ ॥इति संध्याधिकरणम्॥&lt;/p&gt;</description>
    </item>
    <item>
      <title>08 तदभावाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/2/08_tadabhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/2/08_tadabhAvAdhikaraNam/</guid>
      <description>&lt;p&gt;॥तदभावो नाडीषु तच्छ्रुतेरात्मनिच॥ &amp;lsquo;तद्यत्रैतत्सुप्तस्समस्तस्संप्रसन्नः किञ्चिन्नविजानाति आसु तदा नाडीषु सृप्तोभवति, ताभिः प्रत्यवसृप्य पुरीततिशेते, य एषोऽन्तर्हृदय आकाशस्तस्मिन्शेते&amp;rsquo; इति नाडीपुरीतद्ब्रह्मणां सुषुप्तिस्थानत्वश्रवणात्, समुच्चये सप्तम्यवगतनिरपेक्षाधारत्वप्रतीतिभंगप्रसंगात् युगपदनेकस्थानवृत्त्यसंभवाच्च विकल्पइति पूर्वपक्षे प्राप्त उच्यते- तदभावो नाड़ीषु तच्छ्रुतेरात्मनिच। तदभावः पूर्वनिर्दिष्टस्वप्नाभावः। सुषुप्तिरितियावत्। नाडीषु, आत्मनि परमात्मनि, चकारात्पुरीततिचेत्यर्थः। तच्छ्रुतेः पूर्वोदाहृतवाक्येषु ना़डीपुरीतद्ब्रह्मणां&amp;quot; त्रयाणामपि सुषुप्तजीवाधारत्वश्रुतेरित्यर्थः। नाडीमार्गेणैव गत्वा पुरीतदाख्यं हृदयवेष्टनमांसपिंडं&amp;quot; तत्र हृदयांतर्वर्तिनि ब्रह्मणि शयाने जीवे प्रसादे शेते खट्वायां शेते पर्यंके शेत इतिवन्नाड़ीषु शेते पुरीतति शेते ब्रह्मणि शेत इति निर्देशात् त्रयस्याप्युपपत्तेः समुच्चये संभवति पाक्षिकबाधगर्भे विकल्पो नांगीकार्यः। साक्षात् स्थानतु ब्रह्मैवेति॥॥अतः प्रबोधोऽस्मात्॥ यतः ब्रह्मैव सुषुप्तिस्थानं अत एव सुप्तस्य &amp;lsquo;सत आगम्य नविदु&amp;rsquo;रिति ब्रह्मण एव नित्यवत् प्रबोधश्श्रूयमाण उपपद्यते इति सिद्धांतः॥ ॥इति तदभावाधिकरणम्॥&lt;/p&gt;</description>
    </item>
    <item>
      <title>09 कर्मानुस्मृतिशब्दविध्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/2/09_karmAnusmRtishabdavidhyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/2/09_karmAnusmRtishabdavidhyadhikaraNam/</guid>
      <description>&lt;p&gt;॥स एव तु कर्मानुस्मृतिश्बदविधिभ्यः॥ सुप्तस्य मुक्ताविषयतया ब्रह्मणि लीनस्य पुनर्देहसम्बन्धाभावादन्य एवोत्तिष्ठति सुप्तिरहितपुरुषेषु वैदिककर्मणाञ्च साफल्यं भविष्यतीति प्राप्त उच्यते- स एव तु स एवोत्तिष्ठति। कुतः? कर्मानुस्मृतिशब्दविधिभ्यः। सुप्तेः प्राक्कृतं कर्म तेनैव भोक्तत्र्यम्। अन्यथा कृतहानादिप्रसङ्गात्। &amp;lsquo;योऽहं सुप्तस्सोऽहं&amp;quot; जागर्मी&amp;rsquo;ति अनुस्मृतेः, तइह व्याघ्रो वा सिह्मो वेत्यादिशब्दान्मोक्षार्थविधिवैयर्थ्यप्रसङ्गाच्च न सुषुप्तिर्मुक्तितुल्या। अत एव प्रजापतिविद्यायां &amp;lsquo;नाह खल्वयमेवं सम्प्रत्यात्मानं जानाती&amp;rsquo;ति अज्ञत्वेन सुप्तिर्निन्द्यते। मनसैवैतान् कामान् पश्यन् रमत इति मुक्तिस्तद्विलक्षणतया प्रतिपाद्यते। अतो न सुप्तिर्मुक्तिरिति स एवोत्तिष्ठतीति ततश्च स एवाहमस्मीति प्रत्यभिज्ञावशात् सुप्तौ लयो न पुनरुक्तविरोधीति भावः॥ ॥इति कर्मानुस्मृतिशब्दविध्यधिकरणम्॥&lt;/p&gt;</description>
    </item>
    <item>
      <title>10 मुग्धाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/2/10_mugdhAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/2/10_mugdhAdhikaraNam/</guid>
      <description>&lt;p&gt;॥मुग्धेऽर्धसंपत्तिः परिशेषात्॥ जाग्रत्स्वप्नसुषुप्तिमरणानामन्यतमो मोह इति पूर्वपक्षे प्राप्तउच्यते- मुग्धेऽर्धसंपत्तिः परिशेषात्। नतावन्मुग्धो जागरितावस्थो भवितुमर्हति इन्द्रियैर्विषयानिरीक्षणात्। नापि स्वप्नान् पश्यति। निस्संज्ञत्वात्। नापि मृतः। तस्य प्राणोष्मणोरभावात्। नच सुषुप्तः। तद्वैलक्षण्यात्। सुप्तोहि प्रसन्नवदनो निमीलितनेत्रश्च। तस्मान्मोहोनाम मृतेरर्धसंपत्तिः अर्धमृतिरितियावत्। मरणं हि सर्वप्राणवियोगः। सर्वप्राणवियोगोपक्रमकतिपयप्राणसंपत्तिर्मूर्च्छा। तत्रौषधादिवशात् कर्मशेषेच सति वाङ्मनसे प्रत्यागच्छतः। असति तस्मिन् प्राणोष्माणावप्यपगच्छतः। तस्मादर्धमृतिर्मूर्च्छेति स्थितम्॥ ॥इति मुग्धाधिकरणम्॥&lt;/p&gt;</description>
    </item>
    <item>
      <title>11 उभयलिङ्गाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/2/11_ubhayalingAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/2/11_ubhayalingAdhikaraNam/</guid>
      <description>&lt;p&gt;॥नस्थानतोऽपि परस्योभयलिङ्ग सर्वत्रहि॥ संसारिजीवस्येव ब्रह्मणोऽपि मनुष्यादिदेहांतरवस्थित्या तत्प्रयुक्तसुखदुःखभोक्तृत्वमपि प्रसजेत्। यद्यपि परमात्मनो देहांतरवस्थितिप्रयुक्तभोक्तृत्वमाशंक्य परितो दह्यमानगृहान्तर्वर्तित्वे देवदत्तयज्ञदत्तयोरविशिष्टेऽपि तत्स्वामिनस्तदभिमानिनो देवदत्तस्येव यज्ञदत्तस्य तत्कृतदुःखादर्शनवत् देहान्तर्वर्तित्वे जीवपरयोरविशिष्टेऽपि &amp;lsquo;तयोरन्यः पिप्पलं स्वाद्वत्त्यनश्नन्नन्यो अभिचाकशीति&amp;rsquo;ति श्रुत्यनुसारेण देहाभिमानिजीववन्नपरस्य भोक्तृत्वमिति &amp;lsquo;संभोगप्राप्तिरितिचेन्नवैशेष्या&amp;rsquo;दिति सूत्रे स्थितम्। तथा स्मृति पादेऽपि सर्वस्यापि परमात्मशरीरतया शरीरं प्रति स्वामित्वमपि परमात्मनोऽस्तीति मनुष्यादिशरीरस्वामिनस्तदन्तर्वर्तिनः&amp;quot; परमात्मनो भोक्तृत्वमवर्जनीयमिति जीवेश्वरस्वभावाविभाग इति पूर्वपक्षं प्रापय्य शरीरस्वामित्वेऽपि तदन्तर्वर्तित्वेऽपि नित्याविर्भूतापहतपाप्मत्वादिगुणकस्य परमात्मनो न भोक्तृत्वप्रसङ्गः। यथा लोके राजशासनानुवर्तिनां तदतिवर्तिनाञ्च राजानुग्रहनिग्रहसुकृतसुखदुःखयोगेऽपि न राज्ञि तत्प्रसक्तिः। एवं न परमात्मनि शास्तरि न भोक्तृत्वप्रसक्तिरिति &amp;lsquo;भोक्त्रापत्तेरविभागश्चेत्स्याल्लोकव&amp;rsquo;दित्यधिकरणे स्थितम्। तथाऽपि शासकस्यापि राज्ञः स्वेच्छयाऽपि पूयशोणितादिकर्दमितेकारागृहे वसतो दुःखसम्बन्धोऽपरिहार्यः। ब्राह्मणादिशरीरस्वामित्वाच्च ब्राह्मणादिशब्दवाच्यत्वावश्यंभावेन &amp;lsquo;ब्राह्मणो यजेते&amp;rsquo;त्यादिविधिकिङ्करत्वावश्यंभावेन कर्मवश्यत्वादेरप्यवश्यंभावात् इति पूर्वपक्षे प्राप्ते उच्यते- नस्थानतोऽपि परस्योभयलिङ्गं सर्वत्र हि। मनुष्यादिदेहस्थानप्रयुक्तं भोक्तृत्वं परस्य नसंभवति &amp;lsquo;अपहतपाप्मा विजरो विमृत्युर्विशोको विजिघत्सोऽपिपासस्सत्यकामस्सत्यसङ्कल्प&amp;rsquo;इति श्रुत्या सर्वत्रहि विद्यमानं&amp;quot; परंब्रह्म हेयप्रत्यनीकत्वकल्याणैकतानत्वरूपोभयलिङ्गयुक्तमेवभवति। अतो नभोक्तृत्वप्रसङ्गः॥।भेदादितिचेन्न प्रत्येकमेतद्वचनात्॥ यथा जीवस्यापहतपाप्मत्वादिगुणाष्टकयुक्तस्यापि मनुष्यादिदेहयोगरूपावस्थाभेदाद्भोक्तृत्वं, एवं&amp;quot; परमात्मनोऽपि किन्नस्यादितिचेन्न। अन्तर्यामिब्राह्मणे &amp;lsquo;एषत आत्माऽन्तर्याम्यमृत&amp;rsquo; इति अन्तर्यामिणः&amp;quot; परस्य ब्रह्मणोनित्याविर्भूतगुणाष्टकत्वलक्षणामृतत्वं श्रूयते। अतो न जीवसाम्यम्॥॥अपिचैवमेके॥ अपिच एकेशाखिनः &amp;lsquo;तयोरन्यः पिप्पलं स्वाद्वत्यनश्नन्नन्यो अभिचाकशीती&amp;rsquo;ति जीवपरयोर्भोक्तृत्वाभोक्तृत्व लक्षणं वैषम्यमधीयते॥॥अरूपवदेव हि तत्प्रधानत्वात्॥ सर्वशरीर्यपि ब्रह्म अरूपवदेव अशरीरितुल्यमेव &amp;lsquo;आकाशोहवै नामरूपयो र्निर्वहिता ते यदन्तरे&amp;rsquo;ति नामरूपकार्यास्पृष्टत्वे सति नामरूपनिर्वोढृत्वस्य प्रतिपादनेन मनुष्यादिनामरूपसम्बन्धकृतकार्यस्य तत्राप्रसक्तेः। अतस्सर्वत्र विद्यमानमपि ब्रह्मोभयलिङ्गमेव॥ननु ब्रह्मणः कल्याणगुणा न संति &amp;lsquo;अथात आदेशो नेति नेती&amp;rsquo;ति प्रतिषेधादितिचेत् तत्राह॥ ॥प्रकाशवच्चावैयर्थ्यात्॥ यथा &amp;lsquo;सत्यंज्ञानमनन्तं ब्रह्मे&amp;rsquo;ति श्रुत्यवैयर्थ्याय ज्ञानादिरूपत्वमभ्युगम्यते, एवं &amp;lsquo;सत्यकामस्सत्यसङ्कल्प&amp;rsquo; इत्यादिश्रुत्यवैयर्थ्याय कल्याणगुणगणोऽप्यभ्युपगन्तव्यः॥ननु &amp;lsquo;सत्यं ज्ञान&amp;rsquo;मिति ज्ञानस्वरूपत्वप्रतिपादनादेव ज्ञानस्य गुणाश्रयत्वासम्भवादर्थाद्गुणा निषिद्धा इतिचेत्तत्राह- ॥आहच तन्मात्रम्॥ &amp;lsquo;सत्यं ज्ञान&amp;rsquo;मिति श्रुतिर्ब्रह्मणो ज्ञानरूपतामात्रं प्रतिपादयति, न गुणाश्रयतां प्रतिषेधति। तेजोरूपस्य सूर्यस्य प्रभारूपतेजोऽन्तराश्रयत्ववत् ज्ञानरूपस्यापि ब्रह्मणः सार्वज्ञ्याद्याश्रयत्वमुपपद्यते॥॥दर्शयतिचाथो अपिस्मर्यते॥ दर्शयति च वेदान्तगणः &amp;lsquo;निष्कलं निष्क्रियं शान्तं निरवद्यं निरञ्जनम्, पराऽस्य शक्तिर्विविधैव श्रूयते स्वाभाविकी ज्ञानबलक्रियाचे&amp;rsquo;ति ब्रह्मण उभयलिङ्गत्वम्। स्मर्यते च &amp;lsquo;योमामजमनादिञ्च वेत्ति लोकमहेश्वर&amp;rsquo;मित्यादिभिः॥॥अतएवचोपमासूर्यकादिवत्॥ यत एवं तत्तत्स्थानस्थितस्यापि तद्दोषास्पृष्टत्वं अतएव &amp;lsquo;आकाशमेकं हि यथा घटादिषु पृथग्भवेत्। तथाऽऽत्मैकोऽप्यनेकस्थो जलाधारेष्विवांशुमान्॥ एकएव हि भूतात्मा भूतेभूते व्यवस्थितः। एकधा बहुधाचैव दृश्यते जलचन्द्रव&amp;rsquo;दिति जलगतसूर्यप्रतिबिंबादिवदिति दृष्टांतो युज्यते॥॥अम्बुवदग्रहणात्तु नतथात्वम्॥ तुशब्दश्चोद्यं द्योतयति। अम्बुवदिति सप्तम्यन्ताद्वतिः। परमात्मनो नतथात्वं, सूर्यप्रतिबिंबादिसाम्यं&amp;quot; न सम्भवतीत्यर्थः। कुतः? अम्बुवदग्रहणात् अम्बुनि यथा प्रतिबिंबो गृह्यते न तथा हि परमात्मा गृह्यते। तत्र हि अजलस्थमेव प्रतिबिंबं जलस्थमिव गृह्यते, अतस्तत्र तद्गतदोषासंस्पर्शो युज्यते। प्रकृते च विकारान्तर्वर्तिनि ब्रह्मणि तद्गतदोषासंस्पर्शो न युज्यते वक्तुं॥॥वृद्धिह्रासभाक्तत्वमंतर्भावादुभयसामञ्जस्यादेवंदर्शनाच्चा॥ विकारान्तर्भावप्रयुक्तविकारगतवृद्धिह्रासादिभाक्त्वलक्षणो योदोषः सनापतति। तद्गततया प्रतीयमानस्यापि तद्गतदोषास्पृष्टत्वांशे आकाशसूर्यरूपदृष्टान्तद्वयसामञ्जस्यसम्भवात् &amp;lsquo;सिंह इव माणवक&amp;rsquo;इत्यादौ विवक्षितकार्यांशएव दृष्टान्तत्वदर्शनाच्च, न सर्वथा साम्यं&amp;quot; दृष्टान्तदार्ष्टान्तिकयोरपेक्षितमिति भावः॥ननु &amp;lsquo;द्वेवाव ब्रह्मणो रूपे&amp;rsquo;इिति प्रकृतस्य मूर्तामूर्तात्मकप्रपञ्जस्य &amp;lsquo;यथामाहारजनं वास&amp;rsquo;इत्यादिनोपक्षिप्तस्याकारविशेषस्य च, &amp;lsquo;अतात आदेशो नेति नेती&amp;rsquo;ति प्रतिषेधात् निर्विशेषमेव ब्रह्म, अतो नोभयलिंगत्वमिति तत्राह- ॥प्रकृतैतावत्त्वं हि प्रतिषेधति ततो ब्रवीतिच भूयः॥ प्रकृतेः &amp;lsquo;द्वेवाव ब्रह्मणो रूपे&amp;rsquo;इत्यादिना प्रतिपादितैः रूपैर्ब्रह्मणो यदेतावत्त्वं परिच्छिन्नत्वलक्षणो यः प्रकारः तं इतिशब्देन परामृश्य नेति नेतीति निषेधति। न तु स्वरूपेम ब्रह्मसम्बन्धिरूपं निषेधति। नहि श्रुतिः स्वयमेव मानान्तराप्राप्तं मूर्तामूर्तात्मकप्रपञ्चरूपत्वं ब्रह्मणः प्रतिपाद्य स्वयमेव निषेधतीति युज्यते वक्तुं, &amp;lsquo;प्रक्षाळनाद्धि पङ्कस्य दूरादस्पर्शनं वर&amp;rsquo;मिति न्यायात्। अतएव निषेधानन्तरमपि ब्रह्मणो भूयो गुणजातं ब्रवीति श्रुतिः। &amp;lsquo;नह्येतस्मादिति नेत्यन्यत्परमस्ती&amp;rsquo;ति स्वरूपतो गुणतश्च सर्वोत्कृष्टत्वं प्रतिपाद्यते। &amp;lsquo;अथ नामधेयं सत्यस्य सत्य&amp;rsquo;मिति नामधेयरूपगुणवत्ता च प्रतिपाद्यते। अतः &amp;lsquo;नेति नेती&amp;rsquo;ति प्रकृतैतावत्त्वमात्रस्य निषेधः॥॥तदव्यक्तमाह हि॥ तद्ब्रह्म अव्यक्तं मानान्तरागम्यमिति श्रुतिराह &amp;lsquo;न चक्षुषा गृह्यते नापि वाचे&amp;rsquo;ति। ततश्च मानान्तरागम्यस्य श्रुत्येकसमधिगम्यस्य ब्रह्मस्वरूपस्यवा मूर्तामूर्तात्मकप्रपञ्चशरीरकत्वस्य वा न निषेधो युक्तः॥॥अपिसंराधने प्रत्यक्षानुमानाभ्याम्॥ संराधनं=सम्यक्प्रीणनम्। भक्तिरूपापन्ननिदिध्यासनम्। तस्मिन् सत्येव साक्षात्कारः नान्यथेति &amp;lsquo;ततस्तु तं पश्यति निष्कळं ध्यायमानः, नाहं वेदैर्नतपसा न दानेन नचेज्यया। भक्त्या त्वनन्यया शक्य अहमेवं&amp;quot; विधोऽर्जुने&amp;rsquo;ति श्रुतिस्मृतिभ्यामवगम्यते॥॥प्रकाशादिवच्चावैशेष्यं प्रकाशस्च कर्मण्यभ्यासात्॥ निदिध्यासनजन्यसाक्षात्कारदशायाञ्च ब्रह्मस्वरूपभूतानन्दज्ञानादितुल्यतया &amp;lsquo;अहंमनुरभवं सूर्यश्चे&amp;rsquo;ति ब्रह्मशरीरभूतमनुसूर्यादिप्रपञ्चस्यापि तत्त्वविद्भिर्वामदेवादिभिस्साक्षात्क्रियमाणत्वात् ब्रह्मस्वरूपवत्तच्छरीरभूत मूर्तामूर्तात्मकप्रपञ्चस्याप्यबाधितत्वं सिद्धम्। ब्रह्मस्वरूपप्रकाशश्च कथं भवतीत्याकांक्षायामाह- प्रकाशश्च कर्मण्यभ्यासादिति। संराधनात्मके ध्यानरूपे कर्मण्यभ्यासात् प्रकाशो भवति, &amp;lsquo;ध्याननिर्मथनाभ्यासाद्देवं&amp;quot; पश्येन्निगूढव&amp;rsquo;दिति श्रुत्युक्तेरितिभावः॥॥अतोऽनतेन तथा हि लिंगम्॥ अतः उक्तैर्हेतुभिरनन्तेन कल्याणगुणेन विशिष्टंब्रह्म। तथाहि सत्येव उभयलिङ्गं ब्रह्म उपपन्नं भवतीत्यर्थः।&lt;/p&gt;</description>
    </item>
    <item>
      <title>12 अहिकुण्डलाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/2/12_ahikuNDalAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/2/12_ahikuNDalAdhikaraNam/</guid>
      <description>&lt;p&gt;॥उभयव्यपदेशात्त्वहिकुंडलवत्॥ &amp;lsquo;द्वेवाव ब्रह्मणो रूपे&amp;rsquo;इत्यादिनोक्तमचिद्वस्तुनो ब्रह्मरूपत्वं किं ब्रह्म स्वरूपस्यैवाचिद्रूपेण परिणामाद्भवति, उत परस्मिन् ब्रह्मणि अचिद्वस्तुनि च एकजातियोगात् उत जीववद्ब्रह्मशरीरतया ब्रह्मविशेषणत्वेनेति संशयः। भिन्नाभिन्नत्वरूपोभयव्यपदेशोपपत्तये ब्रह्मैवाचिद्रूपेण परिणमतइति प्रथमः पक्षः। तथा सति ब्रह्मणो निर्दोषता बाध्यत इति एकजातियोगेनेति द्वितीयः पक्षः। एवं सति &amp;lsquo;आत्मैवेदंसर्वंब्रह्मैवेदंसर्व&amp;rsquo;मिति ब्रह्मस्वरूपस्यैव सर्वशब्दवाच्यत्वव्यपदेशबाधस्स्यात्। नह्येकैव गोव्यक्तिः खंहोगौरित्यादिसर्वगोव्यक्तिवाचिशब्दैरभिधीयते। अतो जीवस्येव ब्रह्मशरीरतया ब्रह्मविशेषणत्वेनाचिद्वस्तुनो ब्रह्मांशत्वमितिराद्धान्तः। सूत्रार्थः-तुशब्दोऽवधारणे। अहेःकुण्डलभावादिवत् ब्रह्मस्वरूपस्यैवाचिद्रूपेणावस्थानं नानात्वनैकत्वरूपोभयव्यपदेशात्॥॥प्रकाशाश्रयवद्वा तेजस्त्वात्॥ वाशब्दोऽनन्तरोक्तव्यावृत्त्यर्थः। यथा प्रकाशतदाश्रययोस्तेजस्त्वेनैकजातियोगादभिन्नत्वमेवमचित् ब्रह्मणोरपि॥॥पूर्ववद्वा॥ वाशब्दः पक्षद्वयव्यावृत्त्यर्थः। पूर्ववद्यथा &amp;lsquo;अंशो नानाव्यपदेशात्, प्रकाशादिवत्तु नैवं पर&amp;rsquo; इत्युभयव्यपदेशोपपत्तये ब्रह्मणो निर्दोषत्वसिद्धये च प्रकाशजातिगुणशरीरवत् पृथक्सिध्यनर्हविशेषणतया जीवस्य ब्रह्मांशत्वमुक्तम्। एवमचिद्वस्तुनोऽपि अचिद्वस्तुवाचिशब्देनाचिद्वस्तुविशिष्टंब्रह्मैवाभिधेयमिति &amp;lsquo;आतमैवेदं सर्व&amp;rsquo;मिति अभेदव्यपदेशोपपत्तिः, विशेषणविशेष्ययोस्स्वरूपस्वभावभेदज्ञापनाय विशेषणविशेष्ये निष्कृष्य भेदेन व्यपदेशश्चोपपद्यते ब्रह्मणो निर्दोषत्व़ञ्च॥॥प्रतिषेधाच्च॥ &amp;lsquo;सवा एष महानज आत्मा विजरो विमृत्युः, नास्य जरयैतज्जीर्यति, विजरो विमृत्यु&amp;rsquo;रित्यादिब्रह्मणोऽचिद्धर्मप्रतिषेधाच्च विशेषणविशेष्यभावेनैव अंशांशिभाव इत्यर्थः॥ ॥इति अहिकुण़्डलाधिकरणम्॥&lt;/p&gt;</description>
    </item>
    <item>
      <title>13 पराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/2/13_parAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/2/13_parAdhikaraNam/</guid>
      <description>&lt;p&gt;॥परमतस्सेतून्मानसंबन्धभेदव्यपदेशेभ्यः॥ वेदान्ते जगत्कारणतया प्रतिपाद्यमानस्यात्मनः &amp;lsquo;अथ य आत्मा ससेतुर्विधृति&amp;rsquo;रिति सेतुत्वश्रवणात् सेतोश्च प्राप्यान्तरप्रापकात्वस्यैव दर्शनेन ब्रह्मणोऽपि प्राप्यान्तरप्रापकता प्रतीयते न तु स्वयंप्राप्यता। किञ्च &amp;lsquo;एतं सेतुं तीर्त्वे&amp;rsquo;ति तरितव्यत्वाभिधानेन एतस्य प्राप्यत्वाभावाविष्करणात् वेदान्तेषु &amp;lsquo;चतुष्पात् ब्रह्मषो़डशकल&amp;rsquo;मित्युन्मानश्रवणान्नेदमपरिमितं, अपरिमितस्योन्मानासम्भवात्। अतो वेदान्तेषु अपरिमितत्वेन प्रतीयमानमन्यदेवेति प्रतीयते। किंच, &amp;lsquo;अमृतस्य परं सेतु&amp;rsquo;मिति अमृतस्य वस्त्वन्तरस्य प्राप्यप्रापकत्वलक्षणस्सम्बन्धः षष्ठ्या प्रतीयते। नहि स्वस्मिन्नेव प्राप्यप्रापकत्वलक्षणस्सम्बन्धस्सम्भवति। किंच, &amp;lsquo;तेनेदं पूर्णं पुरुषेण सर्व&amp;rsquo;मिति प्रतिपादितपुरुषादपि &amp;lsquo;ततो यदुत्तरतर&amp;rsquo;मित्यादिभिरधिकस्य निर्देशात् परस्मादपि ब्रह्मणः परमन्यत् व्यपदिश्यते। अतएभ्यो हेतुभ्यः परस्मादपि ब्रह्मणोऽन्यत् परमभ्युपगन्तव्यमिति पूर्वपक्षे प्राप्त उच्यते-॥सामान्यात्तु॥ &amp;lsquo;यआत्मा स सेतु&amp;rsquo;रिति व्यपदेशः &amp;lsquo;एषां लोकानामसम्भेदाये&amp;rsquo;ति वाक्यशेषश्रुतासङ्करकारित्वलक्षणधर्मसामान्यनिबन्धनः। न तु प्राप्यान्तरप्रापकत्वलक्षणधर्मनिबन्धनः। &amp;lsquo;एतं सेतुं तीर्त्वे&amp;rsquo;त्यत्र तरतिश्च प्राप्तिवचनः&amp;quot; &amp;lsquo;वेदान्तं तरती&amp;rsquo;तिवन्नोल्लघनवचनः॥यदुक्तमुन्मानव्यपदेशादस्य परिमितत्वं प्रतीयत इति तत्राह- ॥बुद्ध्यर्थःपादवत्॥ यथा &amp;lsquo;मनोब्रह्मेत्युपासीतेत्यध्यात्मं तदेतच्चतुष्पाद्ब्रह्म वाक्पादःप्राणः पादश्चक्षुःपादः श्रोत्रं पाद इत्यध्यात्म&amp;rsquo;मित्यत्र ब्रह्मप्रतीकभूतमनआदौ वागादिपादत्वव्यपदेशोपदेश उपासनार्थः, न तु तात्विकः, मनसो वागादिपादत्वासम्भवात्, एवमपरिच्छिन्नस्य ब्रह्मणः &amp;lsquo;प्राचीदिक्कला प्रतीचीदिक्कला दक्षिणा दिक्कला उदीची दिक्कला एष वै सोम्य चतुष्कलः पादो ब्रह्मणः प्रकाशवान्नामे&amp;rsquo;त्युक्तदिगादिलक्षण चतुष्कलपादसम्बन्धासम्भवादुपासनार्थ एव॥ननु स्वयमनुन्मितस्य कथमुपासनार्थतयाऽप्युन्मानप्रतीतिस्तत्राह- ॥स्थानविशेषात् प्रकाशादिवत्॥ यथा प्रकाशाकाशादेपरिच्छिन्नस्यापि वातायनाद्युपाधिवशेन परिच्छिन्नत्वानुसन्धानम्, एवं इहापि अभिव्यक्तिस्थानभूतप्रागाद्युपाधिवशेन उन्मितत्वानुसन्धानमुपपद्यते॥यदुक्तं &amp;lsquo;अमृतस्य परं सेतु&amp;rsquo;मिति सम्बन्धव्यपदेशेनामृताद्भेदोऽवगम्यत इति तत्राह- ॥तथाऽन्यप्रतिषेधात्॥ &amp;lsquo;यस्मात्परन्नापरमस्ती&amp;rsquo;ति पूर्ववाक्ये तदतिरिक्तोत्कृष्टवस्तुनो निषेधेन तद्विरुद्धतया &amp;lsquo;ततो यदुत्तरतर&amp;rsquo;मिति अनन्तरवाक्ये तदधिकवस्तूपक्षेपासम्भवात्ततो यदुत्तरतरमित्यत्र ततश्शब्दः पूर्वोपपादितस्य पुरुषपारम्यस्य उपसंहारपरः। न तु पूर्वप्रतिपादितपुरुषस्य प्रतिपिपादयिषितवस्त्वन्तरावधित्वप्रतिपादनपरः। यद्वा &amp;lsquo;तेनेदं पूर्ण&amp;rsquo;मिति पूर्ववाक्ये सर्वमिदमिति प्रथमान्तनिर्दिष्टतया प्रधानस्य जगतएव &amp;lsquo;ततो यदुत्तरतर&amp;rsquo;मिति तच्छब्देन ग्रहणं युक्तम्। यदुक्तं &amp;lsquo;परात्पर&amp;rsquo;मिति परभेदो व्यपदिश्यत इति तन्न &amp;lsquo;नह्येतस्मादिति नेत्यन्यत्परमस्तीति&amp;rsquo; इति नेतिशब्दनिर्दिष्ठात् एतस्मात् ब्रह्मणोऽन्यत्परन्नास्तीत्यन्यस्य परस्य प्रतिषेधात्। &amp;lsquo;परात्परं पुरुष&amp;rsquo;मिति श्रुतिस्तु &amp;lsquo;अक्षरात्परतः पर&amp;rsquo;इति अक्षरापेक्षया परस्मात्समष्टि जीवात्परमदृश्यत्वादिगुणकं प्रकृतं भूतयोन्यक्षरपुरुषमेव प्रतिपादयतीत्यर्थः॥।अनेन सर्वगतत्वमायामशब्दादिभ्यः॥ अनेन ब्रह्मणा सर्वगतत्वं सर्वस्य जगतो व्याप्तत्वं आयामशब्दादिभ्योऽवगम्यते। आयामशब्दस्तावत् &amp;lsquo;तेनेदं पूर्णं पुरुषेण सर्वं, अन्तर्बहिश्च तत्सर्वं व्याप्य नारायणः स्थित&amp;rsquo; इत्यादिः। आदिशब्देन &amp;lsquo;ब्रह्मैवेदं सर्व&amp;rsquo;मित्यादयो गृह्यन्ते। अतो न परब्रह्मणोऽन्यत्प्राप्यमस्तीति स्थितम्॥ ॥इति पराधिकरणम्॥&lt;/p&gt;</description>
    </item>
    <item>
      <title>14 फलाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/2/14_phalAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/3/2/14_phalAdhikaraNam/</guid>
      <description>&lt;p&gt;॥फलमतउपपत्तेः॥ ऐहिकामुष्मिकं शास्त्रीयं फलं कर्मण एव स्यात्, तस्य फलसाधनत्वश्रवणादिति पूर्वपक्षे प्राप्तेऽभिधीयते- फलमतउपपत्तेः। कर्मभिराराधितादस्मादेव परमपुरुषात्फलं। सर्वज्ञस्य सर्वशक्तेः ब्रह्मणस्सेवाराधितराजवत्फलप्रदत्वोपपत्तेः॥॥श्रुतत्वाच्च॥ &amp;lsquo;सवा एष महानज आत्माऽन्नादो वसुदान&amp;rsquo;इति तस्यैव फलप्रदत्वस्य श्रुतत्वात्॥पूर्वपक्षमाह- ॥धर्मं जैमिनिरतएव॥ कर्मोपासनरूपाराधनात्प्रसन्नस्य परमपुरुषस्य फलदातृत्वे कर्मानुष्ठानानन्तरमेव प्रसादो वक्तुन्नशक्यते। परमस्वतन्त्रस्य प्रसादेसति फलविळम्बायोगात्, कीर्तनादिना फलजननाभावप्रसङ्गाच्च। भाविसंकीर्तनेन फलजननमनुसन्धाय हठात्प्रसीदतश्च असार्वज्ञ्यप्रसङ्गात्, प्रयाजानुष्ठानानन्तरमेव प्रधानानुष्ठाने अङ्गान्तरवैकल्येऽपि फलनिष्पत्तिप्रसङ्गात्, सर्वेश्वरप्रसादस्य वन्ध्यत्वायोगात्। तस्मात्कर्मभिरपूर्वे निष्पन्ने तस्य सङ्कीर्तनादिना नाशहेतुरहितस्य फलजननौन्मुख्ये सति परमपुरुषः प्रसीदतीति वक्तव्यम्। ततश्च अवश्याब्युपगतापूर्वेणैव नर्वाहे किमीश्वरद्वारप्रसादकल्पनया। न च &amp;lsquo;तृप्तएवैन&amp;rsquo;मित्यादिवाक्यशेषश्रुतदेवता प्रसादकल्पनमयुक्तमिति वाच्यम्। कृषिकर्मणि &amp;lsquo;साहाय्यं कृतवद्भिर्भवद्भिरेवेदं फलं दत्त&amp;rsquo;मिति प्रशंसावाक्यवत् तादृशवाक्यशेषस्य कर्माङ्गभूतदेवताप्रसादपरत्वोपपत्तेः। तस्मात् यागदानाख्यधर्ममेव जैमिनिः फलप्रदं मन्यते। अत एव उपपत्तेश्शास्त्राच्च कृष्यादीनां फलसाधनत्ववत् यागदानादीनां विनश्वराणामप्यपूर्वद्वारेण फलसाधनत्वोपपत्तेः&amp;quot; &amp;lsquo;यजेत स्वर्गकाम&amp;rsquo;इति विधिप्रत्ययेन प्रकृत्यर्थ यागस्यैव फलसाधनत्वश्रवणात्॥॥पूर्वंतु बादरायणो हेतुव्यपदेशात्॥ बादरायणस्त्वाचार्यः पूर्वोक्तमेव परमात्मनः फलप्रदत्वं मन्यते। हेतुव्यपदेशात् &amp;lsquo;यजदेवपूजाया&amp;rsquo;मिति प्रीतिहेतुत्ववाचिना पूजाशब्देन यागस्य देताप्रीतिहेतुत्वव्यपदेशात्, &amp;lsquo;स एवैनं भूतिं गमयती&amp;rsquo;त्यादि कर्मविधिशेषवाक्येषु कर्माराधितदेवताया एव यागादेः प्रीतिहेतुत्वावगमात् &amp;lsquo;अहं हि सर्वज्ञानां भोक्ता च प्रभुरेवचे&amp;rsquo;ति फलप्रदायित्वलक्षणप्रभुत्वस्य परमात्मन्येव स्मृतत्वात्, आशु विनश्यतः कर्मणो विधिवाक्यश्रुतकालान्तरभाविफलसाधनत्वनिर्वाहाय द्वारापेक्षायां वाक्यशेषप्रतिपन्नदेवताप्रीतिरूपद्वारपरित्यागेन आत्मसमवेतादृष्टरूपद्वारपरिकल्पनस्यानुचितत्वात्, कर्मप्रीतः परमात्मैव फलप्रद इति स्थितम्॥ ॥इति फलाधिकरणम्॥ इति चतुष्षष्टिप्रबंधनिर्माणसंसूचितसर्वतंत्रस्वतंत्रताबिरुदा़ञ्चितैः श्रीमद्रङ्ग&amp;quot; रामानुजमुनिभिरनुगृहीतायां श्रीशारीरकब्रह्मसूत्रव्याख्यानां&amp;quot; श्रीशारीरकशास्त्रार्थदीपिकायां तृतीयाध्यायस्य द्वितीयः पादः&amp;quot;&lt;/p&gt;</description>
    </item>
  </channel>
</rss>
