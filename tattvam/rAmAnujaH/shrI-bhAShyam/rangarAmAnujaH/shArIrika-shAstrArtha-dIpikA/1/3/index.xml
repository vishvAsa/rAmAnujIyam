<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/</link>
    <description>Recent content in &#43;३ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/index.xml" rel="self" type="application/rss+xml" />
    <item>
      <title>18 द्युभ्वाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/18_dyubhvAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/18_dyubhvAdyadhikaraNam/</guid>
      <description>&lt;p&gt;॥द्युभ्वाद्यायतनं स्वशब्दात्॥ &amp;lsquo;यस्मिन् द्यौः पृथिवीचान्तरिक्षमोतं मनस्सह प्राणैश्च सर्वैस्तमेवैकं जानथात्मानमन्यावाचो विमुञ्चथामृतस्यैषसेतुः&amp;rsquo;। यस्मिन्नक्षरे द्युपृथिव्यन्तरिक्षमनः प्राणादिकं समवेतं, तमेकमेव स्वेतरसमस्तवस्तुनियन्तृत्वेन व्यापकतया आत्मानं जानीथ। अनात्मविषयावाचस्सन्त्यजत। &amp;lsquo;अमृतस्यैषसेतुः&amp;rsquo;। नद्यादिषु सेतुर्हि कुलस्य प्रतिलंभकः, संसारार्णवपारभूतस्य अमृतस्यैषप्रतिलंभक इत्यर्थः। &amp;lsquo;अराइव रथनाभौ संहतायत्र ना़ड्यः&amp;quot; सएषोऽन्तश्चरते बहुधा जायमानः&amp;rsquo;। सन्ततं सिराभिस्तु लंबत्याकोशसन्निभ&amp;rsquo;मित्युक्तरीत्या यत्र हृदये रथनाभौ समर्पिता अराइव नाड्यस्संगताः, तत्र मद्ध्ये स एषः प्रकृत आत्मा &amp;lsquo;अजायमानो बहुधा विजायते। तस्य धीराः परिजानन्ति योनि&amp;rsquo;मिति देवादीनां समाश्रयणीयत्वाय तत्तज्जातीयस्वरूपसंस्थानगुणकर्मसमन्वितः&amp;quot; स्वीयस्वभावमजहदेव स्वेच्छया बहुधा जायमानस्सन्, चरते=वर्तत इत्यर्थः। &amp;lsquo;ओमित्येवं ध्यायथात्मानम्&amp;rsquo;। स्पष्टोऽर्थः। &amp;lsquo;स्वस्ति वः पाराय तमसः परस्तात्&amp;rsquo;। तमसः परस्माद्वर्तमानाय वः पाराय=तीराय। &amp;lsquo;पारावारे परार्वाची तीर&amp;rsquo; इति नैघण्टुकाः। प्राप्यभूतायेति यावत्। तत्पदप्राप्तये ध्यायतेत्यन्वयः। एवं ध्यानाय प्रवृत्तेभ्यो युष्मभ्यं स्वस्ति भवतु। &amp;lsquo;यस्सर्वज्ञस्सर्ववित्&amp;rsquo;। उक्तोऽर्थः। &amp;lsquo;यस्यैषमहिमाभुवि&amp;rsquo;। लोके संसारतंत्रप्रवर्तनरूपः एष महिमा यदीयः। &amp;lsquo;दिव्ये ब्रह्मपुरे ह्येष व्योमन्यात्मा प्रतिष्ठितः&amp;rsquo;। वैकुण्ठाख्ये ब्रह्मपुरे दिव्ये व्योम्नि अयमात्मा प्रतिष्ठित इत्यर्थः। एवं च वाक्यद्वयेन उभयविभूतिनियामकत्वमुक्तं&amp;quot; भवति। &amp;lsquo;भिद्यते हृदयग्रंथिः&amp;rsquo;। हृत्स्थानमयत इति व्युत्पत्त्या हृदयशब्दितो जीवः, तस्य ग्रंथिवत् दुर्मोचा रागद्वेषादयः। &amp;lsquo;छिद्यन्ते सर्वसंशयाः&amp;rsquo;। ब्रह्मज्ञानेन सार्वज्ञ्यसिद्धेरिति भावः। &amp;lsquo;क्षीयंते चास्य कर्माणि&amp;rsquo;। प्रारब्धव्यतिरिक्तानि पूर्वाणि अनेकभवार्जितानि कर्माणि च नश्यन्ति। नाशो नाम कर्मणां फलजननशक्तिविनाशः, शक्तिश्च परमपुरुषाप्रीतिरेव। एतत्सर्वं कदेत्याह&amp;ndash;&amp;lsquo;तस्मिन् दृष्टे परावर&amp;rsquo;इति। परे अवरा यस्मात्सः परावरः। सर्वोतकृष्टा अपि ब्रह्मादयो यस्मान्निकृष्टा इत्यर्थः। तस्मिन् दर्शनसमानाकारविषयीकृत इत्यर्थः। &amp;lsquo;द्वसुपर्णा सयुजा सखाया समानं वृक्षं परिषस्वजाते। तयोरन्यः&amp;quot; पिप्पलं स्वाद्वत्ति अनश्नन्नन्यो अभिचाकशीति&amp;rsquo; युज्यत इति युक्। युक्शब्दे गुणपरः। सयुजौ=समानगुणकौ। सखायौ=अपहतपाप्मत्वादिगुणैः परस्परं समानौ। द्वौ सुपर्णौ=द्वौ पक्षिसदृशौ। समानं वृक्षं=वृक्षवच्छेदनार्हं शरीरम्। समाश्रितावित्यर्थः। तयोरन्यः स्वादु परिपग्वं पिप्पलं&amp;quot; कर्मफलं भुङ्क्ते। अन्यस्तु परमात्मा अभुञ्जान एव प्रकाशते। अत्र शरीरतदाश्रयजीवपरादिविषयवाचकशब्दनिगरणेन विषयिवाचकवृक्षसुपर्मादिशब्दैर्वक्षत्वाध्यवसानलक्षण रूपकातिशयोक्तिर्विच्छित्तिविशेषायेति द्रष्टव्यम्। &amp;lsquo;समाने वृक्षे पुरुषो निमग्नोऽनीशया शोचति मुह्यमानः&amp;rsquo;। अनीशया=भोग्यभुतया प्रकृत्या। मुह्यमानः=तिरोहेतपरमात्मशेषत्वज्ञानानन्दादिलक्षणस्वरुपस्सन्। वृक्षइवछेदनार्हे शरीरे जीवः स्थूलोऽहं कृशोऽहमित्यादि तादात्म्यबुद्ध्यापांसूदकवत्तदेकतामापन्नस्सन् तत्संसर्गकृतानि दुःखान्यनुभवतीन्यर्थः। &amp;lsquo;जुष्टं यदा पश्यत्यन्यमीशमस्य महिमानमिति वीतशाकः&amp;rsquo;। इतिशब्दो बुद्धिस्थप्रकारवचनः। चशब्दश्चाध्याहर्तव्यः। यदाऽसौ जीवो निमग्नात्स्वस्माद्धारकत्वनियन्तृत्वशेषित्वादिना विलक्षणं&amp;quot; स्वकर्मभिः प्रीतं परमात्मानं अखिलजगदीशलक्षणमस्य महिमानञ्च यदा पश्यति तदा वीतशोको भवतीत्यर्थः। &amp;lsquo;यदा पश्यः पश्यते रुक्मवर्णं कर्तारमीशं पुरुषं ब्रह्मयोनिं। तदा विद्वान् पुण्यपापे विधूय निरञ्चनः&amp;quot; परमं साम्यमुपैति&amp;rsquo;। कर्तारं=जगत्कर्तारम्। ईशं=जगदीशितारम्। &amp;lsquo;तस्मादेतद्ब्रह्मे&amp;rsquo;ति निर्दिष्टाव्याकृत ब्रह्मोपादानभूतं &amp;lsquo;भगवानिति शब्दोऽय&amp;rsquo; मित्युक्तरीत्या पुरुषशब्दनिर्दिष्टं वासुदेवं यदा पश्यति तदा निरस्तप्रकृतिलेपस्सन् अपहतपाप्मत्वादिगुणाष्टकलक्षणेन ब्राह्मेण रूपेण परमं साम्यमुपैतीत्यर्थः। एतावन्त्येव विषयवाक्यानि चिन्तोपयुक्तानि। अत्र शंक्यते-यस्मिन् द्यौरिति वाक्ये &amp;lsquo;ओतं मनस्सह प्राणैश्च सर्वे&amp;rsquo;रिति मनःप्राणसम्बन्धिनः प्रतिपादनात्, &amp;lsquo;अराइव रथनाभौ संहता यत्र ना़ड्यः स एषोऽन्तश्चरते बहुधा जायमान&amp;rsquo;इति जीवलिङ्गाच्च, भूतयोन्यक्षरं भुङ्त्वा जीवपरत्वमेवास्य सन्दर्भस्याश्रयणीयमिति। अत्रोच्यते-द्युभ्वाद्यायतनं स्वशब्दात्। द्युभ्वाद्यायतनं परमात्मा। &amp;lsquo;अमृतस्यैषसेतु&amp;rsquo;रिति मोक्षप्रदत्वलक्षणा साधानणधर्मश्रवणात्, &amp;lsquo;तमेवैकं जानथात्मान&amp;rsquo;मिति व्यापकार्थकस्यात्मशब्दस्य च श्रवणात्॥॥मुक्तोपसृप्यव्यपदेशाच्च॥ &amp;lsquo;नामरूपाद्विमुक्तः परात्परं पुरुषमुपैति दिव्य&amp;rsquo;मिति परमात्ममात्रासाधारणमुक्तप्राप्यत्वव्यपदेशात्॥॥नानुमानमतच्छब्दात्प्राणभृच्च॥ अनुमानं प्रधानमस्मिन् प्रकरणे यथा तत्प्रतिपादकशब्दाभावान्न प्रतिपाद्यम्, एवं प्राणभृज्जीवोपि तत्प्रतिपादकशब्दाभावान्नप्रतिपाद्यः॥॥भेदव्यपदेशाच्च॥ &amp;lsquo;जुष्टंयदापश्यत्यन्य&amp;rsquo;मिति प्रकरणप्रतिपाद्यस्य ईशस्य जीवभेदव्यपदेशाच्च॥॥प्रकरणात्॥ भूतयोन्यक्षरप्रकरणाच्च॥॥स्थित्यदनाभ्याञ्च॥ &amp;lsquo;तयोरन्यः पिप्पलं स्वाद्वत्त्यनश्नन्नन्यो अभिचाकशीति&amp;rsquo;ति जीवस्य कर्मफलभोक्तृत्वं परमात्मनस्तु तदंतरेण शरीरे अवस्थानमिति परमात्मनएव प्रकरणतात्पर्यपर्यवसानभूमितया आविष्कृतत्वाच्च परमात्मैव मु़डंकोपनिषत्प्रतिपाद्य इति। ननु &amp;lsquo;द्वासुपर्णे&amp;rsquo;ति मंत्रस्य कथं जीवपरमात्मभेद परत्वं, अन्तः करणजीवपरत्वेन पैङ्गिरहस्यब्रह्मणेनैव व्याख्यातत्वात्। तथा हि&amp;ndash;&amp;lsquo;तयोरन्यः पिप्पलं स्वाद्वत्तीति सत्त्वं, अनश्नन्योअभिचाकशीतीतिज्ञः, तावेतौसत्वक्षेत्रज्ञौ&amp;rsquo;। नच सत्वक्षेत्रज्ञशब्दौ जीवपरमात्मपराविति वाच्यम्। तयोश्शब्दयोरन्तः&amp;quot; करणजीवपरतया प्रसिद्धत्वात्, &amp;lsquo;तत्सत्वं येन स्वप्नं पश्यति अथ योऽयं शारीर उपद्रष्टा सक्षेत्रज्ञः&amp;quot; तावेतौ सत्वक्षेत्रज्ञा&amp;rsquo;विति सत्वक्षेत्रज्ञशब्दयोरन्तः करणजीवपरतया पैङ्गिश्रुत्यैव व्याख्यातत्वाच्च, &amp;lsquo;येन पश्यती&amp;rsquo;ति करणत्वप्रतीतेः सत्वं ह्यन्तःकरणं जीवः परइति चेन्न। नतावज्जीवपरमात्मपरत्वमस्यापवदितुं&amp;quot; शक्यते। अनेन मंत्रेण तुल्यार्थतया प्रत्यभिज्ञायमाने &amp;lsquo;समाने वृक्षेपुरुषो निमग्न&amp;rsquo;इति तयोरैकार्थ्यंहि प्रतीयते। &amp;lsquo;समानेवृक्ष&amp;rsquo; इति मंत्रे च पुरुषो जीवः, अन्तःकरणस्य पुरुषशब्दवाच्यत्वाभावात्, &amp;lsquo;शोचति मुह्यमानः&amp;rsquo; &amp;lsquo;पश्यति वीतशोक&amp;rsquo;इति पदानामस्वारस्याच्च। अन्यश्च परमात्मा। ईशशब्दोक्तत्वात् स्वविषयज्ञानेन वीतशोकत्वहेतुत्वाच्च। नकेवलमनन्तरमन्त्रैकार्थ्यात् &amp;lsquo;द्वासुपर्णे&amp;rsquo;ति मंत्रस्य परमात्मपरत्वं, किन्तु स्ववाक्ये &amp;lsquo;स्वाद्वत्यनश्नन्नन्य&amp;rsquo;इति भोक्तृत्वाभोक्तृत्वश्रवणाच्च तदवसीयते। चक्षुश्श्रोत्रादीनां&amp;quot; द्रष्टृत्वश्रोतृत्वादिवत् अन्तः करणस्यापि करणत्वादेव भोक्तृत्वं नहि संभवति। जीवस्य वृक्षशब्दोक्तदेहपरिष्वङ्गदशायामेव अनश्नत्त्वमपि नोपपद्यते। तर्हि पैङ्गिश्रुतेः&amp;quot; कोऽर्थः। उच्यते-सत्यं बद्धजीवः। &amp;lsquo;द्रव्यामुख्यवसायेषु सत्त्वमस्त्रीतु जन्तुप्वि&amp;rsquo;ति शासनात् जन्तुपरत्वावगतेः। जन्तुश्च प्राणी, &amp;lsquo;जन्तुजन्यशरीरिण&amp;rsquo; इति नामपाठात्, &amp;lsquo;वनयान्विनेष्यन्निव दुष्टसत्वा&amp;rsquo;निति प्रयोगाच्च, &amp;lsquo;न तदस्ति पृथिव्यां वा दिवि देवेषु वा पुनः। सत्वं प्रकृतिजैर्मुक्तं यदेभिस्स्यास्त्रिभिर्गुणै&amp;rsquo;रिति दर्शनाच्च। क्षेत्रज्ञशब्दश्च अत्र परमात्मपरः, अर्थान्तरप्रसिद्धाकाशप्राणादिशब्दवत् अर्थानुपपत्त्या परमात्मपरत्वोपपत्तेः, विष्णोर्नामसहस्रंम&amp;rsquo; इत्युपक्रम्य &amp;lsquo;क्षेत्रज्ञोऽक्षरएवचे&amp;rsquo;ति प्रयोगात्, क्षेत्रं जानातीत्यवयवार्थस्य तस्मिन्नेव पुष्कलत्वाच्च। मोक्षधर्मे-&amp;lsquo;ततस्त्रैगुण्य हीनास्ते परमात्मानमंजसा। प्रविशन्ति द्विजश्रेष्ठ क्षेत्रज्ञं निर्गुणात्मक&amp;rsquo;मिति &amp;lsquo;सर्वावासं वासुदेवं क्षेत्रज्ञं विद्धि तत्वत&amp;rsquo; इति तत्रैव &amp;lsquo;विश्वमूर्द्धा विश्वभुजो विश्वपादाक्षिनासिकः। एकश्चरति क्षेत्रेषु स्वैरचारी यथासुखं॥ क्षेत्राणिच शरीराणि ज्ञानानिच शुभाशुभे। तानि वेत्ति सयोगात्मा ततः क्षेत्रज्ञउच्यत&amp;rsquo;इति प्रयोगात्, तत्रैव कपिलासुरसंवादे &amp;lsquo;ज्ञातानामासुरे श्रेष्ठो ज्ञोद्रष्टाशुचिरुपेक्षक&amp;rsquo; इति, तत्रैव पञ्चविंशतितत्वानि तत्तच्छब्देनोक्त्वा &amp;lsquo;एतस्माद्वर्गादपवृत्तोपवर्गश्शुचिरुपेक्षकः बुद्ध्यमानाप्रतिबुद्धयोः परस्मा&amp;rsquo;दिति तत्रैव &amp;lsquo;अन्यदुदकमन्यत्पुष्करपर्णं तथाऽन्यत्क्षेत्रमन्यः&amp;quot; पुरुषः पञ्चविंशकः अन्यश्चास्मात् क्षेत्रज्ञ&amp;rsquo; इति प्रयोगात्, सनत्कुमारनारदसंवादेच &amp;lsquo;पश्यः पश्यति पश्यन्तमपश्यन्तञ्च पश्यति। पश्यन्तं पश्यपश्यत्वात् पश्यापश्ये नपश्यत&amp;rsquo; इति श्लोकमुक्त्वा &amp;lsquo;प्रकृतिं&amp;quot; क्षेत्रं क्षेत्रज्ञञ्च अपरः क्षेत्रज्ञः षड्विंशकोऽनुपश्यति नतु प़ञ्चविंशकः क्षेत्रज्ञः प्रकृतिर्वा परं क्षेत्रज्ञं पश्यती&amp;rsquo;ति प्रयोगाच्च। &amp;lsquo;येन स्वप्नं पश्यती&amp;rsquo;त्यत्र इत्थंभावे तृतीया। येन विशिष्टः&amp;quot; परमात्मा स्वप्नं पश्यतीत्युच्यते। &amp;lsquo;काठिन्यवान् यो बिभर्ती&amp;rsquo;ति पृथिवीद्वारा काठिन्यवत् स्वप्नद्रष्टृत्वं&amp;quot; जीवद्वारा परमात्मविशेषणं भवतीति नविराधः। शारीरशब्दश्च &amp;lsquo;तस्यैषएवशारीर आत्मे&amp;rsquo;तिवत् स्वव्यतिरिक्तसमस्तचिदचिच्छरीरके परमात्मन्युपपद्यते। &amp;lsquo;उपद्रष्टेति निरुपाधिकद्रष्टृत्वं तस्यैवोपपद्यते। एवं &amp;lsquo;शारीरउपद्रष्टे&amp;rsquo;ति पदद्वयेन परस्य क्षेत्रज्ञशब्दावाच्यत्वमुपपादितं भवति। अतः &amp;lsquo;द्वासुपर्णे&amp;rsquo;ति मन्त्रो जीवपरमात्मपरः। किञ्च &amp;lsquo;इयदामनना&amp;rsquo;दित्यधिकरणे &amp;lsquo;द्वासुपर्णे&amp;rsquo;ति मंत्रे भोक्तृभोक्त्रोः प्रतिपाद्यता। &amp;lsquo;ऋतंपिबन्ता&amp;rsquo;वित्यत्र तु भोक्त्रोः प्रतिपाद्यता। &amp;lsquo;पिबन्ता&amp;rsquo;विति श्रवणात्। नच &amp;lsquo;पिबन्ता&amp;rsquo;वित्येतच्छत्रिन्यायेन पिबदपिबत्समुदायलक्षकमिति वाच्यम्। मुख्यार्थपरित्यागे कारणाभावादिति पूर्वपक्षं कृत्वा &amp;lsquo;ऋतंपिबन्तौ,द्वासुपर्णा&amp;rsquo; इत्यत्र च द्वित्वसंख्या प्रतीतेरैक्यं प्रतीयते। तत्र च &amp;lsquo;द्वासुपर्णे&amp;rsquo;ति मंत्रे &amp;lsquo;तयोन्यः पिप्पलं स्वाद्वत्त्यनश्नन्नन्य&amp;rsquo;इति अशनायाद्यतीतः परमात्मा प्रतीयते। अत एव &amp;lsquo;जुष्टं यदा पश्यत्यन्यमीश&amp;rsquo; मिति वाक्यशेषे परमात्मन एव प्रतिपादनं दृश्यते। &amp;lsquo;ऋतंपिबन्तौ&amp;rsquo;विति मंत्रे च &amp;lsquo;अन्यत्र धर्मा&amp;rsquo;दित्युपक्रमेण परमात्मनः प्रकृतत्वात् &amp;lsquo;यस्सेतुरीजानानामक्षरं ब्रह्म यत्पर&amp;rsquo;मिति परमात्मविषयवाक्यशेषाच्च परमात्मैवात्र प्रतिपाद्यः। अतः &amp;lsquo;ऋतं पिबन्तावि&amp;rsquo;त्येतत् छत्रिन्यायेन योज्यम्। अतो वेद्याभेदाद्विद्याभेद इति तदीयभाष्य एव प्रतिपादिततया तयोर्मंत्रयोः भिन्नार्थत्वसमर्थनस्य तद्विरुद्धत्वात्। तस्मात् &amp;lsquo;द्वासुपर्णे&amp;rsquo;ति मंत्रो जीवपरमात्मपरएव। सत्वक्षेत्रज्ञशब्दावपि तत्परावित्येव युक्तम्॥ ॥इति द्युभ्वाद्यधिकरणम्॥&lt;/p&gt;</description>
    </item>
    <item>
      <title>19 भूमाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/19_bhUmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/19_bhUmAdhikaraNam/</guid>
      <description>&lt;p&gt;॥भूमा सम्प्रसादादध्युपदेशात्॥ मुण्डके परमात्मप्रकरणाविच्छेदेन परमात्मत्वं साधितं। तर्हि भूमविद्यायां जीवप्रकरणाविच्छेद इति शङ््क्या उत्थिता सङ्गतिः। छान्दोग्ये एतदधिकरणविषयाणामर्थ उच्यते। &amp;lsquo;अधीहिभगव इति होपससादसनत्कुमारंनारदः&amp;quot; यद्वेत्थतेनमोपसीदततस्त ऊर्ध्वं वक्ष्यामीति&amp;rsquo;। ज्ञातांशमुक्त्वा मत्समीपे उपसीद ततश्श्रुत्वा अज्ञातांशं&amp;quot; ते वदिष्यामीत्युक्तवानित्यर्थः। &amp;lsquo;सहोवाच ऋग्वेदं भगवोध्येमी&amp;rsquo;त्यारभ्य &amp;lsquo;सोऽहं भगवो मन्त्रविदेवास्मि नात्मवि&amp;rsquo;दित्यन्तेन मन्त्रवित् मन्त्रप्रधानकर्मविदेवास्मि नात्मविदित्यर्थः। &amp;lsquo;श्रुतं ह्येव मे भगवद्दृशेभ्यस्तरति शोकमात्मविदिति&amp;rsquo; &amp;lsquo;तं मा भगवान्च्छोकस्य पारं तारयत्वि&amp;rsquo;ति। अत आत्मानमुपदिश्य शोकं तारयत्वित्यर्थः। &amp;lsquo;तं होवाच यद्वै किचैतदध्यगीष्ठानामैवैतत् नाम वा ऋग्वेदोयजुर्वेद&amp;rsquo; इत्यादि। अध्यगीष्ठाः=अधीतवानसीत्यर्थः। &amp;lsquo;नामोपास्व&amp;rsquo;। अत्र ब्रह्मेति शेषः। &amp;lsquo;यो नाम ब्रह्मेत्युपासते यावन्नाम्नो गतं तत्रास्य यथा कामचारो भवति&amp;rsquo;। नामात्मकशब्दो यावति लोके वर्तते, वत्पर्यंतं सञ्चारे भवतीत्यर्थः। नाम्नि निरतिशयब्रह्मत्वलक्षणब्रह्मत्वे आत्मत्वे च श्रद्धामलभमानः&amp;quot; पृच्छति-&amp;lsquo;अस्तिभगवो नाम्नो भूय&amp;rsquo;इति। गुरुराह &amp;lsquo;वाग्वाव नाम्नो भूयसी&amp;rsquo;ति। एवं प्रश्नप्रतिवचनरूपेण वाङ्मनस्सङ्कल्पचित्तध्यानविज्ञानबलान्नजलतेज आकाशस्मराशापर्यंतमुपन्यस्याह &amp;lsquo;प्राणोवा आशायाभूतानि&amp;rsquo;ति। अत्र प्राणशब्देन प्राणसहचरितो जीवोलक्ष्यते। &amp;lsquo;यथा वा अरानामौ समर्पिता एवमस्मिन्प्राणेसर्वंसमर्पितं&amp;rsquo;। एवमरनाभिदृष्टांतेन समस्ताचेतनभूतजातमेतच्चेतनाश्रितमित्यर्थः। समस्तात्मकत्वमेव जीवस्योपपादयति- &amp;lsquo;प्राणः प्राणेन याती&amp;rsquo;त्यादिना &amp;lsquo;प्राणोह पिता प्रणो ब्राह्मण&amp;rsquo; इत्यन्तेन। तथाच पित्रादिरपि जीवएवेत्यर्थः। ननु परिदृश्यमानमांसपिंडविशेषाएव पित्रादिशब्दवाच्याः नजीवइति मन्यमानं प्रत्याह-&amp;lsquo;सयदि पितरं वा मातरं वा भ्रातरं वा स्वसारंवाऽऽचार्यंवा ब्राह्मणंवा किंचिद्भृशमिवप्रत्यह धिक्त्वास्त्वित्येवैनमाहुः&amp;quot; पितृहावैत्वमसि मातृहावैत्वमसि भ्रातृहावैत्वमसि स्वसृहावैत्वमसि आचार्यहावैत्वसि ब्राह्मणहावैत्वमसीति। &amp;lsquo;अथयद्यप्येनानुत्क्रांतप्राणान् शूलेनसमासंव्यतिषन्दहेन्नैवैनं ब्रूयुः पितृहासीति नमातृहासीति नभ्रातृहासीति नस्वसृहासीति नाचार्यहासीति नब्राह्मणहासीति प्राणोह्येवैतानिसर्वाणिभवति&amp;rsquo;। सजीवेषु पित्रादिशरीरेषु धिक्त्वामित्येव किंचिद्भृशमधिक्षिपति पुरुषे पितृहेत्यादिशब्दान् प्रयुञ्जते। तेष्वेव शरीरेषु उत्क्रांतजीवेषु सत्सु शूलेन समासं=सम्पूर्वात् क्षेपार्थात् अस्यतेः णमुलन्तोऽयं&amp;quot; शब्दः। सम्यक्प्रक्षिप्य व्यतिषज्य सम्यग्दाहकेऽपि पुरुषे पितृहेत्यादिशब्दान् नप्रयुञ्जते। अतो निर्जीवस्य शरीरस्य पित्रादित्वाभावस्य सिद्धत्वात् जीवएव पित्रादिर्भवतीत्यर्थः। अयंभावः-&amp;lsquo;प्राणोवा आशायाभूया&amp;rsquo;निति वाक्ये प्राणशब्दनिर्दिष्टः प्राणसहचारी प्रत्यगात्मैव। न मुख्यप्राणः। &amp;lsquo;प्राणोह पिता प्राणो माते&amp;rsquo;त्यादिना प्राणस्य चेतनत्वावगतेः पितृहा मातृहे&amp;rsquo; त्यादिना सप्राणेषु पितृप्रभृतिषु उपमर्दकारिणि हिंसकत्वादिनिमित्तोपक्रोशवचनात् तेष्वेव विगतप्राणेषु अत्यन्तोपमर्दकारिणि उपक्रोशाभावाच्च अप्राणेष्वपि स्थावरेषु चेतनेषु उपमर्दभावाभावयोहिंसातदभाव दर्शनात् हिंसायोग्यतया निर्दिष्टः&amp;quot; प्रत्यगात्मैवेति निश्चीयते। अतएव अरनाभिदृष्टान्तोपन्यासेन प्राणशब्दनिर्दिष्टः परइति नभ्हमितव्यं। परस्यहिंसाप्रसङ्गाभावात् जीवादितरस्य भोग्यभोगोपकरणस्य अचिद्वस्तुनोजीवायत्तस्थितित्वेन प्रत्यगात्मन्येव अरनाभिदृष्टांतोपपत्तेश्च। यद्यपि &amp;lsquo;नायंहन्ति नहन्यत&amp;rsquo;इति निर्दिष्टस्य जीवस्य स्वतोर्हिसायोग्यत्वाभावेन देहादिसाहित्यप्रयुक्तहिंसात्वं मुख्यप्राणस्यापि सुवचं, &amp;lsquo;प्राणोह पिते&amp;rsquo;त्यादिवाक्यनिर्दिष्टानां&amp;quot; जीववाचितया लोके प्रसिद्धानां बहूनां पित्रादिशब्दानां गौणत्वकल्पनापेक्षया एकस्य प्राणशब्दस्यैव जीववाचित्वाश्रयणस्योचितत्वात्। वृत्तिकृता भगवता बोधायनेनापि एतत्सूत्रव्याख्याने &amp;lsquo;प्रत्यगात्मनऊर्ध्वन्नतुमुख्यप्राणादूर्ध्व&amp;rsquo;मित्युक्तत्वात् वेदनाजनकव्यापार लक्षणहंसाया वेदनाशून्ये अचेतने असम्भवाच्च प्राणादिशब्दनिर्दिष्टः प्रत्यगात्मैवे&amp;rsquo;ति। &amp;lsquo;सवा एषएवंपश्यन्नेवं मन्वान एवंविजानन्नतिवादीभवति&amp;rsquo;। एषजीवः स्वात्मानमुक्तेन प्रकारेण मननोपासनदर्शनानि कुर्वन्नतिवादी भवति&amp;rsquo;। एषजीवः स्वात्मानमुक्तेन प्रकारेण मननोपासनदर्शनानि कुर्वन्नतिवादी भवति। स्वोपास्यवस्तुनस्सर्वोत्कृष्टत्ववादी भवतीत्यर्थः। बृहस्पतिसमप्रत्यर्थिजनाप्रतिभाधायकस्वोपास्यदेवता पारम्यशीलत्वमतिवादित्वं स्वोपास्यदेवतातिशयएव पर्यवस्यति। &amp;lsquo;एवं पश्य&amp;rsquo;न्निति हेतौ शता। ततश्च स्वोपास्यदेवतासाक्षात्कारोऽतिवादित्वे हेतुरिति भावः। साक्षात्कारप्रीतस्वोपास्यदेवताऽनुग्रहादीदृशमति वादित्वं भवतीति भावः। &amp;lsquo;तं चेत् ब्रूयुरतिवाद्यसीत्यतिवाद्यस्मीति ब्रूयान्नापह्णुवीत&amp;rsquo;स्पष्टोऽर्थः। अत्र पूर्वपर्यायेष्वनुक्तस्यातिवादित्वस्य कथनात्प्रक्रांत आत्मोपदेशः प्राणशब्दिते प्रत्यगात्मनि पर्यवसन्न इति &amp;lsquo;प्राणाद्वावभूयोऽस्ती&amp;rsquo;ति स्वयमपृच्छत्येव नारदे सनत्कुमारस्स्वयमेवततोऽप्यतिशयितं परमात्मानमुपक्षिपति &amp;lsquo;एषतु वा अतिवदति यस्सत्येनातिवदति&amp;rsquo;। ब्रह्मणस्सततैवकरूपत्वेन निर्विकारत्वात्सत्यत्वं। तेन ब्रह्मणा निमित्तेन योऽतिवदति एषोऽतिवादी पूर्वस्मात्प्राणातिवादिनोविशिष्ट इत्यर्थः। अत्र सत्यातिवादिनः प्राणातिवाद्यपेक्षयाऽतिशयकथनात् सत्यशब्दनिर्दिष्टस्य परस्य ब्रह्मणः प्राणशब्दनिर्दिष्टजीवापेक्षया भूयस्त्वमुक्तं भवति। नच पूर्वप्रस्तुतप्राणातिवादिन एव &amp;lsquo;एषतु वा अग्निहोत्री यस्सत्यं वदती&amp;rsquo;त्यादाविव सत्यवदनमङ्गतया विधीयतामिति वाच्यं। &amp;lsquo;एषतु वा अग्निहोत्री&amp;rsquo;ति वाक्ये द्रव्यदेवतान्तराभावेन अग्निहोत्रान्तराप्रतीतेस्तुशब्दस्वारस्यभङ्गः। इह तु प्रकृतातिवादनिमित्तप्राणव्यतिरिक्तस्य सत्यशब्दस्य ब्रह्मणोनिमित्तांतरस्य प्रतीतेश्च तत्स्वारस्यभङ्गोयुक्तः, सत्यवदनस्याङ्गतया विधाने सत्यं वदतीति निर्देशस्य युक्ततया &amp;lsquo;सत्येने&amp;rsquo;ति तृतीयाया &amp;lsquo;अती&amp;rsquo;त्युत्सर्गस्य चायोगाच्चेति द्रष्टव्यं। &amp;lsquo;सोहं भगवस्सत्येनाति वदानी&amp;rsquo;ति। ब्रह्मणाऽहमतिवाद्यस्मीति शिष्यः प्रार्थयामासेत्यर्थः। इतरआह &amp;lsquo;सत्यंत्वेव विजिशासितव्य&amp;rsquo;मिति। यदिसत्यशब्दितब्रह्मनिमित्तकातिवादितामभिलषसि, तर्हि ब्रह्मोपास्यमित्यर्थः। ब्रह्मोपासनस्यातिवादिल्वहेतुत्वं ब्रह्मसाक्षात्कारद्वारेत्याह-&amp;lsquo;यदावैविजानात्यथसत्यंवदति&amp;rsquo;। अत्र विजानातिशब्दस्साक्षात्कारपरः, नतु शास्त्रजन्यज्ञानपरः। &amp;lsquo;यदा वै मनुते अथ विजानाती&amp;rsquo;ति जानाव्यर्थस्य मननसाद्ध्यत्वस्यवक्ष्यमाणत्वात्। &amp;lsquo;सत्यंवदति&amp;rsquo;। सत्यमतिवदतीत्यर्थः। पूर्वत्र &amp;lsquo;सत्येनातिवदानी&amp;rsquo;ति सत्यशब्दितस्य ब्रह्मणोतिवदनंप्रतिनिमित्तत्वेनकरणत्वविवक्षया तृतीयायाः सत्यवदनंप्रति कर्मतयाद्वितीयाया अप्युपपत्तिः। &amp;lsquo;नाविजानन् सत्यं वदति विज्ञानं त्वेव विजिज्ञासितव्यमि&amp;rsquo;ति। साक्षात्काराभावे नातिवादित्वं। अतस्साक्षात्काररूपं विज्ञानं विजिज्ञासितव्यंसम्पाद्यमित्यर्थः। &amp;lsquo;सत्यंत्वेव विजिज्ञासितव्यमि&amp;rsquo;ति। ब्रह्मोपासनस्यातिवादित्वहेतुत्वकथनात् अत्रवाक्ये साक्षात्कारस्यातिवदनहेतुत्वकथनात् ब्रह्मोपासन् तत्साक्षात्कारयोर्द्वारद्वारिभावापन्नयोरेव हेतुत्वं सिध्यतीतिभावः।&amp;lsquo;अथ यदा वै मनुते अथ विजानाति नामत्वा विजानाति मत्वैव विजानाति मतिस्त्वेव विजिज्ञासितव्येति मतिंभगवोविजिज्ञास&amp;rsquo; इति। ब्रह्मोपासनोपायभूतं&amp;quot; मननं संपाद्यमित्यर्थः। श्रवणप्रतिष्ठार्थत्वान्मननस्य मननोपदेशेन श्रवणमप्यर्थसिद्धं मत्वा श्रवणोपायभूतां&amp;quot; ब्रह्मणि श्रद्धां त्वरालक्षणां &amp;lsquo;श्रद्धात्वेव विजिज्ञासितव्ये&amp;rsquo;त्युपदिश्य पुनरपि ब्रह्मैव श्रोतव्यं&amp;quot; नान्यदित्यध्यवसाय रूपानिष्ठाश्रोतुः त्वरालक्षणश्रद्धोपायतया &amp;lsquo;यदावै निस्तिष्ठती&amp;rsquo;त्यादिना &amp;lsquo;निष्ठात्वेवविजिज्ञासिव्ये&amp;rsquo; त्यन्तेनाऽभिधाय &amp;lsquo;यदा वै करोती&amp;rsquo;त्यादिना &amp;lsquo;कृतिस्त्वेव विजिज्ञासितव्येत्यन्तेन उद्योगप्रयत्नापरपर्याया श्रोतव्यां तरेषु हेयत्वानुसन्धानेन उक्तलक्षणमनसो नियमनरूपा कृतिः ब्रह्मैव श्रोतव्यमिति व्यवसायलक्षण निष्ठाहेतुत्वात्संपाद्येत्युक्त्वा &amp;lsquo;यदावै सुखं लभतेऽथकरोती&amp;rsquo;त्यादिना सुखंत्वेन विजिज्ञासितव्य &amp;lsquo;मित्यन्तेन उक्तलक्षणकृतेः श्रोतव्ये ब्रह्मणि निततिशयानुकूलत्वावगममन्तरेणासंभवात् श्रोतव्यांतरेषु हेयत्वानुसन्धाना हितमनोनियमनरुपकृतिहेतुतया तदत्यन्तानुकूलत्वलक्षणं सुखत्वं ज्ञातव्यमित्युक्तमित्यर्थः। अत्र च श्रवणमननश्रद्धादेः प्रागेव सुखप्राप्त्यसंभवात् प्राप्त्यर्थस्यापि लभतेः ज्ञानमेवार्थः। ज्ञानस्यापि प्राप्तिरूपत्वात् अत्रत्यविजिज्ञासितव्यशब्दस्य ज्ञातव्यत्वमर्थः। &amp;lsquo;योवै भूमा तत्सुखं नाल्पेसुखमस्ति भूमैव सुखं भूमा त्वेव विजिज्ञासितव्य इति भूमानं भगवो विजिज्ञास&amp;rsquo;इति। भूमशब्दो बहुत्ववाची। बहुशब्दात् पृथ्वादित्वादिमनिचि &amp;lsquo;बहोर्लोपो भूच बहो&amp;rsquo;रिति प्रकृतिप्रत्यययोर्विकारे च सति तन्निष्पत्तेः। बहुत्वञ्चात्र वैपुल्यं, न संख्याविशेषः। बहुशब्दस्य &amp;lsquo;बहुषु बहुवचन&amp;rsquo;मित्यादौ संख्यायामिव &amp;lsquo;अल्पं वा बहु वा यस्य श्रुतस्योपकरोतिय&amp;rsquo; इत्यादावल्पल्वप्रतियोगिनि वैपुल्येऽपि प्रयोगदर्शनात्, इहापि &amp;lsquo;नाल्पे सुखमस्ती&amp;rsquo;ति अल्पत्वप्रतिद्वंद्वितयैव भूमशब्दप्रयोगाच्च वैपुल्यमेवार्थः। वैपुल्यञ्च गुणोत्कर्षरूपं, उत्तरत्र उत्कर्षस्य प्रतिपादितत्वात्। नतु परिमाणरूपम्। अत उत्कर्षकृतवैपुल्यमेवेह भूमशब्देन विवक्षितम्। अत एव न वैपुल्यरूपधर्मपरो भूमशब्दः। सुखस्य वैपुल्यरूपत्वाभावादल्पप्रतियोगितया निर्देशाच्च। नह्यत्र वा उत्तरत्र वा अल्पत्वं भूमप्रतियोगितया निर्दिश्यते, अपित्वल्पमेव। अतोऽल्पशब्दप्रतियोगितया प्रयुज्यमानो भूमशब्दो वैपुल्याश्रयधर्मिपर एव। ततश्चायमर्थः-यदुत्कृष्टतया विपुलं तदेव सुखं अत्यन्तानुकूलमित्यर्थः। &amp;lsquo;नाल्पे सुखमस्ति&amp;rsquo;। सुखं सुखत्वं=अत्यन्तानुकूलत्वमित्यर्थः। &amp;lsquo;अपशवो वा अन्ये गोअश्वेभ्य&amp;rsquo; इत्यत्र गवाश्वव्यतिरिक्ते अजादौ पशुत्वनिषेधस्य प्रशस्तपशुत्वनिषेधपरत्वात्। एतद्वाक्यप्रस्तुतयोः भूमाल्पशब्दयोर्थं&amp;quot; जिज्ञासमानं प्रत्याह-&amp;lsquo;यत्र नान्यत्पश्यति नान्यच्छृणोति नान्यद्विजानाति सभूमा यत्रान्यत्पश्यत्यन्यच्छृणोत्य्यद्विजानाति तदल्पम्&amp;rsquo;। यत्रेति अनुभूयमानइत्यध्याहारः। यत्र यस्मिन् वस्तुनि अनुभूयमाने ततोऽन्यन्नदृश्यते न श्रूयते न विज्ञायते सभूमेत्यर्थः। यस्मिन् दृश्यमाने श्रूयमाणे विज्ञायमाने ततोऽन्यन्नदृश्यते न श्रूयते न विज्ञायत इतिवाऽर्थः। यद्वा सप्तम्याविषयत्वमर्थः। पश्यन्नित्यध्याहारः। यं पश्यन्नन्यं&amp;quot; न पश्यतीत्यर्थः। अत्र तदितरदर्शनाद्यभावोविष्याभावकृतः। अतश्च यतोऽन्यन्नास्ति सभूमेति पर्यवसितोऽर्थः। ननु चेतनाचेतनवर्गस्य तद्भिन्नत्वात् भूम्नोऽन्यन्नास्तीति कथमुच्यते। नच चिदचिद्विशिष्टस्यैव भूमब्रह्मशब्दार्थत्वाच्चिदचितोरपि तत्रांतर्भावात्तदन्यन्नेति निषेधश्शक्यते कर्तुमिति वाच्यम्। विशेषणभूतयोश्चिदचितोर्भूमब्रह्मशब्दार्थभूतात् विशिष्टादन्यत्वेन ततोऽन्यन्नस्तीति निषेधस्यायुक्तत्वात्। अत एव जगदैश्वस्यविशिष्टमनुभवन् तदतिरिक्तं पश्यतीत्यपि न युक्तम्। ऐश्वर्यविशिष्टादीशितव्यस्य भिन्नत्वात् सर्वज्ञत्वेन विशिष्टमनुभवंस्तदतिरिक्तंनपश्यतीति तस्यापि भूमत्वप्रसङ्गात्। &amp;lsquo;अथात आत्मादेश&amp;rsquo; इति भूम्नएवात्मत्वस्य उपदेक्ष्यमाणत्वात् &amp;lsquo;तरति शोकमात्मविदि&amp;rsquo;ति प्रस्तुतस्यात्मोपदेशस्य भूम्नि पर्यवसानाच्च भूम्न आत्मत्वमवर्जनीयम्। न हि चिदचिद्विशिष्टस्य आत्मत्वमस्ति। विशेष्यस्यैवांतःप्रविश्य नियन्तृत्वेनात्मत्वात्। अतश्च तस्यैव भूमत्वं वक्तव्यम्। नचेदं लक्षणं तस्य सम्भवति तद्ध्यतिरिक्तस्य वस्तुनस्सत्वादिति चेत्, उच्यते-ब्रह्मशब्दवत् भूमशब्दस्यापि वस्तुपरिच्छेदशून्यत्वमेवार्थः। वस्तुपरिच्छेदो नाम इदमिदन्नेति निर्देशार्हत्वं। तद्राहित्यञ्च स्वरूपाभेदाद्वा तत्तदपृथक्सिद्धत्वाद्वा भवेत्, तत्र जीवजडयोरीश्वराभेदाभावात्तदपृथक्सिद्ध सत्ताकत्वमिति फलति। तच्च द्वेधा घटते, तत्सत्ताव्यतिरिक्तसत्ताशून्यत्वाद्वा &amp;lsquo;यदधीना यस्य सत्ता तत्तदित्येव फण्यत&amp;rsquo; इति स्मृत्यनुसारेण तदधीनसत्ताकत्वाद्वा भवेत्,। तत्र तत्सत्ताव्यतिरिक्तसत्ताशून्यत्वमपि सत्तारूपविशेष्याभावेन मिथ्यात्वाद्वा भवेत्। तत्र सत्ताशून्यत्वं सकलप्रमाणविरुद्धमनभ्युपगमार्हं। तथैव तत्सत्ताभिन्नसत्ताकत्वमपि नाभ्युपगमार्हं। अपितु तत्सत्ताधीनसत्ताकत्वमेव। एवंविधस्यापृथक्सिद्धत्वस्य सिद्धांते अभ्युपगतत्वात् नानुपपत्तिः। &amp;lsquo;अंशोनानाव्यपदेशा&amp;rsquo;दित्यत्र अपृथक्सिद्धत्वलक्षणांशत्वस्य अभेदव्यपदेशनिर्वाहकस्य उक्तत्वादात्मभरणमिह सत्ताशब्दार्थः। उक्तञ्चहरिणा-&amp;lsquo;आत्मानमात्मना बिभ्रदस्तीतिव्यपदिश्यत&amp;rsquo; इति। चेतनाचेतनयोरात्मभरणलक्षणा सत्ता परमात्मसत्ताधीनेत्यर्थः। ततश्च &amp;lsquo;यत्र नान्य&amp;rsquo;दित्यस्यापि यत्सत्ताधीनसत्ताकं नास्ति यदनात्मकन्नास्तीत्यर्थपर्यवसानान्नानुपपत्तिः। यद्वा &amp;lsquo;समानेषु पूर्वत्वा&amp;rsquo;दिति साप्तमिकाधिकरणे अन्येतरादिसर्वनामशब्दानां पूर्वनिर्दिष्टसदृशवाचित्वस्य व्यवस्थापिततया &amp;lsquo;नान्योतोस्ति द्रष्टे&amp;rsquo;ति वाक्येष्विव &amp;lsquo;यत्रनान्यत्पश्यती&amp;rsquo;त्यादिवाक्येऽपि समानान्यनिषेधपरत्वावधारणान् न अनुपपत्तिः। &amp;lsquo;योवै भूमा तदमृतं अथ यदल्पन्तन्मर्त्यं। जननमरणादिशून्यं नित्याविर्भूत अनन्याधीनापहतपाप्मत्वादिगुणाष्टकं। इतरत्त्वनीदृशं। नित्यमुक्तादीनामप्यनन्याधीनतादृग्रूपत्वाभावान्न वाक्यार्थानुपपत्तिः। शिष्यःपृच्छति- &amp;lsquo;सभगवः कस्मिन् प्रतिष्ठितइति&amp;rsquo;। उत्तरमाह-&amp;lsquo;स्वेमहिम्नीति&amp;rsquo;। स्वस्वरूपे। महिमाआधार इत्यर्थः। परमात्मन उभयविभूतिलक्षणात्मीयमहिमसद्भावेपि अनाधारस्य परमात्मनः तत्प्रतिष्ठितत्वासम्भवात्, नह्यतिशिक्षितोपि नटवपुः स्वस्कन्धमारूह्य नरीनर्तीति न्यायेन स्वस्य स्वाश्रितत्वासम्भवाच्च न द्वयमपि युज्यत इति शिष्यस्य बुद्धिर्निवर्तनीयेति मत्वा पुनराह-&amp;lsquo;यदिवा नमहिम्नी&amp;rsquo;ति। दिवाऽन्यथा पस्यसि तदा न महिम्नीति ब्रूम इत्यर्थः। तद्विवृणोति- &amp;lsquo;गो अश्वमिहमहिमेत्या चक्षत&amp;rsquo; इत्यादि &amp;lsquo;क्षेत्राण्यायतनानी&amp;rsquo;त्यंतं। गोअश्वमित्यादौ द्वंद्वैकवद्भावः। इतिशब्दः प्रकारवचनः। एवंजातीयकानीत्यर्थः। &amp;lsquo;नाहमेवं ब्रवीमीति चीतशोकः&amp;rsquo; &amp;lsquo;एतां विभूतिं योगञ्चे&amp;rsquo;त्यादिश्रुतिस्मृतिषु परमात्मनो महिमवत्त्वावगमात् &amp;lsquo;यदि वा न महिम्नीति&amp;rsquo; न महिमनिषेधः, अपितु विभूतिरूपमहिमप्रतिष्ठितत्वनिषेधो अवगम्यत इति स्वस्वरूपमहिमप्रतिष्ठितत्वं&amp;quot; निषेधति &amp;lsquo;अन्योह्यन्यस्मिन् प्रतिष्ठित इति&amp;rsquo;। ननु &amp;lsquo;नान्यत्पश्यती&amp;rsquo;त्यनुपपन्नं नानादिग्वर्तिभिन्नभिन्नचोतनाचेतनपदार्थानामुपलम्भादित्यत्राह&amp;ndash; &amp;lsquo;स एवाधस्तात्स उपरिष्टात्स पश्चात्स पुरस्तात्स दक्षिणतस्स उत्तरतस्स एवेदं सर्व&amp;rsquo;मिति। सामानाधिकरण्यात् &amp;lsquo;स&amp;rsquo; इति निर्दिष्टस्य भूम्नः &amp;lsquo;इदं सर्व&amp;rsquo;मिति निर्दिष्टस्य चिदचिद्वर्गस्य च शरीरात्मभावः फलितो भवति। शरीरात्मभावश्च व्याप्तिनिबन्धन इति &amp;lsquo;सएवाधस्ता&amp;rsquo;दिति श्रुत्यभिप्रायः। ततश्च &amp;lsquo;यत्र नान्यत्पश्यती&amp;rsquo;ति तदनात्मकान्यनिषेदे नानुपपत्तिरिति भावः। एवं सर्वात्मभूतस्य भूम्न उपासने स्वशरीरकतयोपासनं कर्तव्यमित्युपदिशति &amp;lsquo;अथातोऽहङ्कारादेशः&amp;rsquo;। अथशब्दः प्रकृतविषयत्वद्योतनार्थः। अहङ्कारोऽहं बुद्धिः। अतः परमहंग्रहेण भूम्न उपासनप्रकार उपदिश्यत इत्यर्थः। न तु जीवस्वरूपोपदेश इति मन्तव्यं। तथासति &amp;lsquo;अहमादेश&amp;rsquo;इति निर्देशस्यैव युक्तत्वात् कारपदेवैयर्थ्यात्। परमात्मनोहंग्रहेण उपासनप्रकारमेव दर्शयति-&amp;lsquo;अहमेवाधस्ता&amp;rsquo;दित्यादिना &amp;lsquo;अहमेवेदं सर्व&amp;rsquo;मित्यन्तेन। सर्वदिग्वर्ती सर्वात्मा भूमा अहमेवेति ज्ञातव्यमित्यर्थः। नतु जीवस्य सर्वात्मकत्वमुपदिश्यतइति भ्रामितव्यं। जीवस्य अतथात्वात् तथात्वे कारशब्दवैयर्थ्यस्य उक्तत्वाच्च। ननु अहंबुद्धिशब्दयोर्जीवात्मविषययोः कथं भूमपर्यन्तत्वं अनहमर्थे च परमात्मनि अहंग्रहोपासनस्य यथार्थत्वमेव स्यादित्याशंक्य भूम्नः प्रत्यगात्मानं प्रत्यागात्मत्वेन तद्विषयबुद्धिशब्दानां परमात्मपर्यन्तत्वमुपपद्यत इति दर्शयन् &amp;lsquo;तरति शोकमात्मवि&amp;rsquo;दिति प्रक्रान्तमात्मोपदेशं&amp;quot; भूम्नि समाषयति-&amp;lsquo;अथात आदेशः&amp;rsquo;। आत्मत्वोपदेशः क्रियत इत्यर्थः। &amp;lsquo;आत्मैवाधस्ता&amp;rsquo;दित्यादिना &amp;lsquo;आत्मैवेदं&amp;quot; सर्व&amp;rsquo;मित्यन्तेन सर्वात्मतया उपदिश्यमानो भूमा उपासकस्यात्मेति प्रतिपाद्यते। ततश्च अहं बुद्धिशब्दयोर्यथार्थत्वमेवेति भावः। ननु &amp;lsquo;अथातआदेश&amp;rsquo; इति आत्मोपदेशः प्रकृतभूमविषयइति कथमवसीयत इति चेन्न- भिन्नयोर्द्वयोस्सार्वात्म्यायोगेन एकविषयत्वस्य सिद्धत्वात्। नच &amp;lsquo;सएवाधस्ता&amp;rsquo;दित्यनेनैव सार्वात्म्यस्य सिद्धतया उपासकात्मत्वमपि सिद्धमिति &amp;lsquo;अथातआदेश&amp;rsquo; इत्युपदेशो व्यर्थ इति वाच्यं। यद्यपि &amp;lsquo;सएवेदं सर्व&amp;rsquo;मिति सामानाधिकरण्येनात्मत्वं&amp;quot; फलति, अथापि कण्ठोक्त्या उपासकात्मत्वसिद्ध्यर्थं विशिष्यात्मोपदेशः। नच &amp;lsquo;अथातआत्मादेश&amp;rsquo; इति उपासकं प्रत्यात्मोपदेशे न तन्नियामकमिति वाच्यं। &amp;lsquo;एवं विजानतआत्मतः प्राण&amp;rsquo; इति विद्वदात्मनः प्राणाद्युपादानत्वेन सार्वात्म्यस्य उत्तरत्र प्रतिपादयिष्यमाणत्वात्। यत्तु अत्र परैरहङ्कारस्य आत्मैकत्वेन प्रत्यक्षसिद्धस्य &amp;lsquo;अथातोऽहङ्कारादेशः, अथातआदेश&amp;rsquo; इति पृथगुपदेशो भेदार्थः, बूमात्मनोः ब्रह्मत्वेन प्रत्यक्षसिद्धयोः&amp;quot; पृथमुपदेश ऐक्यार्थः, द्वयोस्सार्वात्म्यायोगादि&amp;rsquo;ति तदसारं। अहमर्थादन्यस्यात्मनो भूमाख्यब्रह्माभिन्नत्वेन प्रत्यक्षसिद्धत्वात्तयोरुपदेशऐक्यार्थ इति वैषरीत्यस्यापि सुवच्तवादित्यास्तां तावत्। अत्र विचार्यते-&amp;lsquo;यत्र नान्यत्पश्यति नान्यच्छृणोति नान्यद्विजानाति सभूमे&amp;rsquo;ति वाक्ये सभूमेति निर्दिश्यमानोभूमा प्राणशब्दनिर्दिष्टोजीवएव। प्राणादूर्ध्वं &amp;lsquo;अस्ति भगवः&amp;quot; प्राणाद्भूय&amp;rsquo; इति प्रश्नस्य &amp;lsquo;अदोवाव प्राणाद्भूय&amp;rsquo; इति प्रतिवचनस्य वा अदर्शनेन &amp;lsquo;सोऽहं मन्त्रविदेवास्मि नात्मवित् श्रुतं ह्येव मे भगवदृशेभ्यस्तरति शोकमात्मवि&amp;rsquo;दिति प्रक्रान्तात्मोपदेशस्य तत्रैव पर्यवसानात्। अत्तश्च संत्यपि ब्रह्मलिङ्गानि तत्रैव यथा कथञ्चिद्योजयितव्यानीति पूर्वपक्षे प्राप्तउच्यते&amp;ndash;भूमा संप्रसादादध्युपदेशात्। भूमा परमात्मा। सम्प्रसादाज्जीवादिधिकत्वेन तस्योपदेशात्। &amp;lsquo;एषसम्प्रसादोऽस्माच्छरीरात्समुत्थाये&amp;rsquo;त्यत्र सम्प्रसादशब्दस्य जीवे प्रयुक्तत्वात्सम्प्रसादो जीवः। &amp;lsquo;एषतुवा अतिवदति यस्सत्येनातिवदती&amp;rsquo;ति सत्यत्वनिमित्तकातिवादिनः&amp;quot; प्राणशब्दनिर्दिष्टजीवातिवाद्यपेक्षया तुशब्देनाधिकत्वेन ुपदिश्यमानतयाऽतिवदननिमित्तस्य सत्यशब्दनिर्दिष्टस्य प्राणशब्दिताज्जीवादधिकत्वप्रतीतेः न प्राणशब्दनिर्दिष्टोजीवो भूमा॥॥धर्मोपपत्तेश्च॥ &amp;lsquo;स्वे महिम्नि प्रतिष्ठितः&amp;rsquo; &amp;lsquo;सएवेदं सर्व&amp;rsquo; मित्यादिभिः प्रतिपादितस्वमहिमप्रतिष्ठितत्वसर्वात्मत्वादि धर्माणां &amp;lsquo;आत्मतः प्राणआत्मत आशे&amp;rsquo;त्यादि वाक्यसन्दर्भप्रतिपादितप्राणशब्दितजीवप्रभृदिसकलप्रपञ्च उपादानत्वस्य प्राणशब्दिते जीवे असम्भवाच्च भूमा परमात्मेति सिद्धांतः॥ ॥इति भूमाधिकरणम्॥&lt;/p&gt;</description>
    </item>
    <item>
      <title>20 अक्षराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/20_axarAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/20_axarAdhikaraNam/</guid>
      <description>&lt;p&gt;॥अक्षरमम्बरान्तधृतेः॥ यथा जीवादूर्ध्वमुपदेशात् भूमा न जीवः, एवं प्रदानादूर्ध्वमुपदेशादक्षरं न प्रधानमिति समर्थ्यत इति सङ्गतिः। वाजसनेयके गार्गिब्राह्मणे-&amp;lsquo;एतद्वै तदक्षरं गार्गि&amp;rsquo;। एतदधिकरणचंतोपयुक्तविषयांशो लिख्यते-&amp;lsquo;अहं त्वा द्वाभ्यां प्रश्नाभ्यामुपोदस्थां&amp;rsquo;। गातिस्थे&amp;rsquo;ति सिचोलुक्। &amp;lsquo;तौमे ब्रूहीति&amp;rsquo;। याज्ञवल्क्यआह- पृच्छ गार्गीति। &amp;lsquo;साहोवाच यदूर्ध्वं याज्ञवल्क्य दिवो यदवाक्पृथिव्या यदन्तरा द्यावापृथिवी इमे यद्भूतञ्च भवच्च भविष्यच्चोत्याचक्षते कस्मिन् तदोतञ्च प्रोतञ्चे&amp;rsquo;ति। द्युलोकादूर्ध्वं पृथिव्याश्चाधस्तनं&amp;quot; यद्वस्तुजातमेतत्सर्वं कुत्र पटे दीर्घतन्तुवदोतं तिर्यक्तन्तुवत् प्रोतञ्चेति वाक्यार्थः। &amp;lsquo;सहोवाच यदूर्ध्वं गार्गि दिव&amp;rsquo; इत्यादि &amp;lsquo;आचक्षत&amp;rsquo; इत्येतदन्तं पूर्ववत्। &amp;lsquo;आकाशे तदोतञ्च प्रोतञ्चे&amp;rsquo;ति। अत्र आकाशशब्देन न वायुमदम्बरं गृह्यते। तस्य सर्वविकाराश्रयत्वाभावात्, किंत्वव्याकृताकाशः। &amp;lsquo;साहोवाच अपरस्मै धारयस्वेति&amp;rsquo;। द्वितीयप्रश्नाय अवधानं कुर्वित्यर्थः। &amp;lsquo;सहोवाच पृच्छ गार्गीति&amp;rsquo;। &amp;lsquo;साहोवाच यदूर्ध्वं दिव&amp;rsquo; इत्यादि &amp;lsquo;आचक्षत&amp;rsquo; इत्यन्तं पूर्ववत्। &amp;lsquo;आकाशएव तदोतञ्च प्रोतञ्चेति&amp;rsquo;। यआकाशस्त्वया उक्त इति शेषः। &amp;lsquo;कस्मिन्नु खल्वाकाश ओतश्च प्रोतश्चेति&amp;rsquo;। सोऽव्याकृताकाशः किमाश्रितइत्यर्थः। &amp;lsquo;सहोवाच एतद्वै तदक्षरं गार्गिब्राह्मणाअभिवदन्तिअस्थूलमनण्वह्रस्वमदीर्घमलोहितमस्नेहमच्छायमतमोऽवाय्वनाकाशमसङ्गमरसम गन्धमचक्षुष्कमश्रोत्रमवागमनोऽतेजस्कमप्राणामसुखममात्रमनंतरमबाह्यं नतदश्नाति किंचन नूतदश्नाति कश्चने&amp;rsquo;ति। हे गार्गि तदेतत् सर्वासूपनिषत्सु प्रसिद्धम्। अश्नुत इति वा न क्षरतीति वा अक्षरं&amp;quot; ब्रह्म। ब्राह्मणाः=ब्रह्मविदः अभिवदन्ति। मात्राः=इंद्रियाणि। यद्वा मात्रा=परिच्छेदः। तद्रहितमित्यर्थः। &amp;lsquo;अनन्तरमबाह्यं=न्वाव्याप्तदेशशून्यमित्यर्थः। &amp;lsquo;न तदश्नाति किंचन&amp;rsquo;। तदक्षरं किंचिदपि नाश्नाति। अवाप्तकामतया भक्ष्यनिरपेक्षमित्यर्थः। तत् ब्रह्म कर्म। &amp;lsquo;एतस्य वा अक्षरस्य प्रशासने गार्गि सूर्याचन्द्रमसौ विधृतौ तिष्ठतः&amp;rsquo;। वैशब्दोऽवधारणे। प्रशासने=आज्ञाचक्रे। विधृतौ=विशेषेण धृतौ। प्रकृष्टं शासनं&amp;quot; प्रशासनम्। क्वचिदप्यप्रतिहतत्वमेव शासनस्य प्रकर्षः। ततश्च सर्वविषयकशासनमिति फलति &amp;lsquo;प्रशासितारं&amp;quot; सर्वेषामि&amp;rsquo;ति पुराणानुसारात्। ततश्च सर्वविषयकशासनाधीनद्युपृथिव्यादिधारकत्वमर्थ इति पर्यवस्यति। तत्र प्रधानस्य जगद्धारकत्वेऽपि शासनाधीनधारकत्वाभावात् जीवस्य प्रशासन अधीनयत्किंचिद्धारकत्वेऽपि प्रशासनशब्दितसर्वविषयकशासनाधीनसर्वधारकत्वासम्भवाच्च नात्र प्रधानं जीवोवा प्रतिपाद्यते। &amp;lsquo;एतस्य वा अक्षरस्य प्रशासने गार्गि निमेषा मुहूर्ता अहोरात्राण्यर्धमासा ऋतवस्संवत्सरा इति विधृतास्तिष्ठन्तीति&amp;rsquo;। इतिशब्दः प्रकारवचनः। स्पष्टोऽर्थः। &amp;lsquo;एतस्य वा अक्षरस्य प्रशासने गार्गि प्राच्योनद्यस्स्यन्दन्ते श्वेतेभ्यः पर्वतेभ्यः प्रतीच्योऽन्याश्च यां यांच दिशमनु&amp;rsquo;। प्रशासन इति सप्तमी। गङ्गाद्या नद्यः&amp;quot; श्वेतेभ्यो हिमवदादिभ्यः लोकोपकाराय स्यन्दन्ते। तत्प्रशासनाभावे तास्स्यन्तनाय न प्रभवन्तीति भावः। &amp;lsquo;अन्याश्च यां यां दिशमनु&amp;rsquo;। प्रस्थिता इति शेषः। &amp;lsquo;एतस्या वा अक्षरस्य प्रशासने गार्गि ददतो मनुष्याः&amp;quot; प्रशंसन्ति यजमानं देवा दर्वी पितरोऽन्वायत्ताः&amp;rsquo;। प्रशासने निमित्ते ददतः तदाज्ञया आज्ञाकैङ्कर्यबुद्ध्या दानं कुर्वतो जनान् मनुष्याः=यजमानाः। अन्वायत्ताः=अनुवशास्सन्तः प्रशंसन्ति स्तुवन्तीत्यर्थः। &amp;lsquo;यो वा एतदक्षरं गार्ग्यविदित्वाऽस्मिन् लोके जुहोति यजते तपस्तप्यते बहूनि वर्षसहस्राणि अन्तवदेवास्य तद्भवति योवा एतदक्षरं गार्ग्यविदित्वा अस्माल्लोकात्प्रैति सब्राह्मणः&amp;rsquo;। ब्रह्मज्ञानमन्तरेण क्रियमाणं&amp;quot; होमयज्ञबहुकालसाध्यतप आदिकं सर्वं नश्वरफलसाधनं भवति, तज्ज्ञानमन्तरेण कर्तुर्लोकांतरगतस्यापि शोच्यता भवति। ब्राह्मणः=ब्रह्मवित् ब्रह्मणोऽनुभविता। मुक्तइति यावत्। यदज्ञानात्संसारप्राप्तिः&amp;quot; यज्ज्ञानाच्च, अमृतत्वप्राप्तिस्तदक्षरं परंब्रह्मेत्युक्तं भवति। &amp;lsquo;तद्वा एतदक्षरं गार्ग्य दृष्टं&amp;quot; द्रष्ट&amp;rsquo;। अदृष्टं=योगिभिरदृश्यं। द्रष्टृ= रूपादिसाक्षात्कर्तृ। विज्ञातृ=अध्यवसेयसाक्षात्कर्तृ। &amp;lsquo;नान्यदतोस्ति द्रष्टृ नान्यदतोस्ति श्रोतृ नान्यदतोऽस्ति मंतृनान्यदतोस्ति विज्ञातृ&amp;rsquo;। अन्तर्यामिब्राह्मणव्याख्यानोक्तरीत्या अत्राप्यन्यशब्दस्य तत्सदृशनिषेधपरत्वमेवं, एवमिहापि अदृष्टत्वविशिष्टनिरुपाधिकद्रष्टृत्वाश्रयस्य परमात्मनः सदृशं किमपि नास्तीत्येवार्थः। पूर्वव्याख्यायां समनिषेधः अस्यां व्याख्यायामधिकनिषेधश्च फलति।न च &amp;lsquo;नेह नानास्ती&amp;rsquo;ति वाक्यवत् अस्याग्नि वाक्यस्य अब्रह्मात्मकवस्तुनिषेधपरत्वोपपत्तौ समाभ्वधिकनिषेधपरतया व्याख्यानं किमर्थमिति वाच्यम्। तद्वदत्र ऐक्यविधिशेषत्वाभावेन समाभ्यधिकनिषेधपरत्वस्यैव युक्तत्वात्। उपसंहरति- &amp;lsquo;एतस्मिन्नु स्रलवक्षरे गार्ग्याकाश ओतश्च प्रोतश्चे&amp;rsquo;ति। अत्र विचार्यते- एतद्वै तदक्षरं&amp;quot; गार्गि ब्राह्मणा अभिवदन्ती&amp;rsquo; यत्र अक्षरशब्दितं प्रधानमेव, &amp;lsquo;अक्षरात्परतः पर&amp;rsquo; इत्यादावक्षरशब्दस्य प्रधाने प्रयोगात्, अस्थूलत्वादिनिषेधानांच स्थूलत्वादिप्रसक्तिमत्यचेतने सामञ्जस्यात्, &amp;lsquo;कस्मिन्नु खल्वाकाश ओतश्च प्रोतश्च&amp;rsquo; त्याकाशाधारत्वेन प्रश्नस्य आकाशोपादानतया तदाधारभूतप्रधारत्वेन प्रश्नस्य आकाशोपादानतया तदाधारबूतप्रधानविषयत्वौचित्याच्चेत्येवंप्राप्त उच्यते- अक्षरमम्बरान्तधृतेः। अक्षरं&amp;quot; परंब्रह्म- अम्बरान्तधृत्तेः अम्बरस्य आकाशस्य अन्तः पारभूतं प्रधानं, तद्धारकत्वादित्यर्थः। अयंभावः-&amp;lsquo;कस्मिन्नु खल्वाकाश ओतश्चप्रोतश्चे&amp;rsquo;त्यत्र आकाशो न वायुप्रकृतिभूताकाशः, अपित्वव्याकृताकाशः। &amp;lsquo;यदूर्ध्वं गार्गि दिवो यदवाक्पृथिव्या यदन्तरा द्यावांपृथिवी इमे यद्भूतञ्च भवच्च भविष्यच्चेत्याचक्षत आकाशएव तदोतञ्च प्रोतञ्चे&amp;rsquo;ति कालत्रयवर्तविकाराधारतयोच्यमानत्वस्य भूताकाशे असंभवेन अव्याकृताकाशएव संभवात् तस्याप्याधारतयानिर्दिश्यमानमक्षरं परंब्रह्मैव भवितुमर्हति।ननु जीवस्याप्यचेतनाधारत्वसंभवाज्जीवएवाक्षरशब्दितः किन्नस्यादित्यत्रोत्तरं&amp;ndash; ॥सा च प्रशासनात्॥ साच अम्बरान्तधृतिः &amp;lsquo;एतस्य वा अक्षरस्य प्रशासने गार्गि सूर्याचन्द्रमसौ विधृतौ तिष्ठत&amp;rsquo; इत्यादिना प्रशासनाधीना श्रूयते। प्रकृष्टं शासनं प्रशासनं। शासने प्रकृष्टत्वञ्च असंकुचितसर्वविषयत्वम्। ततश्च असंकुचितचुदचिच्छासनं परमात्मधर्मः॥॥ अन्यभावव्यावृत्तेश्च॥ &amp;lsquo;तद्वा एतदक्षरं गार्गि अदृष्टं द्रष्टृ&amp;rsquo; इत्यादिना उपदिश्यमानैः इतरादृष्टत्वे सति सर्वद्रष्टृत्वरूपैः&amp;quot; धर्मैः परमात्मनः प्रकृतिजीवभावव्यावृत्तेश्च परमात्मैवेति स्थितम्॥ ॥ इति अक्षराधिकरणम्॥&lt;/p&gt;</description>
    </item>
    <item>
      <title>21 ईक्षतिकर्माधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/21_IxatikarmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/21_IxatikarmAdhikaraNam/</guid>
      <description>&lt;p&gt;॥ईक्षतिकर्मव्यपदेशात्सः॥ प्रश्नोपनिषदि- &amp;lsquo;अथहैनं शैव्यस्सत्यकामः पप्रच्छ&amp;rsquo;। स्पष्टोऽर्थः। &amp;lsquo;सयोहवै तद्भगवन्मनुष्येषु प्रायणांतमोङ्कारमभिध्यायीत कतमं वाव सतेन लोकं जयती&amp;rsquo;ति। हे भगवन् योऽधिकारी मनुष्याणां मध्ये मरणान्तमोङ्कारमभिध्यायति सः&amp;quot; कतमं लोकं तेन ओङ्कारेण आप्नोतीत्यर्थः। &amp;lsquo;तस्मै सहोवाच एतद्वै सत्यकाम ब्रह्म यदोङ्कारस्तस्माद्विद्वानेतेनैवायतनेन एकतरमन्वेति&amp;rsquo;। एतदेव परञ्चापरञ्च ब्रह्म उभयवाचकमित्यर्थः। वाच्यवाचकभावनिबन्धनं सामानाधिकरण्यम्। किं तदित्यत्राह-&amp;lsquo;यदोङ्कार&amp;rsquo; इत्यादि। तस्मादुपासकः एतेनैव ओङ्काररूपेण मार्गेण परमपरं वा ब्रह्म अन्वेति उपास्त इत्यर्थः। &amp;lsquo;सयद्येकमात्रमभिध्यायीत स तेनैव संवेदितस्तुर्णमेव जगत्यामभिसम्पद्यते&amp;rsquo;। सः उपासकः। एकमात्रं ह्रस्वं प्रणवं उपास्ते। तेनैव एकमात्रोङ्कारकरणकपरब्रह्मध्यानेनैव संवेदितः=लब्धसत्ताकः। जगत्यां=भुवि। अभ्यर्हितः=श्रेष्ठः सम्पद्यते। &amp;lsquo;तमृचोमनुष्यलोकमुपनयन्ते स तत्र तपसा ब्रह्मचर्येण श्रद्धया सम्पन्नो महिमानमनुभवति&amp;rsquo;। तं ऋङ्मन्त्राः मनुष्यलोकं प्रापयन्ति। सः मनुष्यलोकं नीतः&amp;quot; तपसा=अनशनादिना। ब्रह्मचर्येण=मैथुनवर्जनेन। श्रद्धया आस्तिक्यबुद्ध्या यदि सम्पन्नो भवति, तदा महिमानं श्रेयस्साधनं ब्रह्मोपासनमनुतिष्ठतीत्यर्थः। नच एचो ह्रस्वाभावात् कथमोङ्कारस्य ह्रस्वत्वमिति वाच्यम्। न्यूंखे ह्रस्वस्य ओङ्कारस्य दर्शनात्। अथ यदि द्विमात्रेण मनसि सम्पद्यते सोऽन्तरिक्षलोकं स सोमलोकं&amp;rsquo;। द्विमात्रेण अपरब्रह्मवाचकेन प्रणवेन यस्य मनसि अपरब्रह्मध्यानं सम्पद्यते सः अन्तरिक्षाश्रितं&amp;quot; सोमलोकं द्विमात्रोपासकः पुमान् यजुर्मंत्रैसन्नीयते। अन्तरिक्षसोमलोकशब्दः ऊर्ध्वमात्रोपलक्षकः। सः आमुष्मिकलोकमातर्चरः सोमलोके विभूतिमनुभूय तत्पुण्यावसाने पुनरावर्तत इति भावः। &amp;lsquo;यः पुनरेतं&amp;quot; त्रिमात्रेणैव ओमित्यनेनैवाक्षरेण परंपुरुषमभिध्यायीत&amp;rsquo;। एकमात्रत्वाद्विमात्रत्वदशायामर्वाचीनफलसाधनेन एतेनैवाक्षरेम त्रिमात्रण परमपुरुषमभिध्यायति आभिमुख्येन ध्यायति निरन्तरं ध्यायतीत्यर्थः। &amp;lsquo;सतेजसि सूर्ये सम्पन्नः यथा पादोदरस्त्वचा विनिर्मुच्यते एवं हैव स पाप्मना विनिर्मुक्तस्ससामभिरुन्नीयते ब्रह्मलोकं&amp;rsquo;। सामभूतैः पुरुषैः वैकुण्ठमुन्नीयत इत्यर्थः। &amp;lsquo;सएतस्माज्जीवघनात्परात्परं पुरिशयं&amp;quot; पुरुषमीक्षते&amp;rsquo;। मूर्तौ घन&amp;rsquo; इति काठिन्यशब्दितमूर्तौ घनशब्दस्य निपातितत्वात् देहद्वारत्वादात्मनि काठिन्यस्य घनशब्दो देहिपरएव। अतो जीवघनशब्देन संसारिमण्डलमुच्यते। तस्मात् परः परिशुद्धात्मा। तस्मादपि परभूतः पुरिशयः &amp;lsquo;पूः&amp;quot; प्राणिनस्सर्वएव गुहाशयस्ये&amp;rsquo;ति सर्वेषु प्राणिषु अन्तरात्मतया शयानं &amp;lsquo;वासुदेव समातन&amp;rsquo; इति निरुपाधिकपुरुषशब्दवाच्यं&amp;quot; परवासुदेवमित्यर्थः। अतएव &amp;lsquo;सामभिरुन्नीयते ब्रह्मलोक&amp;rsquo;मित्यत्र ब्रह्मलोकशब्दस्य चतुर्मुख लोकपरत्वशङ्का व्युदस्ता, चतुर्मुखलोकगतानां परवासुदेवेक्षणासम्भवादिति द्रष्टव्यम्। अत्र विचार्यते-ध्यायतीक्षतिकर्मतया व्यपदिष्टो हिरण्यगर्म एव। पूर्वमेकमात्रं प्रणवमुपासीनस्य फलत्वेन मनुष्यलोकप्राप्तिं फलं द्विमात्रमुपासीनस्य अन्तरिक्षलोकप्राप्तिं च फलमभिधाय अनन्तरं &amp;lsquo;यः पुनरेतं त्रिमात्रेणे&amp;rsquo;ति त्रिमात्रप्रणवमुपासीनस्य फलत्वेनोच्यमानब्रह्मलोकस्थपुरुषेक्षणकर्मभूतश्चतुर्मुखएवेति ज्ञायते। मनुष्यलोकांतरिक्षलोकसाहचर्यात् ब्रह्मलोकेऽपि क्षेत्रज्ञलोकइति निश्चीयतइति पूर्वपक्षे प्राप्ते। सिद्धांतस्तु&amp;ndash; &amp;lsquo;परात्परं पुरिशयं पुरुषमीक्षत&amp;rsquo; इति ईक्षतिकर्मतया निर्दिंष्टपुरुषविषये लोके &amp;lsquo;तमोकारेणैवायतनेनान्वेतिविद्वान्यत्तच्छांतमजरममृतमभयं&amp;quot; परञ्चे&amp;rsquo;ति निरुपाधिकशांतत्वादिव्यपदेशात् परमात्मैवायमिति निश्चीयते। एवं परमात्मत्वे निश्चिते ब्रह्मलोकशब्दश्च तत्स्थानमेवाभिदधातीत्यवगम्यते। तद्विषयोदाहृतेश्लोके &amp;lsquo;यत्तत्कवयोवेदयंत&amp;rsquo; इति सूरिभिर्दृश्यत्ववचनं तदेव द्रढयति। सूत्रार्थः-ईक्षतिकर्म सः परमात्मा। ध्यायतीक्षत्योरेकविषयत्वे ध्यायतिकर्मापि स एवेत्यर्थः। व्यपदेशात् तद्विषयतया &amp;lsquo;शान्तममृतमजरमभयं परञ्चे&amp;rsquo;ति परमात्मधर्माणां&amp;quot; व्यपदेशादिति॥ ॥इति ईक्षतिकर्माधिकरणम्॥&lt;/p&gt;</description>
    </item>
    <item>
      <title>22 दहराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/22_daharAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/22_daharAdhikaraNam/</guid>
      <description>&lt;p&gt;॥दहर उत्तरेभ्यः॥ पूर्वाधिकरणे &amp;lsquo;परात्परं पुरिशयं पुरुषंमीक्षत&amp;rsquo; इत्युक्तस्य पुरिशयस्य परमात्मत्वं समर्थितं, इहापि तथैव पुरिशयस्य परमात्मत्वं समर्थ्यत इति सङ्गतिः। छान्दोग्ये-&amp;lsquo;अथ यदिदमस्मिन् ब्रह्मपुरे दहरं&amp;quot; पुण्डरीकं वेश्मदहरोऽस्मिन्नन्तर आकाशस्तस्मिन् यदन्तस्तदन्वेष्टव्यं तद्वा विजिज्ञासितव्यमि&amp;rsquo;ति। विद्यान्तरारन्भनिदर्शनार्थोऽयमथशब्दः। उपास्यतया सन्निहितस्य परब्रह्मणः स्थानतया नवद्वारादिमत्तवेन च पुरशब्दिते असम्न् शरीरे पुण्डरीकाकारमल्पं हृदयाख्यं परस्य ब्रह्मणो वेश्मेत्यर्थः। अस्मिन् वेश्मनि अन्तः दहरः सूक्ष्मः आकाशः। अत्र &amp;lsquo;य&amp;rsquo; इति पुल्लिङ्गयच्छब्दोऽध्याहर्तव्यः। &amp;lsquo;तस्मिन् यदन्त&amp;rsquo;रित्यत्र अन्तश्शब्दोऽन्तर्वर्तिपरः। चशब्दश्चाध्याहर्तव्यः। ततश्चायमर्थः- अस्मिन् दहरपुण्डरीके यो दहर आकाशः तदन्तर्वर्ति च यत् तदुभयं श्रुममननाभ्यामवगन्तव्यम्, ध्यातव्यञ्चेति। &amp;lsquo;तदन्वेष्टव्य&amp;rsquo; मित्यत्र तदिति नपुंसकलिङ्गनिर्देशो लिङ्गसामान्यविवक्षया द्रष्टव्यः। यद्वा-न पुल्लिङ्गयच्छब्दोऽध्याहर्तव्यः। अस्मिन् दहराकाशः तदन्तर्वर्ति च यदिति यच्छब्देनैव &amp;lsquo;नपुंसकमनपुंसकेने&amp;rsquo;ति कृतनपुंसकैकशेषवद्भावेन एकेनैव नपुंसकलिंगेन द्वयोरपि परामर्शसम्भवात्। तच्छब्देऽपि नपुंसकैकशेषसम्भवादेकेनैव तच्छब्देन द्वयोरपि परामर्शः। ततश्च अनेन वाक्येन दहराकाशः तदन्तर्वर्तिचान्वेष्टव्यमित्युक्तं भवति। अत्र च आकाशशब्दः आसमन्तात्काशते प्रकाशत इति व्युत्पत्या परमात्मपरः। तत्र च हेतुरुत्तरत्र वक्ष्यते। नच तदन्तर्वर्तिन एव अन्वेष्टव्यत्वे प्रतीयमाने दहराकाशस्याप्यन्वेष्टव्यता किमर्थं वक्तव्या। किञ्च &amp;lsquo;विश्वजित्सर्वपृष्ठोऽतिरात्रो भवती&amp;rsquo;त्यत्र पृष्ठगतसर्वताविध्याक्षिप्तपृष्ठविधिवत् दहराकाशान्तर्वर्तित्वेन गुणजातोपासनस्य तदुपासनमन्तरेणासम्भवात्, आक्षेपादेव दहरोपासनस्यापि सिद्धतया यत्तच्छब्दयोर्नपुंसकैकशेषवद्भावचशब्दाध्याहारक्लेशानुभवो व्यर्थ इति वाच्यम्। &amp;lsquo;अथ य इहात्मानमनुविद्य व्रजन्त्येतांश्च सत्यान्काम&amp;rsquo; नित्यौपसंहारिकोभयोपासनापरवाक्यशेषानुसारेणक्लेशस्य अनुभोक्तव्यत्वात्। नच तदेव वाक्यमुभयोपासनाविधिपरमस्त्विति वाच्यम्। प्रकमस्थं विस्पष्टतव्यप्रत्यययुक्तं&amp;quot; वाक्यं विहाय औपसंहारिकस्य विस्पष्टविधिप्रत्ययशून्यस्य यच्छब्दयुक्तस्य विधित्वकल्पनानौचित्यात्। तस्य विधित्वकल्पनायामपि अनुवादरूपस्याप्यस्य वाक्यस्य तदनुसारेण अर्थद्वयोपासनपरत्वस्य आश्रयणीयतया एकशेषादिक्लेशस्याश्रयणीयत्वादिति। इतिशब्दो वाक्यसमाप्तौ। अथवा इतीत्यस्यानन्तरं आचार्यो ब्रूयादित्यद्ध्याहारः। &amp;lsquo;तञ्चेद्ब्रूयुर्यदिदमस्मिन् ब्रह्मपुरे दहरं पुण्डरीकं वेश्म दहरोऽस्मिन्नन्तर आकाशः किं तदत्र विद्यते यदन्वेष्टव्य&amp;rsquo; मित्यादि। एवमुक्तवन्तमाचार्यं स्वल्पहृदयमध्यवर्तितया अतिस्वल्पे किं वा वर्तितुमर्हति यदन्वेष्टव्य स्यादिति दहराकाशशब्दितस्य ब्रह्मत्वं तदन्तर्वर्तितया निर्दिष्टस्य तद्गुणजातत्वञ्चाजानानाशिशष्या यदि ब्रूयुरित्यर्थः। &amp;lsquo;सब्रूयाद्यावान्वा अयमाकाशस्तावानेषोऽन्तर्हृदय आकाश उभे अस्मिन् द्यावापृथिवी अन्तरेव समाहिते उभावग्निश्च वायुश्च सूर्याचन्द्रमसावुभौ विद्युन्नक्षत्राणि&amp;rsquo;। एवमुक्तस्य आचार्यः प्रतिब्रूयात्। किमिति? हृदयपुण्डरीकमध्यवर्ती आकाशशब्दनिर्दिष्टः भूताकाशवद्विपुलः। द्यावापृथिव्यादिशब्दलक्षितं भोग्यभोगस्थानभोगोपकरणं अग्निसूर्यादिशब्दलक्षितो भोक्तृवर्गश्च तदाश्रितइत्यर्थः। &amp;lsquo;यच्चास्येहास्ति यच्च नास्ति सर्वं तदस्मिन् समाहित&amp;rsquo;मिति। अस्य उपासकस्य इह लोके यद्भोग्यजातमस्ति, यच्च मनोरथमात्रगोचरमिह नास्ति, सर्वं तद्भोग्यजातमस्मिन् दहराकाशे समाहितमित्यर्थः। दहराकाशो निरतियभोग्य इति यावत्। ननु &amp;lsquo;यच्चास्येहास्ती&amp;rsquo;ति वाक्येन उपासकभोग्यवस्त्वाधारत्वमात्रं प्रतीयते, नतु दहराकाशस्य निरतिशयभोग्यत्वं, &amp;lsquo;अस्मिन् समाहित&amp;rsquo; मित्याधारत्वश्रवणात्। नच उपासकस्य ब्रह्मप्राप्त्येकफलस्य स्वर्गपश्वादीनां भोग्यत्वाभावात्, &amp;lsquo;यच्चास्येहास्ती&amp;rsquo;ति वाक्ये दहराकाशस्य निरतिशयभोग्यत्वमेव प्रतिपाद्यइति वाच्यं। &amp;lsquo;सयदि पितृलोककामोभवती&amp;rsquo;त्यादिना प्राचीनानेकजन्मसंबन्धिपित्रादिवर्गदिदृक्षयासङ्कल्पमात्रेण तत्स्रष्टृत्वस्य च प्रतिपादयिष्यमाणत्वात्, सूत्रकृताऽपि &amp;lsquo;सङ्कल्पादेवतच्छ्रुते&amp;rsquo;रिति सूत्रेण तद्वाक्यस्य विवक्षितार्थत्वाविष्करणात्, &amp;lsquo;योयोह्यस्येतःप्रैति न तमिह दर्शनाय लभते अथ येचास्येह जीवा ये च प्रेता यच्चान्यदिच्छन्नलभते सर्वं तदत्र गत्वा विन्दत&amp;rsquo; इति नष्टपित्रादीनां मुक्तकामनाविषयत्वप्रतिपादनात्, &amp;lsquo;प्रत्यक्षोपदेशान्नेतिचेन्नाधिकारिकमण्डलस्थोक्ते&amp;rsquo;रिति सूत्रोक्तन्यायेन ब्रह्मविभूतितया नष्टपित्राद्यनुभवस्य कामनाविषयत्वसम्भवाच्च। अन्यथा &amp;lsquo;अस्मिन्कामास्समाहिताः&amp;rsquo; &amp;lsquo;एतांश्च सत्यान्कामा&amp;rsquo; नित्यादावपि कामशब्दस्य निरतिशयभोग्यार्थकत्वं को वारयेत्। ततश्च &amp;lsquo;जक्षत्क्रीड&amp;rsquo;न्नित्यत्रापि भोग्यत्वार्थकत्वं स्यादिति परो विजयेत। न चेष्टापत्तिः, &amp;lsquo;निरतिशयभोग्यत्वं दहराकाशस्याभिधाये&amp;rsquo;ति भाष्यविरोधादिति चेन्न। भाष्यस्य भोग्यवस्त्वाधारत्वफलितभोग्यत्वपरत्वे बाधकाभावात्। अत्र भूताकाशतुल्यवैपुल्यप्रतिपादनेन द्यावापृथिव्यादिजगदाश्रयत्वप्रतिपादनेन उपासकं प्रति निरतिशयभोग्यत्वप्रतिपादनेन च दहराकाशस्य प्रसिद्धाकाशवैलक्षण्यप्रतिपादनात् स्वल्पे दहराकाशे किमपि मातुं न शक्नोतीत्याक्षेपबीजं परिहृतं भवति। &amp;lsquo;तञ्चेद्ब्रूयुरस्मिंश्चेदिदं ब्रह्मपुरे सर्वं समाहितं सर्वाणि च भूतानि सर्वे च कामा यदैनज्जरावाप्नोति प्रध्वंसते वा किं ततोऽतिशिष्यत इति&amp;rsquo;। अल्पत्वरूपमाक्षेपबीजं परिहृत्य &amp;lsquo;किं तदत्र विद्यत&amp;rsquo; इति प्रश्नं प्रतिविवक्षत्येवाचार्ये उक्तेऽर्थे अनुपपत्तिं पश्यन्तश्शिष्याः यद्याचार्यं ब्रूयुः। किमिति? ब्रह्मपुरशब्दितं शरीरं&amp;quot; द्यावापृथिव्यादिशब्दनिर्दिष्टभोगोपकरणभोगस्थानानि अग्निवाय्वादिशब्दनिर्दिष्टो भक्तृवर्गश्च यद्याश्रयेयुः, तदा शरीरस्य जरानाशादौ सति द्यावापृथिव्यादिकं किमपि नावशिष्यते। तदपि नश्येदित्यर्थः। ननु दहराकाशाश्रितं&amp;quot; द्यावापृथिव्यादिकमिति वदन्तंप्रत्यस्याश्शङ्कायाः कथं उत्थानम्। दहराकाशाश्रितत्वस्यैवोक्तत्वात् ब्रह्मपुरशब्दितशरीराश्रितत्वस्यानुक्ततया तजजरानाशानुविधायि जरानाशवत्त्वस्य दहराकाशाश्रिते द्यावापृथिव्यादौ कथं प्रसक्तिरिति चेन्न। यावद्देहस्य भारधारणानुकूलं बलं तावत्पर्यन्तमेव दहराकाशस्य तद्धारकत्वमित्याक्षिपतां&amp;quot; शिष्याणामभिप्रायः। &amp;lsquo;स ब्रूयात्&amp;rsquo;। आचार्यस्तत्प्रतीवक्ति- &amp;lsquo;नास्य जरयैतज्जीर्यति न वधेनास्य हन्यत एतत्सत्यं ब्रह्मपुरं, भोग्यभोगस्थानभोगोपकरणवर्गादिशालितया पुरमिव वर्तमानं दहराख्यं ब्रह्म, नतु घटादिवत् केवलमवकाशात्मना उपकारकमित्यर्थः। ननु स्वतोधारकत्वेऽपि देहान्तर्वर्तितया तदन्तर्गतहृदयवत् तज्जरानाशानुविधायिजरानाशत्वं स्यादिति शङ्काबीजं परिहरति-&amp;lsquo;एतत्सत्य&amp;rsquo;मिति। सत्यं=निर्विकारमित्यर्थः। अतएव देहजरामरणानुविधायि न भवतीत्यर्थः। एवं मध्ये प्रसक्तमाक्षेपं परिहृत्य &amp;lsquo;किं तदत्र विद्यत&amp;rsquo; इति अन्तर्वर्तिविशेषजिज्ञासां शमयति- &amp;lsquo;अस्मिन्कामास्समाहिताः&amp;rsquo;। काम्यन्त इति कामाः कल्याणगुणाः। को दहराकाशः, सच कैः कामैर्विशिष्टइत्याकांक्षायामाह- &amp;lsquo;एष आत्माऽपहतपाप्मा विजरो विमृत्युर्विशोको विजिघत्सोऽपिपासस्सत्यकामस्सत्यसङ्कल्पः&amp;rsquo;। एष दहराकाशरूप आत्मा पापजरामरणशोकबूभूक्षापिपासावर्जितस्सत्यकामस्सत्यसङ्कल्पश्चेत्यर्थः। परमात्मप्रकरणेषु पाप्मशब्दस्सुकृतदुष्कृतसाधारणः। &amp;lsquo;न सुकृतं न दुष्कृतं सर्वे पाप्मानोऽतो निवर्तन्त&amp;rsquo;इति सुकृतेऽपि पापशब्दप्रयोगात्। &amp;lsquo;एते वै निरयास्तात स्थानस्य परमात्मन&amp;rsquo; इति स्वर्गादीनामपि मुमुक्ष्वनिष्टत्वेन स्वर्गादिसाधनकर्मणः मुमुक्षून् प्रत्यनिष्टत्वेन अलौकिकत्वे सत्यनिष्टसाधनत्वलक्षणपापशब्दप्रवृत्तिनिमित्त क्रोडीकृतत्वेन पापशब्दार्थत्वावश्यम्भावात्। अपहतपाप्मत्वञ्च न ध्वस्तपाप्मत्वम् &amp;lsquo;नैनं सेतुमहोरात्रे तरतो न जरा न मृत्यु र्न शोको न सुकृतं न दुष्कृत&amp;rsquo;मिति सुकृतदुष्कृतप्राप्त्यभावश्रवणात्। तस्मादपहतपाप्मत्वमश्लिष्टपाप्मत्वमित्यर्थः। अकृतकर्माश्लेष्टस्य सर्वसाधारणत्वात् कृतेऽपि कर्मणि तत्फलाश्लेष उच्यते। अतः ईश्वरकृतानि पुण्यपापजातीयानि कर्मणि न शुभाशुभफलजननशक्तानीत्यर्थः। कृते पापे तत्फलजननशक्तिप्रतिभटत्वलक्षणः कश्चिदीश्वरस्वभावविशेषः&amp;quot; अपहतपाप्मत्वम्। परिशुद्धात्मविषयस्यापहतपाप्मत्वस्याप्ययमेवार्थः। स तु तस्य तिरोधानार्हः प्रतिबन्धनिवृत्तावाविर्भवति, ईश्वरस्य तु तिरोधानानर्हो नित्याविर्भूत इति विशेषः। सत्यकामशब्दश्च न कामनायास्सत्यत्वपरः, अमोघाशत्वस्य सत्यसङ्कल्पशब्देनैव सिद्धत्वात्। नापि काम्यन्तइति व्युत्पत्त्या गुणमात्रपरः। कतिपयगुणान्तराणां&amp;quot; पृथगुक्तेः। अतो भोग्यभोगोपकरणभोगस्थानरूपाः नित्याः कामा अस्य सन्तीत्युच्यते। &amp;lsquo;तदक्षरे परमे व्योम&amp;rsquo;न्नित्युक्तनित्यविभूतिविशिष्टत्वमेव सत्यकामशब्दार्थः। &amp;lsquo;यथाह्येवेह प्रजा अन्वाविशन्ति यथानुशासनं यं यमन्तमभिकामा भवन्ति यं जनपदं यं क्षेत्रभागं तं तमेवोपजीवन्ति&amp;rsquo;। कर्मणः फलापवर्गत्वात् फलमेव कर्मणोऽन्तः। इह अस्मिन् लोके प्रजाः यं यमन्तमभिकामा भवन्ति तं तमिह लोके प्रजा यथाऽन्वाविशन्ति, राजानमनुसृत्य लभन्ते, तथा परलोकेऽप्युपजीवंतीत्यर्थः। एवं कर्मसाध्ये परलोके पारतंत्र्यमुक्त्वा क्षयिष्णुत्वमप्याह- &amp;lsquo;तद्यथेह कर्मचितो लोकः क्षीयत एवमेवामुत्र पुण्यचितो लोकः क्षीयते तद्य इहात्मानमननुविद्य व्रजन्त्येतांश्च सत्यान्कामांस्तेषां सर्वेषु लोकेष्वकामचारो भवति&amp;rsquo;। येत्वात्मानमपहतपाप्मत्वादींश्च काम्यमानान् कल्याणगुणानुपास्य परलोकं व्रजन्ति ते ब्रह्मविभूतिभूतान् विकारलोकाननुभूय यथाकामं&amp;quot; तृप्ता न पारतंत्र्यमनुभवन्तीत्यर्थः। ननु &amp;lsquo;अपहतपाप्मे&amp;rsquo; त्यादिवाक्येषु अपहतपाप्मत्वादिधर्माणां&amp;quot; स्वातंत्र्येण अनुपस्थितानां कथं &amp;lsquo;एतानि&amp;rsquo;त्यनेन परामर्शः। न च गत्यभावात्तेषामेव परामर्शइति वाच्यम्। &amp;lsquo;यच्चास्येहास्ती&amp;rsquo;ति वाक्ये निर्दिष्टस्य &amp;lsquo;सर्वाणि च भूतानि सर्वे च कामा&amp;rsquo; इति बहुवचनान्तकामशब्देन अनूदितस्य निरतिशयभोग्यत्वस्यैव &amp;lsquo;अस्मिन्कामास्समाहताः&amp;rsquo; &amp;lsquo;एतांश्च सत्यान्कामानि&amp;rsquo;त्यत्रापि निर्देशोऽस्त्विति चेन्न। तथासति &amp;lsquo;अपहतपाप्मा विजर&amp;rsquo; इत्याद्युपन्यासस्य वैयर्थ्यप्रसङ्गात्, &amp;lsquo;कामा&amp;rsquo;नित्यस्य भोग्यत्वपरत्वे बहुवचनासङ्गतेश्च, अपहतपाप्मत्वादय एव &amp;lsquo;एतांश्च सत्यान्कामा&amp;rsquo;निति कामशब्देन निर्देश्याः। भोग्यत्वहेतुपितृलोकादिविषयपरत्वे &amp;lsquo;सत्या&amp;rsquo; इति कामानां नित्यत्वकथनस्य असम्भवादिति भावः। अत्र विचार्यते-&amp;lsquo;किं दहराकाशः भूताकाशः&amp;quot; उत परमात्मेति। किं युक्तं। भूताकाश इति। आकाशशब्दस्य तत्रैव प्रिसिद्धेः, व्यापके परमात्मनि दहरत्वाभावाच्च, &amp;lsquo;तस्मिन् यदन्त&amp;rsquo;रिति अन्वेष्टव्यान्तराधारत्वनिर्देशाच्च। नहि परमात्मनः स्वयमेवान्वेष्टव्यस्य अन्वेष्टव्यान्तराधारत्वमस्ति। &amp;lsquo;यावान्वा अय&amp;rsquo;मित्यादिना निर्दिश्यमानस्य भूताकाशोपमेयत्वस्य &amp;lsquo;गगनं&amp;quot; गगनाकार&amp;rsquo;मित्यादि वत् अभेदेऽप्युपपत्तेः, निरतिशयविपुले परमात्मन्यपि परिच्छिन्नभूताकाशोपमेयत्वस्य अस्वारस्याच्च, भूताकाशो दहराकाश इति पूर्वपक्षे प्राप्त उच्यते- दहरउत्तरेभ्यः। दहराकाशः परमात्मा। वाक्यशेषगतभूताकाशोपमेयत्वसर्वाधारत्व निरतिशय भोग्यत्वनिरूपाधिकापहतपाप्मत्वादिगुणानां&amp;quot; परमात्मव्यतिरिक्ते भूताकाशे असंभवात्, परमात्मनोऽपहतपाप्मत्वादिलक्षणान्वेष्टव्यांतराधारत्वसम्भवाच्चथ। नच &amp;lsquo;गगनं गगनाकार&amp;rsquo;मितिवत् अभेदेऽपि उपमानोपमेयभावोऽस्त्वितिवाच्यम्। &amp;lsquo;गगनं गगनाकार&amp;rsquo;मित्यादौ अभेदे सादृश्यं निबध्यमानं अनन्वितत्वादनुपमत्वफलकं सत् अनन्वयालङ्काररूपम्। नचेहतथा सम्भवति, &amp;lsquo;यावान्वा अयमाकाश&amp;rsquo; इति वाक्ये भूताकाशत्वहार्दाकाशत्वरूपोपमानोपमेयतावच्छेदकधर्मभेदसत्त्वेनानन्वयस्य असम्भवात्। उपमानोपमेयतावच्छेदकधर्मैक्ये हि अनन्वयालङ्कारः। यथा &amp;lsquo;गगनं गगनाकार&amp;rsquo;मित्यादौ। यच्चोक्तमतिविपुलस्य ब्रह्मणः परिच्छिन्नभूताकाशोपमेयत्वं न सम्भवतीति तन्न। अधिकजवेऽपि सवितरि &amp;lsquo;इषुवद्गच्छति सविते&amp;rsquo;ति गतिमांद्यनिवृत्तिपरवचनवत् स्वल्पत्वनिवृत्तिपरतया भूताकाशसादृश्यकथनस्योपपत्तेः॥॥गतिशब्दाभ्यां तथाहि दृष्टं लिंगञ्च॥ &amp;lsquo;तद्यथा हिरण्यनिधिं निहितमक्षेत्रज्ञा उपर्युपरि संचरन्तो नविदेयुरेवमेवेमास्सर्वाः प्रजा अहरहर्गच्छन्त्य एतं ब्रह्मलोकन्नविंदंति अनृतेन हि प्रत्यूढाः&amp;rsquo;। यथा अधस्तान्निक्षिप्तं हिरण्यनिधिं अक्षेत्रज्ञाः&amp;quot; निधिमत्क्षेत्रस्वभावविज्ञानहीनाः निधेः उपर्युपरि संचरन्तोपि निधिं न लभन्ते एवमेवेमास्सर्वाः&amp;quot; प्रजाः सुषुप्तिकाले अहरहर्गच्छन्त्यः सुषुप्तौ &amp;lsquo;सति सम्पद्य न विदु&amp;rsquo;रित्युक्तरीत्या अविभागं गच्छन्त्यः&amp;quot; एतं दहराकाशाख्यं ब्रह्मलोकं न विंदंति नलभन्ते-न जानन्ति। यथा हिरण्यनिधिं निहितं तत्स्थानमजानानाः&amp;quot; तदुपरि सर्वदा वर्तमानाअपि न लभन्ते तद्वदित्यर्थः। ब्रह्मलोकशब्दौ निषादस्थपतिन्यायेन समानाधिकरणौ। तत्र हेतुमाह- &amp;lsquo;अनृतेन हि प्रत्यूढा&amp;rsquo;इति। प्रतीपं नीताः स्वभावान्तरं प्राप्ताः। आच्छादिता इति यावत्। यद्वा &amp;lsquo;अहरहर्गच्छन्त्य&amp;rsquo; इति न सुषुप्तिकालीनगमनमुच्यते, अपितु अन्तरीत्मत्वेन सदा वर्तमानस्य दहराकाशस्य परमपुरुषार्थभूतस्य उपर्युपर्यहरहर्गच्छन्त्यः सर्वस्मिन् काले वर्तमानः तमजानन्त्यः&amp;quot; तं नविंदन्ति नलभन्ते। सुषुप्तिकालीनगमनविषयत्वपूर्वव्याख्यायां &amp;lsquo;उपर्युपरी&amp;rsquo;त्यस्य दृष्टांतेऽन्वयो न दार्ष्टान्तिके। सुषुप्तिकाले एकीभावसद्भावेऽपि उपरिगमनाभावान्न तदन्तर्यामिविषयः। द्वितीयव्याख्यायांतु अन्तर्यामिण उपरि सर्वदा गतिसत्त्वात् &amp;lsquo;उपर्युपरी&amp;rsquo;त्यस्य दार्ष्टान्तिकेऽप्यन्वयो ज्ञेयः। ननु अन्तर्यामिणि अहरहर्गमनस्य दहराकाशपरब्रह्मत्वसाधकत्वमयुक्तम्, उपासकानुग्रहाय अवस्थितोहि दहराकाशः, अन्तरात्मत्या स्थितोह्यस्याधारः, तयोरूपभेदादिति चेन्न। धर्मैक्याभिप्रांयेण एवं व्याख्याने दोषाभावादिति। दहरविद्याप्रकरणगतैस्तद्वाक्यशेषावगतहेतुभिरपि दहराकाशोब्रह्मेति ज्ञातुं शक्यतइत्याह- &amp;lsquo;गतिशब्दाभ्यामि&amp;rsquo;ति। &amp;lsquo;तद्यथा हिरण्यनिधिं निहित&amp;rsquo;मिति अहरहस्सर्वेषां क्षेत्रज्ञानां गमनात् ब्रह्मलोकशब्दाच्च दहराकाशो ब्रह्मेत्यवसीयते। तथाह्यन्यत्र सुषुप्तिकालीनगमनब्रह्मलोकशब्दौ ब्रह्मविषयावेव दृष्टौ। &amp;lsquo;एवमेवेमास्सर्वाः&amp;quot; प्रजास्सति सम्पद्य नविदुः, एषब्रह्मलोकस्सम्राडिति होवाचे&amp;rsquo;ति। माभूदन्यत्र सुषुप्तिकाले ब्रह्मणि गमनदर्शनं, एतदेव तु दहराकाशे सर्वेषां क्षेत्रज्ञाणां प्रलयकालइव निरस्तनिखिलदुःखानां सुप्तिकालेऽवस्थानं&amp;quot; ब्रह्मव्यतिरिक्तेष्वसम्भावितं दहराकाशस्य परब्रह्मत्वे लिङ्गम्। अथवा &amp;lsquo;अहरहर्गच्छन्त्य&amp;rsquo;इति न सुषुप्तिकालीनं गमनमुच्यते। अपितु अन्तरात्मत्वेनावस्थितस्य दहराकाशस्योपरि तन्नियमितानां सर्वासां&amp;quot; प्रजानां सर्वदा गतिरस्य दहराकाशस्य परब्रह्मतां गमयति। तथाह्यन्यत्र परस्य ब्रह्मणोऽन्तरात्मतयाऽवस्थितस्य स्वनियाम्याभिः स्वस्मिन् वर्तमानाभिः प्रजाभिरवेदनं दृष्टम्। यथा अन्तर्यामिब्राह्मणे-&amp;lsquo;य आत्मनि तिष्ठन्नात्मनोऽन्तरो यमात्मानवेदे&amp;rsquo;ति। &amp;lsquo;अदृष्टो द्रष्टा अश्रुतश्श्रोते&amp;rsquo;ति च। माभूदन्यत्र दर्शनं, स्वयमेवत्वियं निधिदृष्टान्तावगतपरमपुरुषार्थभावस्यास्य हृदयस्थस्योपरि तदाधारतयाऽहरहस्सर्वासां&amp;quot; प्रजानामजानतीनां गतिरस्य परब्रह्मत्वे पर्याप्तं लिङ्गमिति। सूत्रार्थश्च वर्णितः॥॥धृतेश्च महिम्नोऽस्यास्मिन्नुपलब्धेः॥ &amp;lsquo;अथ यआत्मा ससेतुर्विधृतिरेषां लोकानामसम्भेदाये&amp;rsquo;ति परब्रह्ममहिमत्वेन प्रसिद्धस्य जगद्विधरणमहिम्नः&amp;quot; दहराकाशे उपलभ्यमानत्वाद्दहराकाशः परंब्रह्मेति सूत्रार्थः। श्रूत्यर्थस्तु - उक्तलक्षणआत्मा सेतुरिव विधारकः। किमर्थः ससेतुर्विधृति रित्यत्राह- &amp;lsquo;एषां लोकाना&amp;rsquo;मिति। असम्भेदः असङ्करः। यद्ययं परमात्मा स्वशासनेन जगन्नधारयेत् सर्वधर्माणां सांकर्यमेव स्यात्, पृथिव्यागन्धवत्त्वं जलस्य शैत्यं तेजसऔष्ण्यमित्यादयोधर्माः&amp;quot; परमात्माज्ञया व्यवस्थितानभवन्ति। सिनोति बध्नाति स्वस्मिन् चिदचिद्वस्तुजातमसङ्कीर्णमिति सेतुरुच्यतइति॥यदुक्तं आकाशशब्दस्य भूताकाशे प्रसिद्धत्वादिति तत्राह- ॥प्रसिद्धेश्च॥ &amp;lsquo;यदेष आकाश आनन्दो न स्या&amp;rsquo;दित्यादौ परमात्मन्यप्याकाशशब्दस्य प्रसिद्धेः॥॥इतरपरामर्शात्सइति चेन्नासम्भवात्॥ एतदधिकरणचिंतोपयोगिवाक्यार्थः कथ्यते- &amp;lsquo;एषसम्प्रसादोऽस्माच्छरीरात्समुत्थाय परंज्योतिरुपसम्पद्य स्वेन रूपेणाभिनिष्पद्यते&amp;rsquo;। अथशब्दः प्रकृतापेक्षत्वद्योतकः। सम्प्रसादशब्दस्सुषुप्तिस्थानवचनः। तत्संबन्धाज्जीवं लक्षयति। &amp;lsquo;अहरहर्वाएवंवि&amp;rsquo;दिति पूर्ववाक्ये निर्दिष्ट उसाकएषजीवः अतिहेयतया परिदृश्यमानत्वात् शरीरादुत्क्रम्य देशविशेषनिष्ठ परमात्मानं प्राप्य स्वेनरूपेणाभिनिष्पद्यते। &amp;lsquo;एष आत्मेतिहोवाचैतदमृतमभयमेतद्ब्रह्मे&amp;rsquo;ति। &amp;lsquo;एषआत्मा&amp;rsquo; &amp;lsquo;एतदमृत&amp;rsquo;मित्येतच्छब्दः पूर्ववाक्ये &amp;lsquo;परंज्योतिरुपसम्पद्ये&amp;rsquo;ति प्राप्यतया निर्दिष्टपरंज्योतिश्शब्दितब्रह्मपरः। अव्यवहितपरंज्योतिश्शब्दितपरमात्मपरित्यागे कारणाभावात्। अन्यथा व्यवहित सम्प्रसाद शब्दित जीवपरिग्रहे तस्य निरुपाधिकात्मत्वनिरतिशयसुखरूपत्वामृतत्वलक्षणामृतत्वदुःखासंभिन्नत्वरूपाभयत्व ब्रह्मत्वविधानासम्भवाच्च। नच &amp;lsquo;स्वांदेवतामार्च्छ&amp;rsquo;दित्यत्र तच्छब्देन विभक्त्यैकरूप्यात् व्यवहित प्रजापतिपरामर्शवत् व्यवहितसंप्रसादग्रहणं&amp;quot; युक्तमिति वाच्यम्। तत्र &amp;lsquo;स&amp;rsquo; इत्यनेन प्रजापतिपरामर्शे अश्वदानसंप्रदानत्वेन स्वीयां देवतामार्छदित्यर्थो युज्यते। वरुणपरामर्शे तु वरुणस्य आत्मीयाया देवतायाः प्रागप्रस्तुतत्वात् अर्थासङ्गत्या व्यवहितप्रजापतिपरामर्शः, नतु विभक्त्यैकरूप्यमात्रेणेति वैषम्यात्। यद्यपि &amp;lsquo;स्वेन रूपेणाभिनिष्पद्यत&amp;rsquo; इति स्वरूपाविर्भावे कथिते आविर्भवत्स्वरूपं किमित्यपेक्षायां प्रजापतिवाक्ये &amp;lsquo;एष आत्मेति होवाचैतदमृतमभयमेतद्ब्रह्मे&amp;rsquo;ति निर्दिष्टं अमृताभयब्रह्मात्मशब्दनिर्दिष्टं मुक्तरूपमित्येतदर्थकेऽपि नानुपपत्तिः। तथाऽपि &amp;lsquo;तस्य हवा एतस्य ब्रह्मणो नाम सत्य&amp;rsquo;मित्युत्तरवाक्यनिर्देक्ष्यमाणचेतनाचेतननियन्तृत्व अर्थकसत्यानामत्वस्य मुक्तात्मन्यसम्भवात् न पूर्ववाक्यनिर्दिष्टो जीवः। अपितु प्राप्यं ब्रह्मैव। वस्तुतस्तु &amp;lsquo;एष आत्मेति होवाचे&amp;rsquo;त्येतावन्मात्रस्याविर्भूतस्वरूपपरत्वम्, &amp;lsquo;एतदमृतमभयमेतद्ब्रह्मे&amp;rsquo;त्यत्र तु एतच्छब्दस्य परंज्योतिश्शब्दितब्रह्मपरत्वमित्याश्रयणेऽपि नानुपपत्तिः। अत्र आसंक्यते। &amp;lsquo;एष संप्रसाद&amp;rsquo; इति दहरविद्यामध्यस्थवाक्ये जीवप्रतिपादनदर्शनाद्दहराकाशोऽपि जीवएवास्तु। तस्य &amp;lsquo;यावान्वा अयमाकाश&amp;rsquo; इत्यादिवाक्यसन्दर्भप्रतिपादितभूताकाशोपमेयत्वस्य भूताकाशे अनन्वयेन दहराकाशस्य भूताकाशत्वाभावेऽपि जीवे कथञ्चिन्निर्लेपत्वादिना भूताकाशोपमेयत्वसम्भवादणुपरिमाणे जीवे दहरशब्दिताल्पपरिमाणत्वस्यापि सम्भवाद्दहराकाशो जीवएवास्त्विति &amp;lsquo;इतरपरामर्शात्स इति चे&amp;rsquo;दिति सूत्रखण़्डेनाक्षिप्य &amp;lsquo;दहरा उत्तरेभ्यः&amp;rsquo; &amp;lsquo;गतिशब्दाभ्यां तथा हि दृष्टं लिङ्गञ्च&amp;rsquo; &amp;lsquo;धृतेश्च महिम्नोऽस्यास्मिन्नुपलब्धे&amp;rsquo;रित सूत्रत्रयोक्तानां&amp;quot; परमात्मधर्माणां जीवे असम्भवान्नजीवो दहराकाशइति &amp;lsquo;नासम्भवा&amp;rsquo;दिति सूत्रखण्डेन परिहारः कृतः॥ननु &amp;lsquo;एषसंप्रसाद&amp;rsquo; इति दहराविद्यामध्यस्थवाक्यपरामृष्टजीवस्य अपहतपाप्मत्वादिगुणयोग असम्भवान्न दहराकाशत्वमित्युक्तम्। उत्तरात् प्रजापतिवाक्याज्जीवस्यापि अपहतपाप्मत्वादिगुणयोग अवसायात् अपहृतपाप्मत्वादिगुणैर्दहराकाशः&amp;quot; परमात्मेति न शक्यं निर्णेतुमितिचेत्तत्राह- ॥उत्तराच्चेदाविर्भूतस्वरूपस्तु॥ पूर्वमनृततिरोहितापहतपाप्मत्वादिस्वस्वरूपः पश्चाद्विमुक्तकर्मबन्धः शरीरात्ससुत्थितः परंज्योतिरुपसंपन्नआविर्भूतस्वरूपस्सन्नपहतपाप्मत्वादिगुणविशिष्टस्तत्र प्रजापतिवाक्ये अभिधीयते। दहरवाक्येतु अतिरोहितस्वभावापहतपाप्मत्वादिविशिष्टएव दहराकाशः प्रतीयते। आविर्भूतस्वरूपस्यापि जीवस्य असंभावनीयास्सेतुत्वविधरणत्वादयो नमुक्तानां नित्यमुक्तानां वा सम्भवन्ततीति &amp;lsquo;जगद्व्यापारवर्ज&amp;rsquo; मित्यत्र स्थितम्। अतएव नित्यानान्नित्याविर्भुतापहतपाप्मत्वादिगुणाष्टकतया तेष्वतिप्रसक्तस्य नित्याविर्भूतापहतपाप्मत्वादिमत्त्वस्य कथं ब्रह्मलिंगत्वमिति शङ्काऽपि निरस्ता। सेतुत्वादीनां तत्र असंभावितधर्माणामपि श्रवणात्। ननु &amp;lsquo;यएषोऽक्षिणि पुरुषो दृश्यत&amp;rsquo; इति प्रजापतिविद्यागतव्क्यान्यपि ब्रह्मपराण्येव भवन्तु। अत्रापि &amp;lsquo;एतदमृतमभयमेतद्ब्रह्मे&amp;rsquo;ति श्रवणात् अक्षिवाक्ये उपकोसलविद्योपास्यप्रत्यभिज्ञानात् &amp;lsquo;य एषस्वप्नेमहीयमानश्चरती&amp;rsquo;ति वाक्येऽपि स्वाप्नपदार्थस्रष्टत्वेन महीयमानस्य परमात्मनएव प्रतिपादनसम्भवात्, सुषुप्तिपर्यायेऽपि &amp;lsquo;यत्रैतत्सुप्तस्समस्त&amp;rsquo; इति यत्र यस्मिन्नाधारे समस्तस्सुप्तोभवतीति सुषुप्त्याधार ब्रह्मपरत्वोपपत्तेरिति चेत्, उच्यते- स्वप्नपर्याये &amp;lsquo;घ्नन्ति त्वेवैनं विच्छादयंतीवा प्रियवेत्तेवभवति अपिरोदीतीवे&amp;rsquo;ति इन्द्रेण तस्य हन्यमानत्वद्राव्यमाणत्वबंधुजनमरणाद्यप्रियद्रष्टृत्वरोदितृत्वादिप्रतिभासतो दुष्टत्वस्योपन्यासात् सुषुप्तिसंबन्ध्यात्मोपदेशानन्तरं &amp;lsquo;नाह खल्वयमेवं संप्रत्यात्मानं जानाति अयमहमस्मीति नोएवेमानि भूतानि विनाशमेवापीतोभवती&amp;rsquo;ति तस्य विज्ञेषज्ञानरहिततया विनष्टप्रायत्वस्योक्तत्वात्, अभयत्वामृतत्वादीनाञ्च मुक्त्यव्सथाभाविरूपापेक्षयाऽप्युपपत्तेर्जीवविषयत्वमेव उपपद्यते। &amp;lsquo;य एषोऽक्षिणि पुरुषो दृश्यत&amp;rsquo; इत्यस्य दर्शनलिंगादक्षिणि सन्निहितोऽनुमीयत इत्यर्थकत्वेन जागरावस्थाविषयत्वस्यैव उपपन्नत्वात्। ततश्च प्रजापतिवाक्ये जीवस्संसारिदशायां अनृततिरोहितापहतपाप्मत्वादिकः स्वमुक्तिदशायां साधनाहिततदाविर्भावः प्रतिपाद्यते। दहराकाशे श्रूयमाणं त्वपहतपाप्मत्वादिकं नित्याविर्भूतमेव ग्राह्यम्। नित्याविर्भूतग्रहणसम्भवे तिरोहितत्वेन असत्प्रायस्य साधनाधीनाविर्भावस्य ग्रहणायोगात्॥तर्हि किमर्थं ब्रह्मप्रकरणे &amp;lsquo;एष सम्प्रसाद&amp;rsquo; इति जीवपरामर्श इत्याशंक्याह- ॥अन्यार्थश्च परामर्शः॥ मुक्ते तत्स्वभावाविर्भावयितृत्वलक्षणपरमात्ममहिमप्रकाशार्थो जीवपरामर्शइति सूत्रार्थश्च स्पष्टः॥यदुक्तं परमात्मनोऽल्पपरिमाणत्वं नोपपद्यत इति तत्राह- ॥अल्पश्रुतेरिति चेत्तदुक्तं॥ शांडिल्यविद्यायां &amp;lsquo;निचाय्यत्वादेवं व्योमवच्च&amp;rsquo; इति सूत्रखण्डेन उपासनार्थं विपुलस्य अल्पत्वोपदेश उपपद्यत इति पूर्वमेवोक्तमित्यर्थः॥ननु ब्रह्मणो नित्याविर्भूतापहतपाप्मनत्वादिमत्तवं जीवस्यातथात्वञ्च यदि प्रमाणसिद्धं स्यात्, तदा दहराकाशे श्रूयमाणमपहतपाप्मत्वादिकं ब्रह्मगतं नित्याविर्भूतमेव ग्राह्यमिति शक्यते वक्तुम्। न च तदस्तीति शङ्कमानं प्रत्याह- ॥अनुकृतेस्तस्य च॥ अनुकृतिः=अनुकारः। साम्यम्। तस्य परस्य ब्रह्मण उपासनया तदनुकारो हि जीवस्य श्रूयते-&amp;lsquo;तदा विद्वान् पुण्यपापे विधूय निरञ्जनः परमं साम्यमुपैती&amp;rsquo;ति। अत एव कठवल्ल्यां -&amp;lsquo;यथोदकं शुद्धे शुद्धमासिक्तं&amp;quot; तादृगेव भवती&amp;rsquo;ति सादृश्यमेवोच्यते, न तु तद्भावः। नदीसमुद्रजलयोर्वस्तुतो नैक्यं, अपि तु परमसाम्यमात्रम्। ननु अवयवातिरिक्तावयव्यंतराभाववादिनां परस्परसदृशानां घटावयवानां भिन्नानामेव एकत्वावस्थाश्रयत्ववत् नदीसमुद्रजलयोरपि मिलितयोस्संसर्गिद्रव्ययोरप्येकत्वावस्थाश्रयत्वम् अस्ति। ततश्च निर्विशेषब्रह्मैकतापत्तिरेव परममुक्तिरिति चेन्न। निर्गुणविद्याश्रेष्ठत्वेन पराभिमतायां प्रजापतिविद्यायामपि &amp;lsquo;स तत्र पर्येती&amp;rsquo;ति मुक्तब्रह्मणोराधाराधेयभावश्रवणात्, सत्यकामत्वसत्यसङ्कल्पत्वादिरूपधर्माणां मुक्तावाविर्भावस्य निर्गुणविद्याफलत्वेन &amp;lsquo;उत्तराच्चेदाविर्भूतस्वरूपस्त्वि&amp;rsquo;त्यत्र परैरप्यङ्गीकृतत्वात्। न च सत्यकामत्वं&amp;quot; सत्यसङ्कल्पत्वञ्च जीवस्य स्वरूपमात्रमिति शक्यते वक्तुम्। कामशब्दोदितानां कामनाविषयसृज्यपदार्थानां&amp;quot; सङ्कल्पशब्दोदितस्य तत्सृष्टिहेतुमायावृत्तिविशेषस्य च स्वरूपबहिर्भावावश्यम्भावात्, तेषाञ्च मुक्तावाविर्भावे कथं निर्विशेषतापत्तिः। अनाविर्भावे च प्रजापतिविद्यायां&amp;quot; गुणाष्टकोपदेशस्योपासनार्थत्वं सम्भवति। परैस्तत्र उपासनाविध्यनङ्गीकारात्। नापि तदवगत्यर्थमुपदेशः। मुक्त्यर्थावगतेश्शुद्धब्रह्मविषयत्वात्। &amp;lsquo;तत्वमसी&amp;rsquo; त्युपदेशस्थले ब्रह्मणो जगदुपादानत्वादिवर्णनस्याध्यारोपापवादन्यायेन निष्प्रपञ्चबोधनार्थतयेव अत्र प्रकारान्तरेण सार्थकत्वोपपादनायोगात्। नापि प्रवृत्तिरुच्युत्पादनार्थः। गुणकीर्तनस्य निर्गुणविद्यारुच्युत्पादकत्वासम्भवात्। अतः निर्गुणविद्याप्रकरणे अपहतपाप्मत्वाद्युक्तेराविर्भविष्यत्तया तद्बोधनार्थतयैव साफल्यं वाच्यम्। अतश्च मुक्तौ निर्विशेषब्रह्मभावावाप्तिकथनमसङ्गतमिति यथोक्तएवार्थः॥॥अपि स्मर्यते॥ &amp;lsquo;इदं ज्ञानमुपाश्रित्य मम साधर्म्यमागताः। सर्गेऽपि नोपजायन्ते प्रलयेनव्यधन्तिचे&amp;rsquo;ति स्मर्यत इत्यर्थः। ततश्च तदुपासनासिद्धं तस्यैश्वर्यं तस्य तु नान्योपानसिद्धम्। अपि तु नित्याविर्भूतम्। ततश्च दहरवाक्ये श्रूयमाणमपहतपाप्मत्वादिकं ब्राह्ममेव॥ ॥इति दहराधिकरणम्॥&lt;/p&gt;</description>
    </item>
    <item>
      <title>23 प्रमिताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/23_pramitAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/23_pramitAdhikaraNam/</guid>
      <description>&lt;p&gt;॥शब्दादेव प्रमितः॥ पूर्वत्र अणीयस्त्वरूपमल्पपरिमाणं परस्मिन्नुपपादितम्। इदानीमंपुरुषो मद्ध्यात्मनि तिष्ठति। ईशानो भूतभव्यस्य न ततो विजुगुप्सते&amp;rsquo;। कालत्रयवर्तिनिखिलचेतनाचेतनेश्वरः पुरुषः उपासकशरीरमध्ये अंगुष्ठपरिमाणस्सन्नास्ते। ततो भूतभव्येशानत्वादेव वात्सल्यातिशयाद्देहगतानपि दोषान् भोग्यतया पश्यतीत्यर्थः। ननु अयं मंत्रो जीवपर एव &amp;lsquo;प्राणाधिपस्सञ्चरति स्वकर्मभिरंगुष्ठमात्रो रवितुल्यरूपः&amp;rsquo;। &amp;lsquo;अंगुष्ठमात्रं पुरुषं निश्चकर्षयमो बला&amp;rsquo;दित्यादिश्रुतिस्मृतिषु अंगुष्ठमात्रत्वेन जीवस्यैव प्रतिपादनात्। न च तस्य भूतभव्येशानत्वानुपपत्तिः। प्रथमश्रुतजीवलिंगानुरोधेन चरमश्रुतभूतभव्येशानत्वस्य आपेक्षिकतया योजायितुं शक्यत्वादिति चेन्न। हृदयावच्छेदनिबन्धनांगुष्ठपरिमाणस्य परमात्मन्यपि सम्भवात् &amp;lsquo;अंगुष्ठमात्रः पुरुषोऽङ्गुष्ठञ्च समाश्रित&amp;rsquo; इति तैत्तिरीयके &amp;lsquo;अंगुष्ठमात्रः पुरुषोऽन्तरात्मा सदा जनानां हृदये सन्निविष्ट&amp;rsquo; इति श्वेताश्वतरे च अंगुष्ठमात्रत्वस्य परमात्मन्यपि श्रवणात्, पूर्वलिङ्गसाधारणत्वेन अनिर्णायकत्वात्, असंकुचितभूतभूव्येशितृत्वस्यानन्यथासिद्धब्रह्मलिंगत्वात् अयं परमात्मैवेति सिद्धान्तः॥ननु कथं तर्हि परमात्मनोऽङ्गुष्ठप्रमितत्वं तत्राह- ॥हृद्यपेक्षया तु मनुष्याधिकारत्वात्॥ हृदि हृदये परमात्मनोवर्तमानत्वात्तदपेक्षयांऽगुष्ठमात्रत्वमुपपद्यते। नच खरतुरगादीनामंगुष्ठशून्यानां&amp;quot; हृदयस्यांगुष्ठप्रमितत्वाभावात् तदंतर्वर्तिनः परमात्मनः कथमंगुष्ठमात्रत्वमिति वाच्यम्। उपासनाविधायिशास्त्रस्य मनुष्याधिकारत्वात् तेषामंगुष्ठसम्भवात् हृदयवर्तिनः परमात्मनोऽप्यंगुष्ठसमपरिमाणहृदायवच्छेदनिबन्धनांगुष्ठप्रमितत्वे नानुपपत्तिः। यत्तवत्र कैश्चिदुच्यते। अंगुष्ठमात्रत्वं जीवलिंगमेव, अथापि &amp;lsquo;अंगुष्ठमात्रः पुरुषोमध्यआत्मनितिष्ठती&amp;rsquo;ति पूर्वार्धेन जीवमनूद्य &amp;lsquo;ईशानोभूतभव्यस्ये&amp;rsquo;त्यनेन परमात्मभावो विधीयतइति तदसमञ्जसं। तथाहिसति परमात्मन्यंगुष्ठमात्रत्वसम्भावनाप्रदर्शकस्य &amp;lsquo;हृद्यपेक्षये&amp;rsquo;ति सूत्रस्यासङ्गतिप्रसङ्गात्। ननु अस्मिन् मन्त्रे न जीवानुवादेन ब्रह्मभावो विधीयते। आराग्रमात्रतया प्रतिपन्नस्य जीवस्य अंगुष्ठमात्रत्वे प्रमाणाभावादिति तटस्थङ्कापरिहारार्थं जीवस्यांगुष्ठमात्रत्वसाधनाय प्रवृत्तमिदं सूत्रमितिचेन्न। पूर्वपक्षयुक्त्यनिरासकस्य सिद्धान्तहेत्वप्रतिपादकस्य तदनुपष्टम्भकस्य वा केवलपटस्थशङ्कापरिहारकस्य गुणसूत्रत्वसाधनाय प्रवृत्तमिदं सूत्रमितिचेन्न। पूर्वपक्षयुक्त्यनिरासकस्य सिद्धान्तहेत्वप्रतिपादकस्य तदनुपष्टम्भकस्य वा केवलतटस्थशङ्कापरिहारकस्य गुणसूत्रत्वायोगात्। ननु &amp;lsquo;ईश्वरश्शर्वईशान&amp;rsquo;इति निघंटुपाठेन ईशानशब्दस्य देवताविशेषे रूढत्वात् &amp;lsquo;शब्दादेव प्रमित&amp;rsquo; इति सूत्रे &amp;lsquo;ईशानोभूतभव्यस्ये&amp;rsquo;ति शब्दादेव नतु भूतभव्यस्येशितृत्वं कर्मवश्यस्य जीवस्य उपपद्यत इति भाष्यं व्याकुर्वद्भिर्व्यासार्यैः &amp;lsquo;ईशानशब्दस्यैव शब्दशब्देन विवक्षितत्वान्नात्र सिंगान्निर्णयः। किंत्वीश्वरवाचिशब्दादेवेत्येवकाराभिप्राय&amp;rsquo; इति व्याख्यातत्वात्, ईशानशब्दस्य श्रुतित्वाभ्युपगमात्, तयैव ईशानशब्दश्रुत्या जीवव्यावृत्तिवदेव नारायणस्यापि व्यावर्तितत्वेन रूद्रपरत्वमेव स्यादिति चेन्न। योगरूढिमतः पदस्य सन्निधौ अवयवार्थविशेषकपदान्तरसन्निधाने रूढ्यनुन्मेषस्य &amp;lsquo;पद्मानि यस्याग्रसरोरुहाणि प्रबोधयन्त्यूर्ध्वमुखैर्मयूखै&amp;rsquo;रित्यादिषु दर्शनात्। तत्र हि सरोरुहपदावयवार्थसरोविशेषकाग्रपदोपादानेन सरोरुहपदरूढिभङ्गस्य दर्शनात्। इतरथा &amp;lsquo;पद्मानी&amp;rsquo;ति पदानुपादानापत्तेः। अत्रो न श्रुतित्वमिति किंचिदेतत्॥॥कम्पनात्॥ &amp;lsquo;यदिदं किञ्च जगत्सर्वं प्राणएजति निस्सृतम्। महद्भयं वज्रमुद्यत&amp;rsquo;मिति समस्तप्राणिकंपनेन भयहेतुत्वस्य अस्मिन्नंगुष्ठप्रमिते आम्नानात् तस्य च परमात्मधर्मत्वस्य &amp;lsquo;भीषाऽस्माद्वातःपवत&amp;rsquo; इत्यादिश्रुतिप्रतिपन्नत्वात् अंगुष्ठप्रमितः परमात्मा॥॥ज्योतिर्दर्शनात्॥ &amp;lsquo;न तत्र सूर्यो भाति न चन्द्रतारक&amp;rsquo;मिति अंगुष्ठप्रमिते सकलतेज आच्छादकज्योतिस्सम्बन्धस्य आथर्वणे ब्रह्मसंबन्धितया प्रतिपादितत्वात् अंगुष्ठप्रमितः परमात्मा। अतएतन्मन्त्रप्रतिपाद्यमानः अंगुष्ठप्रमित ईश्वर एवेति सिद्धम्॥ (इति प्रमिताधिकरणशेषः॥)&lt;/p&gt;</description>
    </item>
    <item>
      <title>24 देवताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/24_devatAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/24_devatAdhikaraNam/</guid>
      <description>&lt;p&gt;॥तदुपर्यपि बादरायणस्संभवात्॥ मनुष्याधिकारप्रसङ्गात् देवानां ब्रह्मविद्यायामधिकारोऽस्ति नवेति प्रासङ्गिकी सङ्घतिः। ननु वस्वादिदेवतानां&amp;quot; नानाविग्रहाभावेन उपासनसामर्थ्याभावात् कथमुपासनाधिकारः। न हि देवादीनां शीररवत्त्वे प्रमाणमुपलभ्यते। न तावत् प्रत्यक्षानुमाने। तस्य तदगोचरत्वात्। नापि &amp;lsquo;वज्रहस्तः पुरन्दरः, तेनेन्द्रो वज्रमुदयच्छ&amp;rsquo;दित्यादीनां&amp;quot; तात्पर्याभावेन तात्पर्याविषये शब्दस्याप्रामाण्यात्। अन्यथा श्वेतवर्णरजककर्तृकवस्त्रशोधनतात्पर्येण प्रयुक्तस्य &amp;lsquo;श्वेतो धावती&amp;rsquo;त्यस्य शुनकसमीपगमनप्रतीत्युत्पादकत्वसम्भवमात्रेण तत्रापि प्रामाण्यप्रसङ्गात्। ननु रेवत्याधारवारवन्तीयसामसाध्याग्निष्टोमस्तोत्रविशिष्टक्रतुविधायके &amp;lsquo;रेवतीषु वारवन्तीयमग्निष्टोमसामकृत्वा पशुकामो ह्येतेन यजेते&amp;rsquo;ति वाक्ये &amp;lsquo;रेवतीषु वारवन्तीय&amp;rsquo; मित्यंशस्य &amp;lsquo;रेवतीर्नस्सधमाद&amp;rsquo; इति ऋक्रयाधारवारवन्तीयसामरूपे अग्निष्टोमस्तोत्र विशेषेण तात्पर्याभावेऽपि प्रामाण्यं दृष्टम्। नहि तद्विशेषणं &amp;lsquo;सोमेन यजेते&amp;rsquo;त्यादिविशिष्टविधिषु सोमलतादिविशेषणवल्लोकसिद्धम्। नापि विधिसिद्धम्। &amp;lsquo;कवतीषु रथन्तरं गाये&amp;rsquo;दिति विधिवत् &amp;lsquo;रेवतीषु वारवन्तीयं&amp;quot; गाये&amp;rsquo;दिति विध्यदर्शनात्। नच अस्यैव विशिष्टगोचरस्य विधेर्विशेषणविधावपि तात्पर्यं वक्तुं शक्यम्। विध्यावृत्तिप्रसङ्गात्। नच आक्षेपाद्विशेषणप्रसिद्धिः, विशेषणप्रसिद्धौ सत्यां विशिष्टविधिः विशिष्टविधिनैव विशेषणस्य आक्षेप इति परस्पराश्रयापत्तेः। तस्माद्विशिष्टविधेर्विशेषणस्वरूपे तात्पर्याभावेऽपि &amp;lsquo;रेवतीषु वारवन्तीय&amp;rsquo;मिति पदद्वयसमभिव्याहारस्यैव प्रामाण्यमभ्युपगन्तव्यमिति चेन्मैवम्। &amp;lsquo;रेवतीषु वारवन्तीय&amp;rsquo;मिति पदद्वयसमभिव्याहाराभ्यां रेवत्याधारवारवन्तीयप्रतीतिमुपजीव्य प्रवृत्तेन विशिष्टविधिना आक्षिप्तस्य &amp;lsquo;रेवतीषु वारवन्तीयं कुर्यादि&amp;rsquo;ति विशेषणविधेरेव तत्र प्रमाणत्वेन &amp;lsquo;रेवतीषु वारवन्तीय&amp;rsquo;मिति पदद्वयसमभिव्याहारस्य अप्रमाणत्वात्। इयांस्तु विशेषः। सोमलतादिविशेषणं मानान्तरसिद्धं सोमपदात् प्रतीयते, इह तु मानान्तरासिद्धमेव पदसमभिव्याहारात् प्रतीयत इति। प्रतीयमानेऽपि विशेषणे विशिष्टविधेः&amp;quot; प्रामाण्याभाव उभयत्राप्यविशिष्टः। ततश्च यथा सोमप्रत्यायकं सोमपदं न सोमस्वरूपे प्रमाणम्। एवं&amp;quot; &amp;lsquo;रेवतीषु वारवन्तीय&amp;rsquo;मिति पदद्वयसमभिव्याहारो रेवतीषु वारवंतीयरूपविशेषणस्वरूपस्य अर्थप्रत्यायकोऽपि न तत्र प्रमाणम्। अयञ्चापरो विशेषः। सोमलताद्रव्यस्य लोकसिद्धत्वात् तत्र यागसम्बन्धित्वेनैव विधिः&amp;quot; कल्प्यः, इहतु विशेषणस्वरूपस्यापि मानांतरासिद्धत्वात्, प्रतीयमानत्वेऽपि तस्मिन्विशिष्टविधेः&amp;quot; प्रामाण्याभावाच्च, तत्सिध्यर्थं स्वरूपे स्तोत्रविशेषसंबन्धित्वे च विधिद्वयं कल्प्यमिति। तस्मात् मन्त्रार्थवादानां स्वार्थे तात्पर्याभावान्न तेभ्योदेवताविग्रहसिद्धिः। ननु मन्त्रार्थवादानां&amp;quot; विध्येकवाक्यतापन्नानां स्वार्थे तात्पर्यं सम्भवत्येव। दर्शपूर्णमासादिप्रधानविध्येकतापन्नप्रयाजादिविधिवदिति चेत्सत्यम्। मानांतराविरोधे प्रतीयमानार्थे तात्पर्यं सम्भवति, नतु तद्विरुद्धे। अन्यथा &amp;lsquo;यजमानः&amp;quot; प्रस्तर&amp;rsquo; इत्यत्रापि प्रतीयमानाभेदतात्पर्याप्रसङ्गात्। अस्तिच मन्त्रार्थवादवशेन देवताविग्रहाभ्युपगमे मानांतरविरोधः। देवताविग्रहे न तात्पर्यं सम्भवति। अतोविग्रहाभावादुपासनास्वनधिकारइति पूर्वपक्षे प्राप्त उच्यते- तदुपर्यपि वादरायणस्संभवात्। तत् ब्रह्मोपासनं उपरि मनुष्याणामुपरि देवादिष्वपि सम्भवतीतिह भगवान् बादरायणोमन्यते। तेषामप्यर्थित्वसामर्थ्यास्संभवात्। अर्थित्वं तावत् आध्यात्मिकादिदुर्विषहदुःस्वाभितापात्, परस्मिन् ब्रह्मणि च निरस्तनिखिलदोषगन्धानवधिकातिशयासंख्ये कल्याणगुणगणे निरतिशयभोग्यत्वादिज्ञानाच्च सम्भवति। सामर्थ्यमपि पटुतरदेहेन्द्रियादिमत्त्वेन सम्भवति। पटुतरदेरेन्द्रियादिमत्त्व़ञ्च सृष्टिवाक्येषु देवतिर्यङ्मनुष्यस्थावरात्मना चतुर्विधसृष्ठ्याम्नानात् सिद्धम्। देवादिभेदश्च तत्तत्कर्मानुगुणब्रह्मलोकप्रभृतिचतुर्धशलोकस्थभोगयोग्यदेहेन्द्रियादियोगायत्तः, तथा &amp;lsquo;देवत्वं गच्छन्ति यएताउपयन्ती&amp;rsquo;ति देवत्वप्राप्त्यर्थक्रतुविध्यन्यथानुपपत्तयाऽपि देवताविग्रहवत्त्वसिद्धिः। ज्योतिष्टोमादिविध्यन्यथाऽनुपपत्त्या देशांतरदेहांतरभोग्यैहिकसुखदुःखविलक्षणस्वर्गशब्दोक्तसुखरूप तत्फलभोक्तृकर्मदेवसिद्धेरभ्युपगतत्वात् देवतासायुज्यसालोक्यादिफलकर्मविध्यन्यथानुपपत्त्या देवताविग्रहाणां&amp;quot; तद्भोग्यभोगोपकरणानामभ्युपगन्तव्यत्वाच्च॥॥ विरोधः कर्मणीति चेन्नानेकप्रतिपत्तेर्दर्शनात्॥ नन्वेवं देवताविग्रहाभ्युपगमे कर्मणि विरोधः प्रसज्यते। बहुषु यागेषु युगपदेकस्येन्द्रस्य विग्रहवतः&amp;quot; &amp;lsquo;अग्निमग्नआवह, इन्द्रआगच्छ इरि व आगच्छे&amp;rsquo;त्यादिना आहूतस्य सन्निधानानुपपत्तेः विरोधः प्रसज्यतइति चेत्तन्न। अनेकप्रतिपत्तेर्दर्शनात्। दृश्यतेहि सौभरिप्रभृतीनां शक्तिमतां युगपदनेकशरीरप्रतिपत्तिः॥॥शब्द इति चेन्नातः प्रभवात् प्रत्यक्षानुमानाभ्यां॥ माभूत्कर्मणि विरोधः, वैदिकेतु शब्दे विरोधः प्रसज्यते। देवताविग्रहाभ्युपगमे हि विग्रहस्य सावयवत्वेन अनित्यत्वात् इन्द्रादेरर्थस्य विनाशादूर्ध्वं प्रागुत्पत्तेश्च तदर्थवाचिवैदिकशब्दानां सत्त्वे शब्दस्य अर्थेनौत्पत्तिकस्संबन्धोनस्यात्। शब्दस्वरूपस्यापि नाशे अनित्यत्वं स्यात्। ततश्च &amp;lsquo;औत्पत्तिकस्तु शब्दस्यार्थेन संबन्धः&amp;rsquo; इति सूत्रप्रतिपादितं शब्दार्थसंबन्धानां नित्यत्वं विरुध्येतेति चेन्न। &amp;lsquo;वेदेन नामरूपे व्याकरोत् सतासती प्रजापतिः। नामरूपञ्च भूतानां कृत्यानाञ्च प्रपञ्चनं। वेदशब्देभ्यएवादौ देवादीनांचकारस&amp;rsquo; इति प्रत्याक्षानुमानशब्दिताभ्यां श्रुतिस्मृतिभ्यां इन्द्राद्यर्थानां वेदप्रभवत्वावेदनात्। यथा शिल्पिना शिल्पशास्त्रोदितानामरूपाद्यनुसन्धानपूर्वकं निर्मितं देवताप्रतिमादिकं पूर्वपूर्वसमानरूपं, एवमिन्द्राद्यर्थोऽपि वेदोक्तनामरूपानुसन्धानशालिना प्रजापतिना निर्मीयमाणः पूर्वपूर्वसमाननामरूपएव भवति। ततस्समानरूपाभिव्यंग्याकृतिवाचित्वादिन्द्रादिशब्दानां व्यक्तीनामनित्यत्वेऽपि जातिवाचिगवादिशब्दवत् इन्द्रादिशब्दानामपि जातिवाचितया नानित्यार्थसंयोगकृतो विरोध इत्यर्थः॥ननु &amp;lsquo;मंत्रकृतो वृणीते। संहिताकारपदकारसूत्रकारब्राह्मणकाराणां विश्वामित्रस्य सूक्तं भवती&amp;rsquo;ति मंत्रादीनां कार्यत्वश्रवणात् न वेदनित्यत्वमित्यत्राह&amp;ndash; ॥अत एव च नित्यत्वम्॥ &amp;lsquo;अनादिनिधनाह्येषा वागुत्सृष्टा स्वयम्भुवा। आदौ वेदमयी दिव्या यतः सर्वाः प्रसूतय&amp;rsquo; इति मंत्रकृत्त्वेन प्रसिद्धानामपि वसिष्ठविश्वामित्रादीनां वेदजन्यत्वाम्नानात् मंत्रकृत्त्वं न मंत्रकर्तृत्वमित्यवसीयते। अतो वेदनित्यत्वस्य नानुपपत्तिः॥नन्वेवमपि प्राकृतप्रलये शब्दस्य तदुपादानभूताहङ्कारादेश्च नष्टत्वात् कथं वेदनित्यत्वं, कथं वा सर्वेषां वेदशब्दप्रभवत्वं तत्राह&amp;ndash; ॥समाननामरूपत्वाच्चावृत्तावप्यविरोधोदर्शनात्स्मृतेश्च॥ कृत्स्नोपसंहारे जगदुत्पत्त्यावृत्तावपि पूर्वोक्तसमानरूपत्वस्य तदवस्थत्वादेव न शब्दानित्यत्वम्। &amp;lsquo;सूर्याचन्द्रमसौ धाता यथापूर्वमकल्पयत्, यथर्थुष्वृतुलिंगानि नानारूपाणि पर्यये। दृश्यन्ते तानि तान्येव तथा भावायुगादिषु&amp;rsquo; इति श्रुतिस्मृतिभ्यां तथैव प्रतिपादनात् एतस्य नित्यत्वमपौरुषेयत्वञ्च। इदमेव हि वेदस्य अपौरुषेयत्त्वं, यत्पूर्वपूर्वोच्चारणक्रमानुसन्धानसापेक्षोच्चारणक्रमवत्वं, तदिदानींतनवेदे सर्गाद्यवेदेऽपि समानम्। इयांस्तु विशेषः। भगवद्व्यतिरिक्तास्सर्वेऽपि पूर्वपूर्ववेदानुपूर्व्यनुभवजनित संस्कारवशेन पूर्वानुपूर्व्याः स्मृतत्वात्तयैवानुपूर्व्या वेदमुच्चारयति। इदमेव हि पौरुषेयप्रबन्धापेक्षया वेदस्य वैलक्षण्यं नित्यत्वञ्च। ननु चतुर्मुखकर्तृकावान्तरकल्पसृष्टिविषयतयाऽपि &amp;lsquo;धाता यथापूर्वमकल्पय&amp;rsquo;दित्यादि प्रमाणानामुपपत्तौ स्वतंत्रपरमात्मकर्तृकब्रह्मकल्पाद्यसमयप्रवृत्तेवेदचतुर्मुखादिसृष्टेः समानानुपुर्वीकत्वसमान नामरूपकृत्यत्वादौ किं प्रमाणमितिचेदुच्यते- चतुर्मुखादेः नामरूपकृत्यादीनि इतिहासपुराणादिभ्योऽवगम्य एतादृशनामरूपकृत्यविशिष्टश्चतुर्मुखोभवानीत्येवंरूपसङ्कल्पपूर्वकं भगवन्तमाराध्य तत्तत्पदं प्राप्नुवन्तीति हि शास्त्रप्रसिद्धिः। यदि कल्पान्ते उत्पाद्यमानश्चतुर्मुखो विलक्षणनामरूपकृत्यस्स्यात्, तदा तस्य भगवदाराधकस्य वांछितार्थसिद्ध्यभावात् तदिष्टसाधनत्वावेदकशास्त्रस्य अप्रामाण्यमेव स्यात्, तत्तत्पदाभिलाषिणः कस्यापि प्रवृत्तिर्नस्यात्। अतः प्राकृतसृष्ट्यावृत्तावपि यथापूर्वमेव सृष्टिरिति निष्कर्षः। ननु अग्निलोकवर्तिनामर्चिराद्यनतिवाह्यानां अर्चिराद्यातिवाहिकचंतनरूपाह्गासम्भवात् तदङ्गत्वस्य च &amp;lsquo;तच्छेषगत्यनुस्मृतियोगाच्च,योगिनः प्रति स्मर्येते स्मार्तेचैते&amp;rsquo;इत्यादिषु आविष्कृतत्वात् तदङ्गहीनानां देवानां कथमङ्गिभूतब्रह्मविद्यायामधिकार इति चेन्न। आतिवाहिकचिंतनस्य दृष्टार्थतया तल्लोकवर्तिनां तदूर्ध्वलोकवर्त्यादिवाहिकचिन्तनेनैव साद्गुण्योपपत्तेः। मृतयजमानकेष्टिकर्मणि सूक्तवाके यजमानस्य आयुराशासनाद्यभावात्, अनपेक्षितायुराशासनाद्यंशं विहाय अपेक्षितांशपाठस्यांगीकृतत्वात्, तद्वदिहाप्यनपेक्षितातिवाहिकांशत्यागेन अपेक्षितस्वस्वलोकोर्ध्ववर्त्यातिवाहिकानामेव चिन्तनीयत्वोपपत्तेः। ननु &amp;lsquo;तदुपर्यपि बादरायणस्सम्भवात्&amp;rsquo;। &amp;lsquo;मध्वादिष्वसम्भवादनधिकार&amp;rsquo;मित्यधिकरणद्वयेन किं प्रयोजनं, देवतानां देवताविशेषाणाञ्च अर्थित्वसामर्थ्यनिर्णयस्य मनुष्याणां प्रवृत्तिविशेषानौपयिकत्वात्। नच देवानामधिकरणद्वयेन किञ्चिदस्ति प्रयोजनम्। तेषां स्वकीयपटुतरदेहादिमत्त्वे अर्थित्वसम्भवनिर्णये च अधिकरणन्यायानपेक्षणादितिचेदुच्यते- परंब्रह्म देवानां वस्वादिदेवताविशेषाणाञ्च उपास्यं फलप्रदंचेति ईदृशमहिमविशिष्टतया उपासनकाले अनुसन्धेयत्वसिद्धिलक्षणप्रयोजनसद्भावात्। देवताविग्रहासिद्धौ मधुविद्यायां&amp;quot; देवतापदप्राप्तिः फलमित्यपि न भवेत्। गत्यनुस्मृतौ अचेतनानां अर्चिरादीनामेव मार्गपर्वत्वेन चिन्तनीयता स्यात्, नातिवाहिकदेवतानाम्। तथा &amp;lsquo;भाक्तं वाऽनाम्वित्त्वा&amp;rsquo;दिति सूत्रोक्तन्यायेन ज्योतिष्टोमादिकर्मफलं&amp;quot; भुञ्जानानां &amp;lsquo;तं देवाभक्षयन्ती&amp;rsquo;ति निरन्तराजानदेवकर्मकरभावावगत्या वैराग्यं न सिध्येत्। प्राप्तिविरोधयोरसतोः&amp;quot; मंत्रार्थवादानां प्रतीयमानेऽर्थे प्रामाण्यमस्तीति व्युत्पादनेन &amp;lsquo;प्लुवाह्येते अदृढा यज्ञरूपाः, एतत्तृतीयं स्थान&amp;rsquo;मित्यादिमंत्रार्थवादैः वैराग्यसिद्धिरित्यादिप्रयोजनानि द्रष्टव्यानि॥ ॥इति देवताधिकरणम्॥&lt;/p&gt;</description>
    </item>
    <item>
      <title>25 मध्वधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/25_madhvadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/25_madhvadhikaraNam/</guid>
      <description>&lt;p&gt;॥मध्वादिष्वसम्भवादनधिकारं जैमिनिः॥ पूर्वाधिकरणे देवादीनां ब्रह्मविद्यायां सामान्येनाधिकारोऽस्तीत्युक्तम्। इदानीं वस्वादिदेवताविशेषाणां&amp;quot; मधुविद्यायाः वस्वादिगणभोग्यरोहितरूपादिपञ्चामृताश्रयादित्योपासनरूपतया अस्यां विद्यायामधिकारस्संभवति नेति विचार्यतइति प्रासङ्गिकी सङ्गतिः। विचारोपयोगीनि मधुवाक्यानि संग्रहेण लिख्यन्ते-&amp;lsquo;असौ वा आदित्यो देवमधु&amp;rsquo;। असावादित्यो वत्वादीनां देवतानामामोदहेतुत्वान्मधु। अत्र मधुत्वदृष्टिः कर्तव्येत्यर्थः। मधुत्वोपयोगीनि सम्पादयति- &amp;lsquo;तस्य द्यौरेव तिरश्चीनवंशः&amp;rsquo;। तस्य मधुनो द्युलोकएव आधारभूततिर्यक्प्रसारितो वंशइत्यर्थः। &amp;lsquo;अन्तरिक्षमपूपः&amp;rsquo;। मध्वाश्रयोऽपूपोहि तिरश्चीनवंशलग्नस्सन् लम्बते, एवमन्तरिक्षमपि द्युलोकलग्नं लम्बतइव भातीत्यतो मध्वपूपत्वं। &amp;lsquo;मरीचयः पुत्राः&amp;rsquo;। मरीचिशब्देन मरीचिस्थास्सवित्राकृष्टा भौम्य आप उच्यन्ते। ताः पुत्राइव पुत्राः भ्रमरबीजभूता मध्वपूपच्छिद्रस्थास्सूक्ष्मकीटाइत्यर्थः। &amp;lsquo;तस्य ये प्रांचो रश्मयः ताएवास्य प्राच्यो मधुनाड्यः&amp;rsquo;। तस्य आदित्यस्य ये प्राञ्चोरश्मयः ता एव प्राग्दिगवच्छिन्नानि मधुच्छिद्राणीत्यर्थः। &amp;lsquo;ऋचएव मधुकृतः&amp;rsquo;। ऋङ्मन्त्राएव भ्रमराः। &amp;lsquo;ऋग्वेदएव पुष्पं&amp;rsquo;। ऋग्वेदविहितं कर्म पुष्पस्थानीयम्। &amp;lsquo;ताअमृताआपः&amp;rsquo;। ताः=कर्मणि प्रयुक्तसोमाज्यपयोरूपा आपः अग्नौ प्रक्षिप्ताः पाकाभिनिर्वृत्ता अत्यन्तरसवत्यो भवन्ति। &amp;lsquo;तावा एता ऋच एतमृग्वेदमभ्यतपन&amp;rsquo;। तावाएताऋचः ऋङ्मन्त्राः भ्रमरस्थानयाः पुष्पेभ्योरसमाददानाभ्रमराइव एतमृग्वेदं&amp;quot; ऋग्वेदविहितं कर्म पुष्पस्थानीयं अभ्यतपन्=अभितापं कृतवत्यइव। &amp;lsquo;तस्याभितप्तस्य यशस्तेजइन्द्रियं&amp;quot; वीर्यमन्नाद्यं रसोऽजायत&amp;rsquo;। ऋग्भिर्मन्त्रैः स्तोत्रशस्त्राद्यङ्गभावमुपगतैः क्रियमाणं कर्म मधुनिर्वर्तकं सोमाज्यादिरसं मुंचति पुष्पमिव भ्रमरैराचूष्यमाणं, तेन यशस्तेजइन्द्रियपाटववीर्यादिलक्षणं फलमुत्पन्नं&amp;quot; भवतीत्यर्थः। &amp;lsquo;तद्व्यक्षरत्&amp;rsquo;। तत्=यशआदिलक्षणं फलं। व्यक्षरत्=विशेषेण अगमत्। &amp;lsquo;तदादित्यमभितोऽश्रयत्&amp;rsquo;। गत्वाचादित्यमभितः आश्रितवदित्यर्थः। &amp;lsquo;तद्वाएतद्यदेतदादित्यस्य रोहितं रूपं&amp;rsquo;। आदित्यो प्रत्यक्षतः&amp;quot; परिदृश्यमानं यद्रोहितरूपं तत् कर्मनिर्वर्त्ययशस्तेजआदिलक्षण फलरूपमित्यर्थः। रोहितरूपे तद्बुद्धिः&amp;quot; कर्तव्येति यावत्। &amp;lsquo;अथ येऽस्य दक्षिणारश्मय&amp;rsquo; इत्यादिचतुर्भिः पर्यायैः दक्षिणप्रतीच्योदीच्योर्ध्वरश्मीनां&amp;quot; मधुनाडीत्वं, यजुस्सामाथर्वांगिरसोपनिषन्मन्त्राणां मधुकृत्त्वं, यजुस्सामाथर्वाङ्गिरसोपनिषत्प्रतिपाद्यकर्मणां&amp;quot; पुष्पत्वं, &amp;lsquo;ताअमृताआप&amp;rsquo; इति कर्मणि प्रयुक्तानां सोमाज्यपयसामत्यन्तरसवत्त्वं, तत्र ऋग्यजुरादिमन्त्रैः&amp;quot; स्तोत्रशस्त्राद्यङ्गभावमुपगतैरभितप्तेभ्यो यजुस्सामादिवेदविहित कर्मरूपपुष्पेभ्यो भ्रमरै राचूष्यमाणत्वात्पुष्पादिव यशस्तेजइन्द्रियवीर्यान्नाद्यलक्षणरसरूपाणि फलान्युत्पद्यन्ते, तानि यश आदिलक्षणफलानि &amp;lsquo;आदित्यमभितोऽश्रयत्, तद्वा एतद्यदेतदादित्यस्य शुक्लं रूपं, कृष्णं रूपं, परः कृष्णं रूपं, मध्ये क्षोभतइवे&amp;rsquo;ति वाक्यचतुष्टयेन आदित्ये प्रत्यक्षतः परिदृश्यमानानां रोहितशुक्लकृष्णातिशयित कृष्णमध्यक्षोभानां तत्तत्कर्मनिर्वत्ययशस्तेज आदिलक्षणफलरूपत्वबुद्धिः कर्तव्येति प्रतिपाद्यत इति। &amp;lsquo;तेवा एते रसानां रसा वेदा हि रसास्तेषामेते रसास्तानि वा एतान्यमृतानाममृतानि वेदाह्यमृतास्तेषामेतान्यमृतानि&amp;rsquo;। लोकसारभूतऋग्वेदादिप्रतिपाद्यकर्मनिष्पाद्यत्वाद्रोहितादि रूपाणामतिरसत्वम्। तथा वेदेभ्योऽपि इष्टतत्साधनप्रतिपादकतया भोग्यभूततया अमृतेभ्यो रोहितादिरूपाणां&amp;quot; तत्प्रतिपाद्यकर्मनिष्पाद्यानां अतिभोग्यत्वादमृतादप्यमृतत्वमित्यर्थः। अयमत्र निर्गलितार्थः- प्रागाद्यूर्ध्वदेशान्तस्स्थितरश्मिनाडीतः तत्तद्वेदोक्तकर्मकुसुमेभ्यः तत्तद्वैदिकमंत्रमधुकरैः&amp;quot; आदित्यमण्डलमानीतानि सोमाज्यपयः प्रभृतिद्रव्यनिष्पन्नानि यशस्तेज इन्द्रियवीर्यान्नाद्यात्मकानि &amp;lsquo;रोहितं, शुक्लं, कृष्णं, परःकृष्णं, मध्ये क्षोभतइवे&amp;rsquo;त्युक्तानि रोहितादीनि पञ्चामृतानि आदित्यमध्वाश्रितानि। एषां पञ्चानाममृतानां वसुरुद्रादित्यमरुत्साध्यगणभोग्यत्वं&amp;quot; तदुपासीनानां वसुत्वादिप्राप्तिपूर्वकब्रह्मप्राप्तिञ्च प्रतिपादयति-&amp;lsquo;तद्यत्प्रथमं तद्वसव उपजीवन्त्यग्निना मुखेन&amp;rsquo;। अग्निमुखा वसवो रोहितरूपलक्षणं प्रथमममृतमुपजीवन्ति। उपजीवनंनभक्षणं नापि पानमित्याह-&amp;lsquo;न वै देवा अश्नन्ति न पिबन्ति&amp;rsquo;। पुनः कथमुपजीवनमित्यत्राह-&amp;lsquo;एतदेवामृतं दृष्ट्वा तृप्यन्ति&amp;rsquo;। यशस्तेज आदिलक्षणं हेरितरूपं सर्वैः करणैः उपलभ्य तृप्यन्तीत्यर्थः। &amp;lsquo;तएतदेव रूपमभिसंविशंति&amp;rsquo;।एतदेव रूपं&amp;quot; अभिलक्ष्य अनुभूयेति यावत्। संविशन्ति=भोगानन्तरं उदासीनाभवन्तीत्यर्थः। &amp;lsquo;स य एतदेवममृतं वेद&amp;rsquo;। एवं=अनेन प्रकारेण वसुतृप्तयाधायकदर्शनगोचरत्वलक्षणवसूपजीव्यत्वादिना रोहितामृतंयोवेदेत्यर्थः। &amp;lsquo;वसूनामेवैको भूत्वे&amp;rsquo;ति। तत्क्रतुन्यायेन सः तदुपानसीनोऽपि वसुत्वं प्राप्य तथैव भवतीत्यर्थः। &amp;lsquo;अथ यद्वितीयममृतं तद्रुदा उपजीवंती&amp;rsquo;त्यादिपर्यायाणां रुद्रादित्यमरुत्साध्यगणभोग्यत्वप्रतिपादकानां&amp;quot; एवमेवार्थोऽवगन्तव्यः। ननु अस्या मधुविद्यायाः वस्वादिगणभोग्यरोहितरूपादि पञ्चामृताश्रयादित्योपासनरूपतया अस्यां विद्यायां वस्वादीनां नाधिकारस्सम्भवति। उपास्योपासकभावस्य एकस्मिन्नसम्भवात्। नह्येकस्यैव प्रीणनीयत्वं प्रीणयितृत्वञ्च सम्भवति। &amp;lsquo;वसूनामेवैको भूत्वे&amp;rsquo;त्यादिना वसुत्वादिप्राप्तेरेव मधुविद्याफलत्वेन वस्वादीनामेव सतां वस्वादित्यप्राप्तिकामनाया असम्भवेन अर्थित्वाद्यसम्भवात्॥॥ज्योतिषि भावाच्च॥ &amp;lsquo;तद्देवा ज्योतिषां ज्योतिरायुर्होपासतेऽमृत&amp;rsquo;मिति परब्रह्मव्यतिरिक्तस्य देवोपासयत्वनिषेधेन ज्योतिश्शब्दिते ब्रह्मण्येव उपासनसम्भवावगमाच्च इति प्राप्तेऽभिधीयते-॥भावन्तु बादरायणोऽस्ति हि॥ अधिकारस्य सद्भावं बादरायण आचार्यो मन्यते। अस्ति ह तेषामप्यर्थित्वादिसम्भव इति। अस्यायमाशयः&amp;ndash;नहीयं&amp;quot; विद्या वस्वादित्यादिमात्रपर्यवसिता, अपि तु तच्छरीरकपरमात्मपर्यन्ता। वस्वादीनामेव सतां स्वान्तर्यामिपरमात्मोपासनं&amp;quot; सम्भवत्येव। नच उपास्यप्रतिपादकवस्वादिशब्दानां ब्रह्मपर्यन्तत्वे प्रमाणाभावः। उपसंहारे &amp;lsquo;ब्रह्मोपनिषदं&amp;quot; वेदे&amp;rsquo;ति श्रवणात्, वस्वादीनामेव सतां कल्पान्तरे वसुत्वादिप्राप्तिपूर्वकब्रह्मप्राप्तेरुद्देश्यत्वसम्भवाच्च। लोके पुत्रिणामेव सतां जन्मान्तरेऽपि पुत्रित्वेप्साया दर्शनात्। ननु वस्वादिपञ्चगणोपजीव्यरोहितादिपञ्चरूपात्मकपञ्चामृताश्रयादित्यमधूपानत्वान्मधुविद्यायाः&amp;quot; तस्याञ्च विद्यायां आदित्यस्यैवोपास्यतया आदित्यस्य तद्विद्याधिकारासम्भवेऽपि वस्वादीनां कथमनदिकारशङ्का। नह्यस्यां विद्यायां वस्वादीनामुपास्यत्वं, अपितु तद्भोग्यादित्यस्यैव। नहि स्वोपासनवत् स्वोपजीव्यत्वेन अन्यस्योपासनं विरुद्धं, तथासति उपासनमात्रोच्छद्परसङ्गात्। सर्वेष्वप्युपासनेषु उपास्यगतस्वोपजीव्यत्वस्वसेव्यत्वस्वाधारत्वस्वान्तर्यामित्वादीनामनुसन्धेयत्वात्। ततश्च वसूनामेव सतां स्वोपजीव्यप़ञ्चामृताश्रयादित्यविषयमधुविद्यानुष्ठानसम्भवात् कुतोऽनधिकारशङ्केति चेत् उच्यते&amp;ndash; &amp;lsquo;वसूनामेवैको भूत्वे&amp;rsquo;त्यादिना वसुत्वादिप्राप्तेः फलत्वकीर्तनेन मधुविद्यायां तत्क्रतुन्यायेन वस्वादीनामुपास्यत्वस्य अभ्युपगन्तव्यत्वात्। &amp;lsquo;अथ ततऊर्ध्वउदेत्ये&amp;rsquo;त्यतः प्राक् आदित्यवस्वादिकार्यविशेषावस्थं&amp;quot; ब्रह्मोपास्यमुपदिश्यते। &amp;lsquo;अथ तत ऊर्ध्वउदेत्ये&amp;rsquo;त्यादिना आदित्यान्तरात्मतयाऽवस्थितं कारणावस्थं&amp;quot; ब्रह्मोपास्यमुपदिश्यत इति कार्यावस्थोपासनदशायां आदित्यवत् वस्वादीनां च तुल्यत्वस्य भाषितत्वाच्च। मधुविद्याया आदित्योपासनत्वपंचामृतोपासनत्वरूपाकारत्रयवत्वान्न पूर्वपक्षोत्थित्यनुपपत्तिरिति द्रष्टव्यम्। ननु वस्ववस्थस्य ब्रह्मण उपास्यत्वसम्भवेऽपि &amp;lsquo;तद्वसव उपजीवन्ती&amp;rsquo;ति निर्दिष्टमुपजीवितृत्वलक्षणं&amp;quot; भोक्तृत्वं न ब्रह्मणस्सम्भवतीति चेन्न। उपजीवितूत्वस्यापि सद्वारकतया तत्र सम्भवात्। नन्वेवं&amp;quot; &amp;lsquo;तद्वसव उपजीवंती&amp;rsquo;त्यत्र वसुशब्दस्य तदन्तर्यामिपरत्वे &amp;lsquo;वसूनामेवैको भूत्वे&amp;rsquo;त्यत्रापि वसुशब्दस्य ब्रह्मपरत्वं स्यात्। न च तद्युक्तम्। न हि उपासकस्य जीवस्य कल्पान्तरे वसुत्वप्राप्तिलक्षणसंसारदशायां&amp;quot; वस्वाद्यवस्थब्रह्मभावोक्तिस्शङ्गच्छत इति चेन्न। &amp;lsquo;वसूनामेवैको भूत्वे&amp;rsquo;त्यत्र यथाश्रुते बाधकाभावेन ब्रह्मपरत्वे बाधकसम्भवेन च यथाश्रतार्थस्यैवोपपन्नत्वादित्यलमतिचर्चया॥ ॥ इति मध्वधिकरणम्॥&lt;/p&gt;</description>
    </item>
    <item>
      <title>26 अपशूद्राधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/26_apashUdrAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/26_apashUdrAdhikaraNam/</guid>
      <description>&lt;p&gt;॥शुगस्य तदनादरश्रवणात्तदाद्रवणात्सूच्यतेहि॥ वस्वादीनामर्थित्वसामर्थ्यंयोस्सम्भवात् ब्रह्मविद्यायामधिकारोऽतीत्युक्तं, तर्हि शूद्राणामप्यधिकारस्स्यादिति शङ्कया सङ्गतिः। छान्दोग्ये संवर्गविद्यायां रैक्वो जानश्रुतिं &amp;lsquo;शूद्रे&amp;rsquo;त्यामन्त्र्य ब्रह्मविद्यामुपदिदेशेति श्रवणात्, विदुरादीनां ब्रह्मनिष्ठानामपि दर्शनात्, अग्निविद्यासाध्ययज्ञादिषु अग्निविद्याशून्यानां&amp;quot; शूद्राणां कर्मकाण्डापशूद्राधिकरणन्याययेन अधिकारासम्भवेऽपि ब्रह्मोपासने अधिकारस्सम्भवत्येव। नच शूद्रस्य ब्रह्मोपासनोपयुक्तज्ञानाभावश्शङ्कनीयः। इतिहासपुराणादिना तज्ज्ञानसम्भवात्। नचैयं&amp;quot; यज्ञादिष्वपि तथा प्रसङ्गः। अग्न्यभावात्। &amp;lsquo;तस्माच्छूद्रो यज्ञेऽनवकलृप्त&amp;rsquo; इति यज्ञानुष्ठानस्य विषिद्धतया तस्य तदसम्भवेऽपि संवर्गविद्यागतशूद्रशब्दामन्त्रणलिंगानुग्रहात् ब्रह्मोपासनाधिकारोऽङ्गीकर्तव्य एवेति पूर्वपक्षे प्राप्तउच्यते- शुगस्य तदनादरश्रवणात्तदाद्रवणात्सूच्यते हि॥ शोचितृत्वप्रवृत्ति निमित्तकेन शूद्रशब्देन जानश्रुतेः &amp;lsquo;कम्बरएनमेतत्सन्तं सयुगानमिव रैक्वमात्थे&amp;rsquo;ति हंसोक्तानादरगर्भवाक्यश्रवणात् तदाद्रवणहेतुभूतादुत्पन्ना शुक सूच्यते, न चतुर्थवर्णत्वम्। यौगिकार्थस्य प्रकृतस्य मानांतराविरुद्धस्य ग्रहणसम्भवे मानांतरविरुद्धस्य रूढ्यर्थस्य अग्काह्यत्वात्, शूद्रस्य ब्रह्मोपासनौपयिकवैदुष्यलक्षणसामर्थ्यासम्भवाच्च, न ब्रह्मविद्यायामधिकारः। वैदिकविधीनां अध्ययनविधिलब्धवेदजन्यज्ञानवतः&amp;quot; त्रैवर्णिकाधिकारिण आसाद्य विवृत्तानां शूद्राधिकारानाक्षेपकत्वादिति न्यायस्य यज्ञोपानयोरविशेषात्, &amp;lsquo;तस्माच्छूद्रो यज्ञेऽनवक्लृप्त&amp;rsquo; इत्यस्य न्यायसिद्धैकदेशानुवादित्वेन तस्य विनिगमकत्वासम्भवात्॥॥क्षत्रियत्वगतेश्च॥ पक्वान्नप्रदत्वक्षत्तृप्रेषणरैक्व कन्याप्रदानानेकग्रामप्रदानादिना जानश्रुतेः क्षत्रियत्वावगतेश्च। एतेषां क्षत्रियधर्मत्वस्यैव शास्त्रीयत्वात्॥॥उत्तरत्र चैत्ररथेन लिङ्गात्॥ संवर्गविद्यासंबन्धिनोऽभिप्रतारिनाम्नः चित्ररथवंशस्य क्षत्रियस्य तादृशेन ब्राह्मणेन शौनकेन कापेयेन साहचर्यदर्शनात् इहापि संवर्गाविद्यासंबन्धी रैक्वेन ब्राह्मणेन सहचरितजानश्रुतिरपि क्षत्रियएवेत्यवसीयते। ननु अभिप्रतारिणः क्षत्रियत्वं कुतेऽवसीयइति चेत्, चैत्ररथवंश्यत्वात्। नच तदपि कुतोऽवसितमिति वाच्यम्। &amp;lsquo;एतेन वै चित्ररथं कापेया अयाजय&amp;rsquo;न्निति छन्दोगब्राह्मणे चित्ररथस्य कापेययाज्यत्वाल्लिङ्गात्। न च कापेययाज्यत्वे चित्ररथवंश्यत्वं कुतइति वाच्यम्। &amp;lsquo;एतेन वै चित्ररथं कापेया अयाजय&amp;rsquo;न्निति छन्दोगब्राह्मणे चित्ररथस्य कापेययाज्यत्वश्रवणात्। ननु अबिप्रतारिणः कापेययाज्यत्वं कुतेऽवसीयते। &amp;lsquo;शौनकञ्च कापेयमभिप्रतारिणञ्च कांक्षसेनिं परिविष्यमाणौ ब्रह्मचारी बिभिक्ष&amp;rsquo; इति एकपङक्त्यु पवेशमात्रस्य श्रवणात् नानादेशागतानां&amp;quot; परस्परसंबन्धशून्यानामपि एकपङ्क्तयुपवेशसम्भवात्। अस्तु वा कथंचिद्याज्ययाजकभावः, तावता छन्दोगब्राह्मणे चित्ररथस्य कापेययाज्यत्वश्रवणेन नित्ररथत्वमेव सिद्धेत्। न तु तद्वंश्यत्वमिति चेत्, उच्यते&amp;ndash; कापेयाभिप्रतारिणोः क्लृप्तसम्बन्धयोरेकपङ्क्त्युपवेशस्य युक्तत्वात्, कापेयानां चित्ररथवंश्यानां&amp;quot; च याज्ययाजकभावसम्बन्धस्य अन्यत्र प्रसिद्धत्वात्, अभिप्रतार्यपि कापेययाज्यचित्ररथवंश्य इत्येव अवसीयते। नच कापेययाज्यतया चित्ररथत्वमेवास्त्विति शंक्यम्। अभिप्रतारिसंज्ञावरुद्धे चित्ररथसंज्ञानिवेशासम्भवान्नायं&amp;quot; चित्ररथः। अपि तु तद्वंश्यः, समानान्वयानां याज्ययाजकभावस्य लोकवेदप्रसिद्धत्वात्। न च कापेययाज्यस्य चित्ररथस्य क्षत्रियत्वे किं प्रमाणमिति वाच्यम्। &amp;lsquo;एतेन वै चित्ररथं कापेया अयाजयंस्तस्माच्चैत्ररथिर्नामैकः क्षत्रपतिरजायत&amp;rsquo; इति चित्ररथोत्पन्नस्य क्षत्रियत्वावेदनात्, ततश्चोत्तरत्र ब्राह्मणक्षत्रिययोश्शौनकाबिप्रतारिणोस्संवर्गविद्यासंबन्धश्रवणात्, इहापि तद्विद्यसंबन्धिनोः रैक्वजानश्रुत्योः ब्राह्मणक्षत्रियत्वमवसीयते॥॥संस्कारपरामर्शात्तदभावाभिलापाच्च॥ ब्रह्मविद्योपदेशप्रदेशेषु &amp;lsquo;उप त्वा नेष्ये न सत्यादगाइति तं होपनिन्ये। अधीहि भगव इति होपससाद सनत्कुमारं नारदः। समित्पाणयो भगवन्तं पिप्पलादमुपसन्ना&amp;rsquo; इति संस्कारः परामृश्यते। शूद्रस्य संस्काराभोवोऽभिलप्यते। &amp;lsquo;शूद्रश्चतुर्थो वर्णएकजातिः। न शूद्रे पातकं किंचिन्नच संस्कारमर्हती&amp;rsquo;ति॥॥तदभावनिर्धारणे च प्रवृत्तेः॥ शूद्रत्वाभावनिर्धारणे सत्येव विद्योपदेशाय प्रवृत्तिर्दृश्यते। &amp;lsquo;नैतदब्राह्मणो विवक्तुमर्हति समिधं&amp;quot; सोम्याहार उपत्वानेष्ये न सत्यादगा&amp;rsquo;इति॥॥श्रवणाध्ययनार्थप्रतिषेधात्॥ &amp;lsquo;पद्यु हवा एतच्छमशानं यच्छूद्रः तस्माच्छूद्रसमीपे नाध्येतव्य&amp;rsquo;मिति शूद्रस्य वेदश्रवणप्रतिषेधेन तदध्ययनतदर्थानुष्ठानयोस्सुतरां प्रतिषेधात्॥।स्मृतेश्च॥ &amp;lsquo;अथ हास्य वेदमुपश्रृण्वतस्त्रपुजतुभ्यां श्रोत्रप्रपूरणमुदाहरणे जिह्वाच्छेदः धारणे शरीरभेद&amp;rsquo; इति स्मृत्या च श्रवणादिकं शूद्रस्य प्रतिषिद्धम्। अतोन ब्रह्मविद्यायां शूद्रस्याधिकारः। विदुरादयस्तुभवान्तराधिगतज्ञानाप्रमोषात् ज्ञानवन्तः प्रारब्धकर्मवशाच्चोदृशजन्मेति तेषां ब्रह्मनिष्ठत्वं। ननु शूद्राणां ब्रह्मोपासनानधिकारे श्रीपाञ्चरात्राद्यागमोक्ततांत्रिकमंत्रानुसंधानपूर्वकब्रह्मोपासने अधिकारो नस्यात्। नारदस्य शूद्रजन्मनि महर्षिवचनादनुष्ठितमच्युतोपासनमप्यप्रामाणिकं स्यादितिचेत् &amp;ndash; नहि ब्रह्मोपासने शूद्रस्य अनधिकारंब्रूमः, अपितु संवर्गविद्यादिषु वैदिकेषूपासनेषु। अतो नात्र तद्दोषशङ्कावकाशः। ननु &amp;lsquo;संबन्धादेवमन्यत्रापी&amp;rsquo;त्यधिकरणे व्याहृतिविद्याया अध्यात्माधिदैवस्थानभेदेन भेदस्य प्रतिपादितत्वात् संवर्गविद्याया अपिअध्यात्मादिस्थानभेदेन भेदेन भेदः स्यात्। न चेष्टापत्तिः, &amp;lsquo;अनुमएतां भगवोदेवतांशाधि यां देवतामुपास्स&amp;rsquo; इति ब्रह्मविद्यामात्रार्थिने जानश्रुतये विद्याद्वयोपदेशस्य अयुक्तत्वादितिचेन्मैवं। व्याहृतिविद्यायां &amp;lsquo;यएतस्मिन्मण्डले पुरुषो यश्चायं दक्षिणेक्ष&amp;rsquo;न्नित्यत्रेव वायौ प्राणे इत्येवं वायुप्राणयोस्स्थानत्वेन निर्देशाभावात् स्थानभेदप्रयुक्तविद्याभेदाप्रसक्तेः &amp;lsquo;यांदेवतामुपास्स&amp;rsquo; इति रैक्वोपास्यदेवतोपासनप्रकारे पृष्टे रैक्वोपास्यसंवर्गस्य देवतात्मलक्षणस्थानभेदेन उपासनाद्वयसंभवमभिप्रेत्य उपासनद्वयोपदेशे दोषाभावाच्च। नच &amp;lsquo;विकल्पोऽविशिष्टफलत्वा&amp;rsquo;दिति न्यायेन रैक्वस्य विद्याद्वयानुष्ठानाभावात् स्वानुष्ठीयमानविद्यामात्रोपदेशएव युक्तः नाधिकइति वाच्यं। अप्रयोजकत्वात्। परोपदेशे स्वावगतेरेव प्रयोजकत्वेन स्वानुष्ठानस्य अप्रयोजकत्वमिति स्थितम्। ननु संवर्गविद्यायाः कथं ब्रह्मविद्यात्वं? किं तु वायुप्राणोपासनरूपत्वं &amp;lsquo;वायुर्वावसंवर्गः, वायुर्ह्येवैतान् सर्वान्संवृङ्क्ते, प्राणोवाव संवर्गः, प्राणोह्येवैतान् सर्वान् संवृङ्क्ते, तौ वा एतौ द्वौ संवर्गौ। संवर्जनं-संग्रहणं। एकीकृत्य ग्रहणमित्यर्थः। संवर्जनगुणयोगाद्वायुरेव संवर्गः। संवर्गत्वगुणको वायुरुपास्यइति यावत्। एवं प्राणावाक्यस्याप्यर्थः। एवञ्च शूद्रस्य ब्रह्मविद्यायामनधिकारात् एतद्विद्याप्रश्नवाक्यगतशूद्रपदस्य रूढिं परित्यज्य अवयवार्थाश्रयणमनुपपन्नमिति चेत्। प्रक्रमे &amp;lsquo;कृताय विजितायाधरेऽयास्संयन्ति एवमेनं सर्वं तदभिसमेती&amp;rsquo;त्यादिवाक्ये संवर्गविद्यानिष्ठरैक्वप्रभावे सर्वेषामंतर्भाववर्णनेन संवर्गविद्याया ब्रह्मविद्यात्वावश्यंभावात्। ननु &amp;lsquo;अथ ह शौनकञ्च कापेयमभिप्रतारिणञ्चकाक्षसेनिं&amp;quot; परिविष्यमाणौ ब्रह्मचारी बिभिक्षे&amp;rsquo;। कपिगोत्रं शुनकपुत्रं च कक्षसेनसुतमभिप्रतारिनामानञ्च तौ द्वौ पाचकैः परिविष्यमाणौ भोजनायोपविष्टौ संवर्गनिष्ठो ब्रह्मचारी दुरभिमानी भिक्षितवान्। &amp;lsquo;तस्माउह नददतुः&amp;rsquo;। ब्रह्मचारी यद्वक्ष्यति तच्छ्रोष्यावइति बुद्ध्या भिक्षां न दत्तवंतौ। &amp;lsquo;सहोवाच महात्मनश्चतुरो देवएकः कस्सजगार भुवनस्य गोपाः। तंकापेय नाभिपश्यन्ति मर्त्याः&amp;rsquo;। महात्मनः अधिदैवताध्यात्मभेदेन अग्न्यादित्यचंद्रजलरूपान् वाक्चक्षुः श्रोत्रमनोरूपांश्च। अतएव चतुरः=चतुस्संख्याकान् देवान् सर्वलोकस्य गोप्ता स एक एव वायुप्राणरूपी कः प्रजापतिः जगार=संहृतवान्। मर्त्याः-मरणधर्माणः अविद्यामोहितास्संतः&amp;quot; तन्नजानंतीत्यर्थः। &amp;lsquo;यस्मै वा एतदन्नंतस्माएतन्नदत्तमिति&amp;rsquo;। जगत्सर्वं यस्य संवर्गस्य प्रजापतेरन्नं&amp;quot; तस्मै भिक्षमाणाय मह्यं न दत्तमिति तं निन्दितवानित्यर्थः। एवमनयाप्याख्यायिकया कशब्दितप्रजापतिवायुरूपत्वं&amp;quot; संवर्गस्यावगतमिति चेन्न। तस्यामेव अखाययिकायां इतराविनाश्यत्वे सति सर्वसंप्रतिपन्नमहामहिमशालित्वसर्वदेवनियन्तृत्वब्रह्मादिसकलप्रजोत्पादकत्व हिरण्यदंष्ट्रत्वाद्युपलक्षितनरसिह्मविग्रहवत्त्वादिप्रतिपादनात्, &amp;lsquo;वै वयं ब्रह्मचारिन्नेदमुपास्मह&amp;rsquo;इति कशब्दितप्रजापत्यात्मकसंवर्गप्रत्याख्यानाच्च परमात्मरूपत्वं संवर्गस्य सिद्धम्। उक्तार्थप्रतिपादकवाक्यानि लिख्यन्ते&amp;ndash; &amp;lsquo;तदुह शौनकः कापेयः प्रतिमन्वानः प्रत्येयाय&amp;rsquo;। तत्=प्रत्यागत्योवाच। &amp;lsquo;आत्मा देवानां जनिता प्रजानां&amp;quot; हिरण्यदंष्ट्रो बभसोऽनसूरिः। महांतमस्य महिमानमाहुरनद्यमानो यदनन्नमत्तीति वै वयं ब्रह्मचारिन्नेदमुपास्महे दत्ताऽस्मै भिक्षामि&amp;rsquo;ति। देवानामात्मा नियन्ता, प्रजानामुत्पादकः, हिरण्यदंष्ट्रः= कमनीयदंष्ट्रायुक्तः। हिरण्यविदारकदंष्ट्रायुक्तइतिवा। बभसः=भक्षणशीलः। असुरसंहारक इतियावत्। असूरिर्नभवतीत्यनसूरिः। विपश्चिदिति यावत्। अस्य श्रीनृसिंहस्य परमात्मनः महिमानं महान्तमाहुः, यत् स्वयमन्यैरनाश्यमानः&amp;quot; अनन्नं वागादिकं अत्ति=नाशयति। एवंभूतः परमात्मैव संवर्गः नत्वदुक्तः प्रजापतिरित्यर्थः। अतो वयं&amp;quot; न त्वदुक्तप्रजापतिरूपं संवर्गमुपास्महे, अपितु परमात्मानमेव। अतस्त्वं संवर्गं न यथावज्जानासीत्युक्त्वा अस्मै भिक्षां प्रयच्छतेति परिचारकानाहतुरित्यर्थः। अनेन संवर्गविद्याया वायुप्राणशरीरकपरमात्मपरत्वमाविष्कृतमित्यर्थः॥ ॥इति अपशूद्राधिकरणम्॥&lt;/p&gt;</description>
    </item>
    <item>
      <title>27 अर्थान्तरत्वादिव्यपदेशाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/27_arthAntaratvAdivyapadeshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/3/27_arthAntaratvAdivyapadeshAdhikaraNam/</guid>
      <description>&lt;p&gt;॥आकाशोऽर्थान्तरत्वादिव्यपदेशात्॥ पूर्वं दहराकाशस्य परब्रह्मत्वसमर्थनाय अल्पश्रुतिपरिहारे कृते तत् प्रसङ्गात् अंगुष्ठमात्रस्य परमात्मत्वं साधितं, तत्प्रसङ्गतं तु अधिकरणत्रयम्। अथ पूर्वप्रकृतदहरविद्याया बुद्धिस्थत्वेन तदनन्तरश्रुतस्य आकाशवाक्यस्य परमात्मपरत्वं निरूप्यत इति सङ्गतिः। छान्दोग्ये&amp;ndash; &amp;lsquo;आकाशो वै नामनामरूपयोर्निर्वहिता ते यदन्तरा तद्ब्रह्म तदमृतं स आत्मे&amp;rsquo;त्यादि श्रूयते। अत्र &amp;lsquo;नामरूपयोर्निर्वहिते&amp;rsquo;ति नामरूपवोढृत्वश्रवणात् नामरूपवोढृत्वस्य परमात्मनि &amp;lsquo;अनेन जीवेनात्मनाऽनुप्रविश्य नामरूपेव्याकरवाणी&amp;rsquo;ति जीवद्वारकतयैव उपपाद्यतया नामरूपवोढृत्वस्य जीवएव स्वरसत्वात्, &amp;lsquo;एष संप्रसादोऽस्माच्छरीरात्समुत्थाय परंज्योतिरुपसंपद्य स्वेन रूप्णाभिनिष्पद्यत&amp;rsquo; इति वाक्यप्रतिपाद्यस्य &amp;lsquo;नामरूपयोर्निर्वहिता ते यदन्तरे&amp;rsquo;ति वाक्ये शब्दस्यापि यौगिक्या वृत्त्या मुक्तात्मनि सम्भवादित्येवं पूर्वपक्षे प्राप्त उच्यते- आकाशोऽर्थान्तरत्वादिव्यपदेशात्। आकाशः परंब्रह्म, अर्थान्तरत्वादिव्यपदेशात्। &amp;lsquo;नामरूपयोर्निर्वहिते&amp;rsquo;ति जीवापेक्षया अर्थान्तरत्वस्य भेदकधर्मस्य व्यपदेशात्। नहि नितरां वोढृत्वं निर्वोढृत्वं, रूढ्या निर्वोढृशब्दस्य कर्तृत्वाभिधायित्वात्, &amp;lsquo;ते यदन्तरे&amp;rsquo;ति नामरूपास्पृष्टत्वकथनाच्च, नामरूपास्पृष्टत्वे सति नामरूपकर्तृत्वस्य बद्धे मुक्तेवाऽसम्भवात् मुक्तस्यापि &amp;lsquo;जगद्व्यापारवर्ज&amp;rsquo;मिति जगद्व्यापाररहित्यस्य प्रतिपादितत्वात्। आदिशब्देन अमृतत्वाभयत्वादीनां&amp;quot; संग्रहः॥ननु प्रत्यगात्मनो &amp;lsquo;ऽर्थान्तरत्वव्यपदेशा&amp;rsquo;दिति न वक्तुं युक्तम्। शुद्धावस्थ एव हि प्रत्यगात्मा परमात्मा परंब्रह्मेति च व्यपदिश्यते। तत्राह- ॥सुषुप्त्युत्क्रांत्यर्भेदेन॥ वाजसनेयके- &amp;lsquo;कतम आत्मा योऽयं विज्ञानमयः प्राणे&amp;rsquo;ष्विति प्रकृतस्य प्रत्यगात्मनः सुषुप्तावुत्क्रान्तौ च &amp;lsquo;प्राज्ञेनात्मना संपरिष्वक्तो न बाह्यं किञ्चन वेद नान्तर&amp;rsquo;मिति &amp;lsquo;प्राज्ञेनात्मनाऽन्वारूढ उत्सर्जन् याती&amp;rsquo;ति च प्राज्ञेन परिष्वङ्गान्वारोहावाम्नायेते। जीवस्यैव शुद्धावस्थस्य परमात्मत्वे परिष्वङ्गान्वारोहौ नोपपद्येयातां। नह्यभेदे तौ सम्भवतः॥॥पत्यादिशब्देभ्यः॥ &amp;lsquo;सर्वस्य वशी सर्वस्येशानस्सर्वस्याधिपतिस्सनसाधुना कर्मणा भूयान् नोएवासाधुना कनीयान्। एषसर्वेश्वर एष भूदाधिपतिरेष भूतपाल एष सेतुर्विधरण एषां लोकानामसम्भेदाये&amp;rsquo;ति प्रत्यगात्मासम्भावितानां पतित्वादिधर्माणां&amp;quot; श्रवणात् नायमात्मा जीव इति स्थितम्॥ ॥इति अर्थान्तरत्वादिव्यपदेशाधिकरणम्॥ ॥इति श्रीशारीरकशास्त्रार्थदीपिकायां प्रथमस्याध्यायस्य तृतीयः पादः॥&lt;/p&gt;</description>
    </item>
  </channel>
</rss>
