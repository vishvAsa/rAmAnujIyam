<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/4/</link>
    <description>Recent content in &#43;४ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/4/index.xml" rel="self" type="application/rss+xml" />
    <item>
      <title>28 आनुमानिकाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/4/28_AnumAnikAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/4/28_AnumAnikAdhikaraNam/</guid>
      <description>&lt;p&gt;॥आनुमानिकमप्येकेषामिति चेन्न शरीररूपकविन्यस्तगृरीतेर्दर्शयति च॥ अस्मिन्पादे सांख्यतत्वप्रतिपादनच्छायापन्नानां वाक्यानां सांख्याभिमतार्थनिरासेन ब्रह्मणि समन्वयः&amp;quot; प्रतिपाद्यत इति पादार्थस्सङ्गतिश्च उभयमपि प्रतिपाद्यत इति प्रथमपादएवोक्तम्। कठवल्ल्यां- &amp;lsquo;आत्मानं&amp;quot; रथिनं विद्धि शरीरं रथमेव च। बुद्धिं तु सारथिं विद्धि मनः प्रग्रहमेव च॥ इंद्रियाणि हयानाहुर्विषयांस्तेषु गोचरान्। आत्मेन्द्रियमनोयुक्तं भोक्तेत्याहुर्मनीषिणः॥ यस्त्वविज्ञानवान् भवत्ययुक्तेन मनसा सह। तस्येन्द्रियाण्यवश्यानि दुष्टाश्वा इव सारथेः॥ यस्तु विज्ञानवान् भवति युक्तेन मनसा सह। तस्येन्द्रियाणि वश्यानि सदश्वा इव सारथेः॥ यस्त्वविज्ञानवान्भवति अमनस्कस्सदाऽशुचिः। नस तत्पदमाप्नोति संसारञ्चाधिगच्छति॥ यस्तु विज्ञानवान्भवति समनस्कस्सदा शुचिः। सतु तत्पदमाप्नोति यस्माद्भूयोनजायते॥ विज्ञानसारथिर्यस्तु मनः प्रग्रहवान्नरः। सोऽध्वनः पारमाप्नोति तद्विष्णोः परमं पद&amp;rsquo; मित्येतावंति वाक्यानि सूत्रार्थवर्णनोपयुक्तानि। तेषाञ्चायमर्थः। &amp;lsquo;आत्मानं रथिनं विद्धी&amp;rsquo;त्यादिना &amp;lsquo;तद्विष्णोः&amp;quot; परमं पद&amp;rsquo;मित्यन्तेन संसाराध्वपारभूतवैष्णवपरमपदप्राप्तौ परिकरमुपदिशन् प्राप्तृस्वरूपमुपदिशति- &amp;lsquo;आत्मानं रथिनं विद्धि शरीरं रथमेव च&amp;rsquo;। शरीराधिष्ठितारं रथिनं विद्धि शरीरमेव च रथं विद्धीत्यर्थः। &amp;lsquo;बुद्धिस्तु सारथिं विद्धि&amp;rsquo;। बुद्धिशब्दिताध्यवसायाधीनत्वाद्देहप्रवृत्तेः तस्यास्सारथित्वमितिभावः। &amp;lsquo;मनः प्रग्रहमेवच&amp;rsquo;। प्रग्रहः रशना। &amp;lsquo;इन्द्रियाणि हयानाहुर्विषयांस्तेषु गोचरान्&amp;rsquo;। तेषु इंद्रियेषु हयत्वेन रूपितेषु गोचरान् मार्गान् शब्दादिविषयान् विद्धीत्यर्थः। &amp;lsquo;आत्मेन्द्रियमनोयुक्तं भोक्तेत्याहुर्मनीषिणः&amp;rsquo;। आत्मशब्दो देहपरः। भोक्ता=कर्तृत्वभोक्तृत्ववानित्यर्थः। नहि केवलस्यात्मनः कर्तृत्वं भोक्तृत्वंवाऽस्तीति भावः। शरीरादेः रथत्वादिरूपणस्य प्रयोजनमाह-&amp;lsquo;यस्तवविज्ञानवा&amp;rsquo; नित्यादिना। हयत्वेन रूपितानामिन्द्रियाणां&amp;quot; वशीकरणतदभावयोः प्रयोजनं मन्त्रद्वयेन। &amp;lsquo;यस्त्वविज्ञानवान्भवत्यमनस्कस्सदाऽशुचिः&amp;rsquo;। अमनस्कः= अनिगृहीतमनाः। अत एव अशुचिः। सर्वदा विपरीतविन्ताप्रवणत्वादित्यर्थः। किं तत्पदमित्याकांक्षायां तत्पदं दर्शयन्नुपसंहरति-&amp;lsquo;विज्ञानसारथिर्यस्तु मनः प्रग्रहवान्नरः। सोऽध्वनः पारमाप्नोति तद्विष्णोः परमं पदं&amp;rsquo;। समीचीनविज्ञानमनः शाली संसाराध्वपारभूतं&amp;quot; परमात्मस्वरूपं प्राप्नोतीत्यर्थः। वशीकार्यत्वाय रथादिरूपितेषु शरीरादिषु यानि येभ्यो वशीकार्यतायां&amp;quot; प्रधानानि तान्युच्यन्ते-&amp;lsquo;इन्द्रियेभ्यः पराह्यर्था अर्थेभ्यश्च परं मनः। मनसस्तु परा बुद्धिर्बुद्धेरात्मा महान् परः॥ महतः परमव्यक्तमव्यक्तात्पुरुषः परः। पुरुषान्न परं किञ्चित् सा काष्ठा सा परा गति&amp;rsquo;रिति। तत्र हयत्वेन रूपितेभ्य इन्द्रियेभ्यः गोचरत्वेन रूपिता विषया वशीकार्यत्वे पराः, वश्येन्द्रियस्यापि विषयसन्निधौ इन्द्रियाणां दुर्निग्रहत्वात्। तेभ्योऽपि परं प्रग्रहरूपितं मनः। मनसि विषयप्रवणे विषयासन्निधानस्याप्यकिञ्चित्करत्वात्। तस्मादपि रथत्वरूपितं शरीरं अव्यक्तशब्दितं परम्। तदायत्तत्वाज्जीवस्य सकलपुरुषार्थसाधनप्रवृत्तीनां। तस्मादपि परस्सर्वान्तरात्मभूतोऽन्तर्यामी अध्वनः पारभूतः परमपुरुषः। यथोक्तस्य आत्मपर्यंतस्य तत्सङ्कल्पायत्तप्रवृत्तित्वात् वशीकार्योपासननिर्वृत्त्युपायकाष्ठाभूतः परमप्राप्यस्सएव। न तस्मादपि परं किञ्चिदस्तीत्याह-&amp;lsquo;पुरुषान्नपरं&amp;quot; किञ्चि&amp;rsquo;दिति। हयादिरूपितानामिन्द्रियाणां&amp;quot; वशीकरणप्रकारमाह-यच्छेद्वाङ्मनसीप्राज्ञः तद्यच्छेज्ज्ञान आत्मनि। ज्ञानमात्मनि महति नियच्छेत् तद्यच्छेच्छान्त आत्मनि&amp;rsquo;। वाचो मनसि नियमनं मनोऽननुगुणप्रवृत्तिवैमुख्यापादनम्। मनसो बुद्धौ नियमनं व्यवसायानुगुणप्रवृत्तितापादनम्। तस्याः बुद्धेरात्मनि नियमनं स एवोपादेयतया साक्षात्कार्य इति तदर्थविषयत्वापादनम्। शान्ते ब्रह्मणि महतो जीवस्य नियमनं नाम तच्छेषताप्रतिपत्तिः। सा च प्रतिपत्तिश्शरणागतिरेव। &amp;lsquo;तमेव शरणं गच्छे&amp;rsquo;ति स्मृतेः। ननु &amp;lsquo;इन्द्रियेभ्यः पराह्यर्था&amp;rsquo; इति वाक्ये सांक्यप्रक्रियाप्रत्यभिज्ञानात् पञ्चविंशातिरिक्तपुरुषनिषेधाच्च सांख्याभिमताब्रह्मात्मकप्रधानमेव अव्यक्तशब्देन अभिधीयत इति &amp;lsquo;आनुमानिकमप्येकेषामितिचे&amp;rsquo;दिति सूत्रखण्डेन पूर्वपक्षं कृत्वा &amp;lsquo;न शरीररूपकविन्यस्तगृहीतेर्दर्शयतिचे&amp;rsquo;ति सिद्धान्तः कृतः। तस्याचायमर्थः। आनुमानिकमव्यक्ताभिलप्यं शरीरं। उपासनोपयोगिवशीकरणाय &amp;lsquo;आत्मानं&amp;quot; रथिनं विद्धि शरीरं रथमेवचे&amp;rsquo;ति रूपकविन्यस्तशरीरस्यैव अव्यक्तशब्देन ग्रहणसम्भवात् अस्मिंश्च प्रकरणे इंद्रियादिवीकारस्यैव &amp;lsquo;यच्छेद्वाङ्मनरी प्राज्ञ&amp;rsquo; इत्यादौ दर्शानात्, तदनुसारेण अव्यक्तशब्देन शरीरमेव गृह्यते॥ननु कथमव्यक्तशब्देन व्यक्तस्य शरीरस्याभिधानं मत्राह&amp;ndash; ॥सूक्ष्मंतु तदर्हत्वात्॥ भूतसूक्ष्ममव्याकृतं ह्यवस्थाविशेषमापन्नं शरीरं भवति। ततश्च कारणवाचिना अव्यक्तशब्देन स्थूलं&amp;quot; शरीरमेव उपचारादुच्यतइत्यर्थः। ननु उक्तशब्दस्य मुख्यएवार्थोऽस्तु, कुतः स्थूलशरीरे लक्षणाऽभ्युपगन्तव्येत्यत्राह- तदर्हत्वादिति। स्थूलशरीरस्यैव कार्यार्हत्वात्, तस्यैव वशीकार्यत्वाय प्रतिपादनस्य अपेक्षितत्वात्, अव्यक्तशब्देन कारणवाचिना स्थूलशरीरलक्षणा उचितेति भावः॥ननु यदि भूतसूक्ष्ममव्याकृतमभ्युपगम्यते कापिलतन्त्रसिद्धोपादानेकः प्रद्वेष इत्यत्राह&amp;ndash; ॥तदधीनत्वादर्थवत्॥ अस्मन्मते अव्यक्तस्य परमात्माधीनतया तदधिष्ठितत्वेन प्रयोजनवत्त्वमस्ति, सांख्यमते तदनभ्युपगमात् तस्य निष्प्रयोजनत्वमिति भावः॥॥ज्ञेयत्वावचनाच्च॥ यदि तन्त्रसिद्धमेव अविवक्षिष्यत्, तदाऽस्य ज्ञेयत्वमविवक्षिष्यत्। व्यक्ताव्यक्तविज्ञानात् मोक्षंवदद्भिस्तांत्रिकैः&amp;quot; तेषां सर्वेषां ज्ञेयत्वाभ्युपगमात्। नचास्य ज्ञेयत्वमुच्यते। अतो न तन्त्रसिद्धस्येह ग्रहणम्॥॥वदतीति चेन्न प्राज्ञो हि प्रकरणात्॥ &amp;lsquo;अशब्दमस्पर्शमरूपमव्ययं तथाऽरसं नित्यमगन्धवच्च यत्। अनाद्यनन्तं महतः परं ध्रुवं विचाय्य तं&amp;quot; मृत्युमुखात्प्रमुच्यत&amp;rsquo; इत्युक्तस्य ज्ञेयत्वमनन्तरमेव श्रुतिर्वदतीतिचेन्न। &amp;lsquo;सोऽध्वनः पारमाप्नोति तद्विष्णोः परमं पद&amp;rsquo;मिति प्राज्ञस्य परमात्मनः प्रकरणात् स एव &amp;lsquo;अशब्दमस्पर्श&amp;rsquo;मिति मन्त्रे ज्ञेयत्वेन निर्दिश्यते, न तन्त्रसिद्धमव्यक्तम्॥॥त्रयाणामेव चैवमुपन्यासः प्रश्नश्च॥ अस्मिन् प्रकरणे हि उपायोपेयोपेतृणां त्रयाणामेव ज्ञेयत्वोपन्यासः &amp;lsquo;अन्यत्र धर्मादन्यत्राधर्मा&amp;rsquo;दिति प्रश्नश्च दृश्यते, नाव्यक्तादेः॥ श्रुत्यर्थश्च लिख्यते-&amp;lsquo;नह्यध्रुवैः प्राप्यतेहि ध्रुवन्तत्&amp;rsquo;।&amp;lsquo;एतच्छ्रुत्वा संपरिगृह्य मर्त्यः प्रवृह्य धर्म्यमणुमेतमाप्य। समोदते मोदनीयं हि लब्ध्वा&amp;rsquo;। &amp;lsquo;अध्यात्मयोगाधिगमेन देवं मत्वा धीरो हर्षशोकौ जहाती&amp;rsquo;ति प्रदेशेषु धर्मफलविलक्षणतया ज्ञानसाध्यतया प्राप्यतया निर्दिष्टस्य प्राप्यस्य स्वरूपञ्च उक्तप्रदेशेष्वेव धर्मविलक्षणतया &amp;lsquo;मत्वे&amp;rsquo;ति प्रतिपन्नस्य उपायस्य स्वरूपञ्च &amp;lsquo;धीरो हर्षशोकौ जहाती&amp;rsquo;त्यत्र &amp;lsquo;धीर&amp;rsquo; इति प्रतिपन्नस्य प्राप्तुश्च स्वरूपञ्च शाधयितुं पृच्छति-&amp;lsquo;अन्यत्र धर्मा&amp;rsquo;दित्यादिना। धर्मः=उपायः। धर्मादन्यत्र=प्रसिद्धोपायविलक्षणइत्यर्थः। अधर्मः=धर्मेतरउपायः। धर्मादन्यत्र प्रसिद्धसाध्यविलक्षणं&amp;quot; फलमित्यर्थः। &amp;lsquo;अस्मा&amp;rsquo;दिति बुद्धिस्थस्साधको विवक्षितः। स एवोपेता, सहि प्रसिद्धोपेतृविलक्षणः। साधकावस्थायामितरफलविरक्तत्वात्, फलदशायामाविर्भूतगुणाष्टकविशिष्ट स्वरूपत्वाच्च। कृताकदादित धर्मादीनां&amp;quot; विशेषणम्। कृताकृताद्धर्मादेर्विलक्षणं भूताच्च भव्याच्च धर्मादेर्विलक्षणं यदित्यर्थः। योजनान्तरमप्यस्ति, विस्तरभयान्नलिख्यते&amp;ndash;॥महद्वच्च॥ यथा &amp;lsquo;बुद्धेरात्मा महान्पर&amp;rsquo; इत्यत्र आत्मशब्दसामानाधिकरण्यात् न तन्त्रसिद्धं महत्तत्वं गृह्यते, एवमव्यक्तमपि आत्मनः परत्वेनाभिधानात् न कापिलतन्त्रसिद्धं गृह्यतइति स्थितम्॥ ॥इति आनुमानिकाधिकरणम्॥&lt;/p&gt;</description>
    </item>
    <item>
      <title>29 चमसाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/4/29_chamasAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/4/29_chamasAdhikaraNam/</guid>
      <description>&lt;p&gt;॥चमसवदविशेषात्॥ पूर्वत्र रूपकवाक्ये शरीरश्रवणात् अव्यक्तं शरीरं न तन्त्रसिद्धा प्रकृतिरित्युक्तं, तर्हि तदश्रवणात् अजा तन्त्रसिद्धा प्रकृतिस्स्यादिति प्रत्यवस्थानात्सङ्गतिः। श्वेताश्वतरे- &amp;lsquo;अजामेकां लोहितशुक्लकृष्णां&amp;quot; बह्वीः प्रजास्सृजमानां सरूपाः। अजोह्येको जुषमाणोऽनुशेते जहात्येनां भुक्तभोगामजोऽन्यः&amp;rsquo;। अस्यार्थः- तेजोबन्नलक्षणविकारगतलोहितशुक्लकृष्णरूपयुक्तां स्वसमानरूपविविधभूतभौतिक्स्रष्ट्रीं उत्पत्तिरहितां&amp;quot; काञ्चन कश्चिदविद्वान् उत्पत्तिराहित्येन तत्समान एव सन् तत्र अहंबुद्ध्या सेवमानः तामनुसृत्य शेते तिष्ठति। अपरो विद्वान् किञ्चित्कालं भूक्त्वा उत्पन्नवैराग्यः त्यजतीत्यर्थः। ननु अस्मिन्नजामन्त्रे स्वरसतएतावानर्थः प्रतीयते। काञ्चिच्छागीं त्रिवर्णां सरूपबहुसर्गकरीं एकः छागः प्रीयमाणोऽनुवर्तते, अन्यस्तामुपभुक्तां त्यजतीति, कथं भवदुक्तप्रकृतिरूपार्थग्रहणम्। यदि च अध्यात्मशास्त्रे लौकिकार्थप्रतिपादनानौचित्यात् आध्यात्मिकार्थे पर्यवसानं कर्तव्यमिति, तर्हि &amp;lsquo;द्वासुपर्णा&amp;rsquo; इति मन्त्रे वृक्षसुपर्णपिप्पलशब्दैः&amp;quot; शरीरजीवकर्मफलानां गौण्यावृत्त्या ग्रहणवत् &amp;lsquo;गौरनाद्यन्तवती&amp;rsquo;त्यत्र गोशब्देन गौण्यावृत्त्या प्रकृतिग्रहणवत् इहापि अजाशब्देन गौण्या वृत्त्या प्रकृतिग्रहणं युक्तम्। न तु यौगिकार्थग्रहणम्। रूढिपूर्वकलक्षणाविशेषरूपगौण्यपेक्षया योगदौर्बल्यस्य प्रोद्गात्रधिकरणे स्थितत्वात्। इतरधा &amp;lsquo;प्रैतुहोतुश्चमसः प्रोद्गातृणा&amp;rsquo;मित्यत्रापि यौगिक्या वृत्त्या उद्गात्रादीनां चतुर्णां ग्रहणं स्यादिति चेन्न। मुख्यार्थानुपपत्तौ हि गौणार्थाश्रयणं&amp;quot; युज्यते। उपपद्यते च अजाशब्दे यौगिकार्थस्य मुख्यस्य ग्रहणम्। नचैवं प्रोद्गातृन्यायविरोधः। तत्र हि पाशन्यायेन बहुत्वाविवक्षा नास्ति। प्रोद्गातृशब्दयौगिकार्थबहुत्वस्य सम्भवात्। &amp;lsquo;अदितिः पाशा&amp;rsquo;नित्यत्र रूढ्यर्थस्य वा यौगिकार्थस्य वा पाशशब्दार्थस्य बंधनसाधनस्य असम्भवाद्बहुत्वाविवक्षा। इह तु तत्सम्भवान्नाविवक्षा इत्येवं तदधिकरणस्थितिः। न तु रूढिपूर्वकलक्षणापेक्षया योगस्य जघन्यत्वमित्यपि। नन्वेवं सुब्रह्मण्यस्यापि गानकारितया योगार्थत्वात्तस्यापि ग्रहणप्रसङ्ग इति चेन्न। तस्य सदसि स्थित्यभावेन तत्साधारण्याबावात् मीमांसकैकदेशिभिः तत्साधारण्यस्य अभ्युपेतत्वाच्च। ततश्च यौगिकार्थस्य मुख्यस्याजाशब्दार्थस्य सम्भवे पररीत्या छागत्वरूपणं गौणवृत्त्याश्रयणञ्च न युक्तम्। &amp;lsquo;गौरनाद्यन्तवती&amp;rsquo;त्यत्र गोशब्दे यौगिकार्थास्फुरणात् &amp;lsquo;सर्वकामदुघा&amp;rsquo;मिति दोहनस्य गोशब्दरूढ्यर्थग्रहणनियामकस्य सत्वाच्च तत्र तथा। इह तु योगार्थस्फूर्तेः&amp;quot; रूढ्यर्थग्रहणनियामकशब्दांतर समभिव्याहारासम्भवाच्च यौगिकार्थ एव ग्राह्यः। किञ्च इह रूढ्यर्थग्रहणे समभिव्याहृतानां &amp;lsquo;बह्वीः प्रजास्सृजमाना&amp;rsquo;मित्यादीनां सङ्कोचस्स्यात्। छाग्याः प्रकृतिवत् सकलप्रजास्त्रष्टृत्वासम्भवात्। सकलप्रजासर्गकरप्रकृत्यामल्पप्रजासर्गकरच्छागत्वकल्पनस्य विच्छित्तिविशेषाहेतुत्वात्। नचैवं &amp;lsquo;आत्मानं&amp;quot; रथिनं विद्धी&amp;rsquo;त्यत्र आत्मशरीरादौ रथिरथत्वादिकल्पनमपि न विच्छित्तिविशेषजनकं स्यादिति वाच्यम्। तत्र रूप्यरूपकवाचिपदद्वयश्रवणबलेन वशीकार्यताप्रतीत्युपयुक्ततया च रूपणमङ्गीक्रियते। प्रकृते च रूप्यरूपकवाचिपदद्वयाश्रवणात् तद्वदत्र उपयोगाभावाच्च न च्छागत्वपरिकल्पनम्। &amp;lsquo;द्वासुपर्णे&amp;rsquo;ति मन्त्रे वृक्षादिशब्दैः योगवृत्त्या अर्थग्रहणं युक्तम्। समासोक्त्या अर्थान्तरस्फूर्त्या विच्छित्तिविशेषोऽस्तीति एतावन्मात्रम्। यदि च न वृक्षादिशब्दे यौगिकार्थस्फुरणं, तर्हि &amp;lsquo;गौरनाद्यन्तवती&amp;rsquo;तिवदस्तु, प्रकृतेतु अजाशब्दे यौगिकार्थस्य स्फुटप्रतीतेः योगएव ग्राह्यः। अनेन प्रकृतिस्वरूपं बद्धमुक्तस्वरूपञ्चोक्तं। ननु अत्र अजाशब्देन अकार्यत्वप्रतिपादनात् &amp;lsquo;सृजमाना&amp;rsquo;मिति कर्त्रर्थशानचा स्वातन्त्र्यलक्षणकर्तृत्वप्रतीतेः&amp;quot; अब्रह्मात्मिकैव प्रकृतिरनेन मन्त्रेण अभिधीयतामिति पूर्वपक्षे प्राप्ते अभिधीयते&amp;ndash; चमसवदविशेषात् &amp;lsquo;अर्वाग्बिलश्चमसऊर्ध्वबुध्नस्तस्मिन् यशो निहितं विश्वरूप&amp;rsquo;मिति ऊर्ध्वबिलतिर्यग्बुध्नप्रसिद्धचमसव्यावर्तकस्य शिरसश्चमसत्वप्रत्यायकस्य वाक्यशेषस्य सद्भाववत् इह अस्वतन्त्रप्रकृतिव्यावर्तकस्य स्वतंत्रप्रकृतिपादकस्य वाक्यशेषस्य अभावेन स्वातन्त्राप्रकृतिरिह अभिधीयतइति निर्णयासम्भवात् ब्रह्मात्मकत्वेऽपि जनिराहित्यस्य उपपत्तेः परतन्त्रेऽपि तक्षादौ &amp;lsquo;तक्षतिकाष्ठ&amp;rsquo;मिति कर्त्रर्थप्रत्ययदर्शनेन तावन्मात्रेणापि अपरतन्त्रप्रकृतित्वनिश्चयासम्भवात्॥ननु ब्रह्मात्मकप्रकृतिग्रहणेऽपि नियामकाभावात् सन्देह एव स्यात्तत्राह&amp;ndash; ॥ज्योतिरुपक्रमा तु तथा ह्यधीयत एके॥ &amp;lsquo;अथ यदतः परोदिवोज्योति&amp;rsquo;रिति। ज्योतिरुपक्रमा=ब्रह्मात्मिकेत्यर्थः। ब्रह्मात्मिकैव अजा इह मन्त्रे ग्राह्या। &amp;lsquo;देवात्मशक्तिं स्वगुणैर्निगूढा&amp;rsquo;मिति ब्रह्मात्मिकाया एव अजायाः प्रतिपादितत्वात्। तैत्तिरीये- &amp;lsquo;अणोरणीया&amp;rsquo;निति ब्रह्म प्रस्तुत्य &amp;lsquo;सप्त प्राणाः प्रभवन्ति तस्मा&amp;rsquo;दिति प्राणोपलक्षितप्रपञ्चोत्पत्तिमभिधाय निर्विकारस्य ब्रह्मणोऽपरिणामितया सकलप्रपञ्चोपादानत्वं न सम्भवतीति शङ्कानिवारणाय तैत्तिरीये पठितस्य मन्त्रस्य सद्ब्रह्मात्मकप्रकृतिपरत्वस्य वक्तव्यतया इहापि तथात्वावश्यम्भावाच्च ब्रह्मात्मिकैव प्रकृतिरजामन्त्रप्रितिपाद्या॥ ननु अकाशादीनां ब्रह्मोपादानकत्वेन ब्रह्मात्मकत्ववत् प्रकृतेरपि ब्रह्मोपादानकत्वेनैव ब्रह्मात्मकत्वस्य वक्तव्यतया अनुत्पन्नायाश्च तस्याः ब्रह्मोपादानकत्वासम्भवेन ब्रह्मात्मकत्वासम्भव इत्याशंक्याह&amp;ndash;॥कल्पनोपदेशाच्च मध्वादिवदविरोधः॥ कल्पना=सृष्टिः। &amp;lsquo;धाता यथापूर्वमकल्पय&amp;rsquo;दिति प्रयोगदर्शनात् &amp;lsquo;अस्मान्मायी सृजते विश्वमेत&amp;rsquo;दिति मायाशब्दितप्रकृतेः&amp;quot; ब्रह्मोपादेयप्रपञ्चसृष्टौ हेतुत्वावेदनादित्यर्थः। प्रकृतेरब्रह्मात्मकत्वे च तस्याः &amp;lsquo;अस्मान्मायी सृजत&amp;rsquo; इति प्रतिपादितब्रह्मोपादानतानिर्वाहकत्वाभावात् तस्याब्रह्मात्मकत्वं सिद्धम्। अपृथक्सिद्धाधारत्वमात्रेणाप्यात्मत्वोपपत्त्या अजन्याया अपि प्रकृतेः ब्रह्मात्मकत्वं सम्भवत्येवेति ब्रह्मात्मकत्वमविरुद्धम्। मध्वादिवत्। अत्र मधुशब्देन &amp;lsquo;असौवा आदित्यो देवमध्वि&amp;rsquo;ति निर्दिष्ट आदित्य उच्यते। आदित्यवदित्यर्थः। यथाऽऽदित्यस्य &amp;lsquo;नैवोदेता नास्तमेते&amp;rsquo;ति अकार्यतया श्रुतस्यैव &amp;lsquo;य आदित्ये तिष्ठन्नि&amp;rsquo;त्यादिना ब्रह्मात्मकत्वञ्च, एवमनोदेरपि उपपद्यते ब्रह्मात्मकत्वमिति न विरोधः॥ ॥इति चमसाधिकरणम्॥&lt;/p&gt;</description>
    </item>
    <item>
      <title>30 संख्योपसंग्रहाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/4/30_saMkhyopasaMgrahAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/4/30_saMkhyopasaMgrahAdhikaraNam/</guid>
      <description>&lt;p&gt;॥न संख्योपसंग्रहादपि नानाभावादतिरेकाच्च॥ अजाशब्दस्य स्वतंत्रप्रकृतिपरत्वे विशेषस्याभावात् वाक्यान्तरानुरोधेन ब्रह्मात्मकत्वं साधितम्। तदत्र न प्रसरति। ब्रह्मसत्वे संख्याधिक्यात्तेन विना संख्यापूरणेन अब्रह्मात्मिका प्रकृतिरिति निश्चयसम्भवादिति शङ्कया सङ्गतिः। वाजसनेयके - &amp;lsquo;यस्मिन्पञ्चपञ्चजना आकाशश्च प्रतिष्ठितः। तमेवं&amp;quot; मन्य आत्मानं विद्वान्ब्रह्मामृतोऽमृतम्&amp;rsquo;। पंचजनसंज्ञाः पंच आकाशश्च यत्र प्रतिष्ठित इत्यर्थः। आकाशशब्दो भूतान्तरस्याप्युपलक्षकः। पूर्वस्मिन्मन्त्रे &amp;lsquo;ज्योतिषां ज्योति&amp;rsquo;रिति षष्ठ्यन्तज्योतिश्शब्दस्यार्थ निर्णायकसापेक्षत्वात् पञ्च जनशब्दस्याप्यर्थनिर्णायकान्तरसापेक्षत्वाच्च पंचत्वसंख्यान्वययोग्यानि ज्योतींषि इन्द्रियाण्येवेत्यवसीयंते। तदुक्तं व्यासार्यैः- &amp;lsquo;श्रुत्या पंचसंख्याविशेषितत्वात् पंचसंख्याकज्योरन्तरप्रसिद्ध्यभावाच्च परिशेषेणेन्द्रियत्वावगम&amp;rsquo;इति। &amp;lsquo;तमेवं मन्य आत्मानं विद्वान्ब्रह्मामृतोऽमृतम्&amp;rsquo;। तादृशमात्मानं अमृतं ब्रह्मेत्येवं विद्वानन्योऽप्यमृतो भवतीत्यर्थः। पंचजनशब्दनिर्दिष्टानि ज्योतींषि कानीत्यपेक्षायामाह-&amp;lsquo;प्राणस्य प्राणमुत चक्षुषश्चक्षुश्श्रोत्रस्य श्रोत्रं मनसो ये मनो विदुस्ते निचिक्युर्ब्रह्मपुराणमग्न्यं&amp;rsquo;। प्राणशब्देन स्पर्शनेन्द्रियं गृह्यते। वाय्वाप्यायितत्वात् स्पर्शनेन्द्रियस्य, मुख्यप्राणस्य ज्योतिश्शब्देन प्रदर्शनायोगात्। चक्षुषइति चक्षुरिन्द्रियं गृह्यते। &amp;lsquo;श्रोत्रस्ये&amp;rsquo;ति श्रोत्रेन्द्रियं। &amp;lsquo;मनस&amp;rsquo; इति मनोगृह्यते। समानप्रकरणे माध्यन्दिनशाखायां &amp;lsquo;अन्नस्यान्न&amp;rsquo;मिति पाठात् &amp;lsquo;अनुक्तमन्यतो ग्राह्य&amp;rsquo;मिति न्यायेन तदपि गृह्यते। अन्नशब्देन च अन्नसंबंधिनोर्घ्राणरसनयोर्ग्रहणम्। अन्नेन घ्राणस्याप्यायितत्वलक्षणसम्बन्धः, रसनस्यान्नभक्षकतया अन्नसम्बन्ध इति द्वयोरपि ग्रहणम्। एवं प्रकाशकत्वेन ज्योतिश्शब्दितत्वक्चक्षुरादींद्रियाणामपि त्वक्चक्षुरादिवत् प्रकाशकं तेषां&amp;quot; तत्तद्विषयग्रहणशक्त्याधायकमित्यर्थः। एतादृशं ये जानंति ते पुराणमग्न्यं ब्रह्म परंब्रह्म निचिक्युः=निश्चितवन्त इत्यर्थः। अत्र &amp;lsquo;यस्मिन् पंचपंचजना&amp;rsquo;इति वाक्ये पंचत्वविशेषितया पंचसंख्यया पंचविशतिसंख्याप्रतीतेः सांख्यस्मृतिसिद्धाब्रह्मात्मकपंचविंशतितत्वप्रतिपादकमेवेदं वाक्यमिति पूर्वपक्षे प्राप्ते उच्यते- न संख्योपसंग्रहादपि नानाभावादतिरेकाच्च। पंचविंशतिसंख्याप्रतीतिवशादपि न सांख्याभिमततत्वप्रत्याशा कार्या। नानाभावात् नानात्वात्। भिन्नत्वादिति यावत्। सांख्याभिमताब्रह्मात्मकपंचविंशतितत्वेभ्यः&amp;quot; &amp;lsquo;यस्मिन्पंचपंचजना&amp;rsquo; इति ब्रह्माधारकतया ब्रह्मात्मकत्वेन प्रतिपाद्यमानानां तत्वानां भिन्नत्वादित्यर्थः। अतिरेकाच्च। &amp;lsquo;यस्मिन्पञ्च पंचजना आकाशश्च प्रतिष्ठित&amp;rsquo; इति वाक्ये &amp;lsquo;यस्मिन्नित्याधारतया निर्दिष्टस्यात्मनश्च &amp;lsquo;आकाशाश्च प्रतिष्ठित&amp;rsquo; इत्याकाशस्य च प्रतिपादनेन सप्तविंशतिप्रतीतेश्च न साङ्ख्यमतप्रत्यभिज्ञानं। &amp;lsquo;न संख्योपसंग्रहादपी&amp;rsquo; त्यपिशब्दात् वस्तुतस्सङ्ख्योपसंग्रहोपिनास्ति। पंचभिरारब्धव्यूहपंचकासम्भवात्, नहि तन्त्रप्रसिद्धेषु तत्वेषु पंचत्वसंख्यानिवेशनिमित्तामित्यादिकमस्ति। नच पंचकर्मेन्द्रियाणि पंचज्ञानेंद्रियाणि पंच महाभूतानि पंच तन्मात्राणि अवशिष्टानि पंचेत्यवांतरसंख्यानिवेशनिमित्तमस्त्येवेति वाच्यम्। आकाशस्य पृथङ्निर्देशेन पंचभिरारब्धमहाभूतसमूहासिद्धेः। अतः &amp;lsquo;पंचजना&amp;rsquo; इत्ययं समासो न समाहारविषयः। अपितु &amp;lsquo;दिक्संख्येसंज्ञाया&amp;rsquo;मिति संज्ञानिषयः। अन्यथा &amp;lsquo;पंचपूल्य&amp;rsquo; इतिवत् पंचपंचजनी इति स्यात्। ततश्च &amp;lsquo;सप्तसप्तर्षयोऽमला&amp;rsquo; इतिवत् &amp;lsquo;पंचपंचजनी इति स्यात्। ततश्च &amp;lsquo;सप्तसप्तर्षयोऽमला&amp;rsquo; इतिवत् &amp;lsquo;पंचपंचजना&amp;rsquo; इति निर्देशउपपद्यते॥केपुनस्ते पंचजनाइत्यत्राह- ॥प्राणादयो वाक्यशेषात्॥ &amp;lsquo;प्राणस्यप्राण&amp;rsquo;मिति वाक्यशेषश्रुताः प्राणचक्षु श्रोत्रान्नमनोरूपाः पंचावसीयन्ते॥ नन्वेवं काण्वानामन्नपाठाभावात् कथं पंचपंचजनप्रतीतिरित्यत्राह-॥ज्योतिषैकेषामसत्यन्ने॥ एकेषां काण्वानां पाठे असत्यन्ने &amp;lsquo;तन्देवाज्योतिषांज्योति&amp;rsquo;रिति प्रक्रमश्रुतषष्ट्यन्तज्योतिश्शब्दादेव पंचजनशब्दितानीन्द्रियाणीत्यवसीयन्ते। ज्योतिश्शब्दस्याप्यर्थनिर्णायकसापेक्षत्वात्, पंचजनशब्दस्याप्यर्थनिर्णायकसापेक्षत्वात् परस्पराकांक्षावशेन पंचत्वसंख्यायुक्तानि प्रकाशकतया ज्योतिश्शब्दितानीन्द्रियाण्येव &amp;lsquo;पंचजना&amp;rsquo; इति न सांख्याभिमताब्रह्मात्मकपंचविंशतितत्वप्रतीतिः॥ ॥इति संख्योपसंग्रहाधिकरणम्॥&lt;/p&gt;</description>
    </item>
    <item>
      <title>31 कारणत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/4/31_kAraNatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/4/31_kAraNatvAdhikaraNam/</guid>
      <description>&lt;p&gt;॥कारमत्वेनचाकाशादिषु यथाव्यपदिष्टोक्तेः॥ माभूवन् पंचपंचजनास्सांख्यतत्वानि, तथापि ब्रह्मकारणमिति सिद्धांत्यभिमतं न सिध्यते। कारणवाक्यानां&amp;quot; परस्परविरोधेन क्वचिदपिप्रतिष्ठितत्वाभावात्तद्विहाय स्मृत्यनुसारेण प्रधानस्यैव कारणतया वक्तव्यत्वादिति प्रत्यवस्थानात्सङ्गतिः। छान्दोग्ये- &amp;lsquo;तद्धेदन्तर्ह्यव्याकृतमासीत्तन्नामरूपाभ्यामेव व्याक्रीयते&amp;rsquo;ति। &amp;lsquo;यदिदं किंच मिथुनमापिपीलिकाभ्यस्तत् सर्वमसृजते&amp;rsquo;ति सृष्टतया निर्दिष्टस्य मिथुनादिरूपस्य प्रपंचस्य इदं शब्दनिर्दिष्टस्य आत्मभिन्नत्वेन &amp;lsquo;आत्मैवेदमग्रआसी&amp;rsquo;दित्युक्तं कथमुक्तमित्याशंक्य इदमादिनामरूपभाक्त्वमपि ब्रह्मण एव। तस्य च आत्मशब्दवाच्यसूक्ष्मचिदचिद्विशिष्ट ब्रह्माभेद उपपद्यत इत्येतदर्थोऽयं सन्दर्भ आरभ्यते। हशब्दः प्रतिज्ञातार्थस्मरणे। तदिदं मिथुनादिलक्षणं जगत् तर्हि = तदासृष्टेःप्राक् अव्याकृतमव्यक्तशरीरकं ब्रह्मासीदित्यर्थः। तदेव अव्याकृतशरीरकं ब्रह्मैव। नामरूपाभ्यामितीत्थंभावे तृतीया। एवकारो भिन्नक्रमः। नामरूपवत्तया व्याक्रियत व्याकृतमासीत्। व्याङ्भ्यामुपसर्गाभ्यां विविच्य समन्तादक्रियतेत्यर्थः। कर्मकर्तरि लकारः। ततश्च तदेव अविभक्तनामरूपं ब्रह्म सर्वज्ञं सत्यसङ्कल्पं नामरूपवत्तया स्वयमेव व्याक्रियत इत्यर्थः। तदेव दर्शयति- &amp;lsquo;असौ नामायमिदंरूप&amp;rsquo;इति। देवमनुष्यादिनामा करचरणादिरूपवानित्येवं&amp;quot; व्याख्यायते। अदोनामेति वक्तव्ये असौनामेति लिंगव्यत्ययोऽसौ नामेति अलुक्चछान्दसौ। ततश्च सर्वाणि नामानि तत्प्रवृत्तिनिमित्तभूतानि च रूपाणि तदीयान्येव। अतः इदमादिशब्दैरपि तस्यैव निर्देशसम्भवात् &amp;lsquo;आत्मैवेदमग्रआसी&amp;rsquo;दित्यभेदेन निर्देशे नानुपपत्तिरिति भावः। ननु एवकारेण कर्त्रन्तख्यवच्छेदात् कर्त्रन्तराक्षेपे गौरवात् &amp;lsquo;तदात्मानं स्वयमकुरुते&amp;rsquo; त्यनेनैकार्थ्याच्च &amp;lsquo;व्याक्रियते&amp;rsquo;ति लकारस्य कर्मकर्तर्येवाभ्युपगन्तव्यत्वात् तदवैरूप्याय &amp;lsquo;अव्याकृत&amp;rsquo;मित्यत्रापि कर्मकर्त्रर्थकत्वस्य आश्रयणीयतया कर्मणि विहितक्तप्रत्ययासिद्धेः। न च कर्मकर्तर्यपि कर्मवद्भावेन क्तप्रत्ययोऽस्त्विति वाच्यम्। लान्तस्यैव कर्मवद्भावविधानात् अलान्ते कृत्यक्तखलर्थेषु कर्मवद्भावाभावादिति चेन्न। कर्मकर्तति अकर्मकतया &amp;lsquo;गत्यर्थाकर्मके&amp;rsquo;ति कर्तरिक्तस्य सम्भवाद्वैरूप्यस्यासम्भवात्। ननु आत्मनः कथं देवमनुष्यादिनारूपभाक्त्वं तच्छरीरे तस्या वर्तमानत्वादितीमामाशह्कां व्यावर्तयति &amp;lsquo;सएष इह प्रविष्ट आनखाग्रेभ्यः&amp;rsquo;। अन्तर्यामिरूपेणेति शेषः। अत्र दृष्टान्तमाह- &amp;lsquo;यथा क्षुरः क्षुरधानेऽवहितस्स्याद्विश्वम्भरो वा विश्वंभरकुलाये&amp;rsquo;। क्षुरधानं=क्षुरकोशः। अवहितः=पिहितप्रविष्टः। विश्वम्भरः वैश्वानरः। विश्वम्भरकुलाये नीडे। दारुणीति यावत्। यः तिलतैलात् सर्वत्रं व्याप्तं परमात्मानं न पश्यति सः अकृत्स्नः=अपूर्णस्वरूपः। असत्कल्प इति यावत्। परमात्मन एव सर्वनामरूपवत्त्वमुपपादयति-&amp;lsquo;प्राणो नाम भवति वदन् वाक्पश्यन् चक्षुश्श्रृण्वन् श्रोत्रं मन्वानो मनस्तान्यस्यैतानि कर्मनामधेयान्येव&amp;rsquo;। प्राणक्रियां कुर्वन् प्राणनामा भवतीति योज्यम्। तान्येतानि प्राणादीनि नामानि पाचकगायकादिवत् कर्मनामान्येव। अतस्सर्वनामरूपाश्रयत्वं&amp;quot; परमात्मनोऽस्तीति भावः। अत्र &amp;lsquo;तद्धेदंतर्ही&amp;rsquo;ति वाक्यमेव विषयः। इतराण्यधिकरणार्थचिंतोपयुक्तानि लिखितानि। अत्र चिंत्यते- &amp;lsquo;सदेव सोम्येदमग्रआसी&amp;rsquo;दिति क्वचित सत्पूर्विका सृष्टिराम्नायते। &amp;lsquo;असद्वा इदमग्र आसी&amp;rsquo;दिति क्वचिदसत्पूर्विका। अतो वेदान्तेषु सृष्टिरव्यवस्थितेति जगतो ब्रह्मैककारणत्वं&amp;quot; न निश्चेतुं शक्यम्। &amp;lsquo;तद्धेदं तर्ह्यव्याकृमासीत्तन्नामरूपाभ्यामेव व्याक्रियते&amp;rsquo;ति अव्याकृतकर्तृकसृष्टेराम्नातायास्सांख्यस्मृति अनुरोधित्वात् प्रधानमेव जगत्कारणं ईक्षणादयो गौणा नेतव्या इति पूर्वपक्षे प्राप्तउच्यते- कारणत्वेनचाकाशादिषु यथाव्यपदिष्टोक्तेः।&amp;lsquo;जन्माद्यस्ययत&amp;rsquo; इत्यादिसूत्रेषु प्रतिपादितं सर्वज्ञं&amp;quot; सत्यसङ्कल्पं ब्रह्म यथाव्यपदिष्टमित्युच्यते। तस्यैव &amp;lsquo;आत्मनआकाशस्सम्भूत&amp;rsquo; इत्यादिषुवाक्येषु आकाशादिकारणत्वेनाक्तेः॥।समाकर्षात्॥ &amp;lsquo;असद्वाइदमग्रआसी&amp;rsquo;दित्यत्र &amp;lsquo;सोऽकामयते&amp;rsquo;ति प्रकृतस्य ब्रह्मणएव &amp;lsquo;तदप्पेषश्लोकोभवती&amp;rsquo;ति समाकृष्य &amp;lsquo;असद्वा इदमग्रआसी&amp;rsquo;दित्यभिधानात् असच्छब्दस्सूक्ष्मचिदचिद्विशिष्टब्रह्मपरः। &amp;lsquo;तद्धेदं तर्ह्यव्याकतमासी&amp;rsquo;दित्यत्र अव्याकृतस्य &amp;lsquo;सएषइह प्रविष्ट आनखाग्रेभ्यः, पश्यंश्चक्षु&amp;rsquo; रित्यादिना उत्तरत्र समाकृष्यमाणत्वात् पश्यत्त्वादीनामचेतने अभावादव्याकृतशब्दोऽपि अव्याकृतशब्दिताव्यक्तशरीरक परमात्मपरएवेत्यर्थ इति निर्णीतम्॥ ॥इति कारणत्वाधिकरणम्॥&lt;/p&gt;</description>
    </item>
    <item>
      <title>32 जगद्वाचित्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/4/32_jagadvAchitvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/4/32_jagadvAchitvAdhikaraNam/</guid>
      <description>&lt;p&gt;॥जगद्वाचित्वात्॥ कौषीतकिनामुपनिषदि - &amp;lsquo;योवै बालाकएतेषां पुरुषाणां कर्ता यस्यवैतत्कर्म सवै वैदितव्य&amp;rsquo; इति। वैशब्दोऽवधारणे। त्वया ब्रह्मत्वेनोपदिष्टानां पुरुषाणां यः कर्ता ते यत्कार्यभूताः। किं विशिष्याभिधीयते। यस्य प्रत्यक्षादिसन्निधापितं चिदचिद्रूपं समस्तं जगत् कर्म कार्यं। क्रियतइति व्युत्पत्त्या कर्मशब्दः&amp;quot; कार्यवचनः। सएववेदितव्यः। नतु त्वदुपन्यस्ता आदित्यादयः पूर्वोक्ताइति भावः। &amp;lsquo;ततउहबालाकिस्समित्पाणिः&amp;quot; प्रतिचक्राम उपायानीति&amp;rsquo;। उशब्दोऽवधारणे। हशब्दः प्रसिद्धौ। &amp;lsquo;तंहोवाचाजातशत्रुः प्रतिलोमरूपमेवस्यात् यत्क्षत्रियो ब्राह्मणमुपनयेत् एहिव्येवत्वा ज्ञापयियिष्यामीति&amp;rsquo;। क्षत्रियोब्राह्मणमुपनयेदितियत्तत् विपरीतरूपमेव स्यात्। अतएहित्वामुपनयनमन्तरेण ब्रह्मविज्ञापयिष्यामि। &amp;lsquo;तंह पाणावभिपद्य प्रवव्राज&amp;rsquo;। पाणावभिपद्य=पाणौ गृहीत्वा। &amp;lsquo;तौ ह सुप्तं पुरुषमीयतुः तंहाजात शत्रुरामन्त्रयांचक्रे बृहन्पाण्डरवासस्सोमराज&amp;rsquo;न्निति। तं ह सुप्तं पाण्डरवासस्त्वसोमराजत्वादि प्राणनामभिरामन्त्रयाञ्चक्र इत्यन्वयः। &amp;lsquo;स तूष्णीमेव शिश्ये&amp;rsquo;। अनुत्थित एव अशयिष्टेत्यर्थः। &amp;lsquo;तत उहैनं यष्ठ्या चिक्षेप सतत एव समुत्तस्थौ&amp;rsquo;। तत एव दण्डताडनादेव, न तु प्राणनामामन्त्रणादिनेत्यर्थः। अत्र सुषुप्तिदशायामुपरतव्यापरेभ्यश्शरीरेन्द्रियेभ्योऽन्यत्वं&amp;quot; सुज्ञानमिति तस्यामपि दशायामनुपरतव्यापारात् प्राणादन्यत्वं ज्ञापनीयमिति प्राणनामभिरामन्त्रणम्। तस्मिन् सत्यप्यनुत्थानेन दण्डताडनोत्थानेन च जीवस्य प्राणव्यतिरेकः प्रदर्शितः। एवं देहेन्द्रियमनः&amp;quot; प्राणव्यतिरिक्तं जीवं प्रदर्श्यततोऽतिरिक्तं परमात्मानं बोधयितुमाह-&amp;lsquo;तं होवाचाजातशत्रुः क्वैष एतद्बालाके पुरुषोऽशयिष्ट क्व वा एतदबूत्कुत एतदागादिति&amp;rsquo;। त्रिष्वपि प्रश्नेषु एतच्छब्दस्सप्तम्यन्तः। एतस्मिन् काल इत्यर्थः। &amp;lsquo;सुपांसुलुगि&amp;rsquo;ति सुपोलुक्। एतस्मिन् काले क्व स्वप्नमनुभूतं, एतस्मिन् काले क्वसुप्तः, एतस्मिन् काले कुतो निर्गत एति प्रश्नत्रयार्थः। &amp;lsquo;तदुह बालाकिर्नविजज्ञौ&amp;rsquo;। उत्तरं&amp;quot; न ज्ञातवानित्यर्थः। &amp;lsquo;तंहोवाचाजातशत्रुः यत्रैषपुरुषोऽशयिष्ट यत्रैतदभूद्यतएतदागात्&amp;rsquo;। तदुच्यत इति शेषः। स्वप्नस्थानप्रश्नं प्रतिवक्ति - &amp;lsquo;हिता नाम हृदयस्य नाड्यः हृदयात्पुरीततमभिप्रतिष्ठंती&amp;rsquo;त्यादिना। सुषुप्तिश्थान प्रश्नस्योत्तरमाह- &amp;lsquo;यदा सुप्तो न कञ्चन पश्यति अथास्मिन् प्राण एवैकधा भवति तदैनं&amp;quot; वाक्सर्वैर्नामभिस्सहाप्येती&amp;rsquo;त्यादिना। &amp;lsquo;सुप्त&amp;rsquo; इति वर्तमानेक्तः। स्वपन् सन् यदा उपरतस्वप्नदर्शनो भवति। अथ स्वप्नानन्तरं अस्मिन् प्राणे। प्राणशब्दो योगेन वा अपर्यवसानवृत्त्या वा ब्रह्मपरः। परमात्मनो बुद्धिस्थत्वादस्मिन्निति निर्देशोऽप्युपपद्यते। तत्=तदा। एनं परमात्मानमपियन्तं जीवं&amp;quot; वागादीन्द्रियाण्यपि तत्तत्स्वकार्येण सह अपियंतीत्यर्थः। उद्गमनोपादानप्रश्नस्योत्तरमाह- &amp;lsquo;स यदा प्रतिबुध्यते यथाऽग्रेर्विष्फुलिंगा विप्रतिष्ठेरन् एवमेवैतस्मादात्मनो यतायतनं प्रतिष्ठन्ते प्राणेभ्यो देवा देवेभ्यो लोकाः। एतस्मात् परमात्मनः प्राणशब्दिता जीवाः प्रस्थिता भवन्ति। तेभ्यस्छ देवशब्दितानि इन्द्रियाणि, तेभ्यश्च लोकशब्दितानि ज्ञानानि भवन्तीत्यर्थः। &amp;lsquo;एवमेवैष प्राज्ञ आत्मा इदं शरीरमात्मानमनुप्रविष्ट आलोमभ्य आनखेभ्यः&amp;rsquo;। व्याप्य इत्यध्याहारः। इदं पुरोवर्तिशरीरं&amp;quot; व्याप्य आत्मानं जीवात्मानमनुप्रविष्टः। अन्तर्यामितयेत्यर्थः। तादृशस्य सुषुप्त्याधारत्वोद्गमनापादानत्वे सम्भवत इति भावः। &amp;lsquo;तमेतमात्मानमेत आत्मानोऽन्ववस्यन्ति&amp;rsquo;। अनुवर्तन्ते। &amp;lsquo;यथा श्रेष्ठी स्वैर्भुङ्क्ते यथा श्रोष्ठिनं स्वा भुञ्जते एवमेवैष प्राज्ञआत्मा एतैरात्मभिर्भुङ्क्ते&amp;rsquo;। यथा कश्चित् प्रभुः भोगोपकरणभूतैः&amp;quot; स्वैर्ज्ञातिभिः भोगान्भुङ््क्ते, यथा स्वाश्च बन्धवःतं प्रभुं ऐश्वर्यादिसमग्रमनुभूय तद्दत्तानि वित्तादीनि च उपजीव्य हृष्यन्ति, एवमेवायं परमात्मा स्वोपकरणभूतैर्जीवात्मभिः लीलारसं भुङ्क्ते। तेचात्मानः परमात्मदत्तभोगोपकरणाः सर्वैश्वर्यादिगुणविशिष्टं तमनुभूय हृषाभवन्तीत्यर्थः। &amp;lsquo;अथ हत्वाऽसुरान्विजित्य सर्वेषान्देवानां श्रैष्ठ्यं स्वाराज्यमाधिपत्यं पर्येति य एवंवेदे&amp;rsquo;त्यादि। &amp;lsquo;यो वै बालाक एतेषां&amp;quot; पुरुषाणां कर्ता यस्य वैतत्कर्म स वेदितव्य&amp;rsquo; इत्यत्र आदित्यादिपुरुषाणां यः कर्ता तत्कर्तृत्वनिर्वाहकञ्च पुण्यपापलक्षणं कर्म यस्यास्ति स वेदितव्य इत्यर्थप्रतीतेः कर्मशब्दस्य पुण्यपापयोरूढत्वात् सुप्तपुरुषागमनयष्टिघातोत्थापनादीनां&amp;quot; च जीवलिंगत्वात्, &amp;lsquo;तद्यथा श्रेष्ठी स्वैर्भुङ्क्त&amp;rsquo; इति वाक्यप्रतिपाद्यभोक्तृत्वपरिपाल्यत्वयोर्जीव एव सम्भवात् जीव एव प्रकरणप्रतिपाद्य इति प्राप्त उच्यते॥ जगद्वाचित्वात्। &amp;lsquo;यस्य वै तत्कर्मे&amp;rsquo;त्यत्र कर्मशब्दस्य यद्यपि पुण्यपापादौ रूढिरस्ति, तथाऽपि चलनेऽपि रूढ्यविशेषेण रूढ्योः परस्परकलहायमानत्वेन अर्थनिर्णयासामर्थ्यात् एतच्छब्दस्य प्रत्यक्षादिसन्निधापि तजगत्परत्वौचित्येन तत्समानाधिकृकर्मशब्दस्य क्रियत इति कर्मेति व्युत्पत्त्या जगद्वचनत्वमेवाचितम्। ततश्चायमर्थः-त्वदुक्तानामादित्यादिपुरुषाणां यः कर्ता अन्ततो गत्वा सर्वमपि जगद्यस्य कार्यं स एव वेदितव्यः। ततश्च नात्र जीवस्य प्रसक्तिः। यदि हि पुण्यापुण्यलक्षणकर्मसंबन्धी जीवोऽत्र वाक्ये प्रतिपाद्यस्स्यात् तदाऽऽदित्यादिषु पुरुषवादिनां बालाकिमब्रह्मवादित्वेन प्रत्याख्यातवता अजातशत्रुणा स्वयमब्रह्मण उपदेश्यत्वासम्भवात्। अतो नायं कर्मशब्दः पुण्यपापवचनः, अपितु जगद्वचनः॥॥जीवमुख्यप्राणलिङ्गान्नेतिचेत्तद्व्याख्यातम्॥ यष्टिघातोत्थापनभोक्तृत्वादिजीवलिंगात् &amp;lsquo;अथास्मिन्प्राण एवैकधा भवती&amp;rsquo;ति प्राणशब्देन प्राणभृतन्निर्दिश्य तत्र करणग्रामस्यैकधाभावश्रवणात् प्राणभृत्त्वस्य जीवलिंगत्वाच्च जीव एवात्र प्रतिपाद्यते। नच प्राणशब्दस्य मुख्यप्राणएवार्थः। प्राणनामभिरामन्त्रणाश्रवणेन मुख्यप्राणव्यतिरिक्तत्वस्य ज्ञापितत्वेन एतत्प्रकरणप्रतिपाद्यत्वासम्भवेन प्राणशब्दस्य प्राणसहचरितजीवलक्षकत्वस्यैव युक्तत्वात्। ततश्च यष्ट्यादिजीवलिंगात् प्राणशब्दसङ्कीर्तनाच्च प्राणभृज्जीवएवात्र प्रतिपाद्यत इति चेत्तद्व्याख्यातं&amp;quot; प्रतर्दनविद्यायां। यत्र प्रकरणे ब्रह्मलिङ्गानि चिदचिल्लिङ्गानि चोपलभ्यन्ते, तत्र चिदचिल्लिंगानां&amp;quot; चिदचिच्छरीरकान्वयसम्भवात् चेतनाचेतनशरीरकब्रह्मोपासनं विधीयत इत्युक्तत्वात्। इह अनन्यथासिद्धजीवलिंगमस्तिचेत् तच्छरीरकब्रह्मोपासनार्थस्तन्मध्यवर्तिजीवोपदेशः। अत्र च प्रकरणे उपक्रमएव &amp;lsquo;मृषा वै मा संवादयिष्ठा&amp;rsquo; इति अब्रह्मवादप्रत्याख्यानदर्शनात् पापहतिपूर्वक स्वाराज्यरूप ब्रह्मविद्यैकान्तफलेन उपसंहारात् प्रकरणस्य ब्रह्मपरत्वेन निश्चितत्वात् मध्ये जीवोपदेशस्तच्छरीरकतया ब्रह्मोपासनार्थ इत्यध्यवसीयत इत्यर्थः॥॥अन्यार्थन्तु जैमिनिः प्रश्नव्याखायनाभ्यामपि चैवमेके॥ यष्टिघातेन जीवसम्बोधनं जीवातिरिक्तब्रह्मस्वरूपप्रतिबोधनार्थमिति जैमिनिराचार्योमन्यते। कुतः? प्रश्नप्रतिवचनाभ्यां। यष्टिघातेनापि जीवप्रतिबोधनानन्तरं &amp;lsquo;क्वैषएतद्बालके पुरुषोऽशयिष्ट क्वैतदभूत्कुतएतदागा&amp;rsquo;दिति जीवसुषुप्त्याधारप्रश्नस्य &amp;lsquo;अथास्मिन्प्राणएवैकधाभवती&amp;rsquo;ति परमात्मवाचिप्राणशब्देन प्रतिवचनदर्शनाच्च जीवातिरिक्तब्रह्मप्रबोधनशेषतयैव जीवोपन्यासः, नतु तस्यैव स्वातन्त्र्येण। ननु &amp;lsquo;क्वैतदभू&amp;rsquo;दित्येतच्छब्देन न जीवोभिधीयते, येन तत्प्रतिपादनं परमात्मप्रतिपत्तिशेषभूतं&amp;quot; स्यात्। अपितु एतच्छब्देन करणजातमभिधीयते। एतत्करणजातं सुषुप्तौ क्व लीनं प्रबोधदशायां कुत उत्थितमिति प्रश्नः, &amp;lsquo;अथास्मिन्प्राणएवैकधाभवती&amp;rsquo;ति प्राणशब्दानिर्दिष्टे प्राणभृति लयइति प्रतिवचनतातप्रयञ्च किन्नस्यादिति चेत्तत्राह&amp;ndash; अपिचैवमेके। एके वाजसनेयशाखिनः प्रश्नप्रतिवचनयोः जीवसुषुप्त्याधारविषयत्वं स्पष्टमामनंति&amp;ndash; &amp;lsquo;यएषविज्ञानमयः&amp;quot; पुरुषः क्वैतदभूदिति, यएषोऽन्तर्हृदयआकाशस्तस्मिन् शेत&amp;rsquo; इति च। अतो जीवप्रतिपादनस्य परमात्मप्रतिपादनशेषत्वात् परमात्मैवात्र प्रकरणे प्रतिपाद्यो न जीवइति नचोद्यावकाशः॥ ॥इति जगद्वाचित्वाधिकरणम्॥&lt;/p&gt;</description>
    </item>
    <item>
      <title>33 वाक्यान्वयाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/4/33_vAkyAnvayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/4/33_vAkyAnvayAdhikaraNam/</guid>
      <description>&lt;p&gt;॥वाक्यान्वयात्॥ बृहदारण्यगतमैत्रेयब्राह्मणमेव अस्य अधिकरणस्य विषयः। &amp;lsquo;मैत्रेयीति होवाच याज्ञवल्क्य उद्यास्यन्वा अरेऽहमस्मात् स्थानादस्मि हंततेऽनया कात्यायन्याऽन्तं करवाणीती&amp;rsquo;ति। अरे मैत्रेयि अहमस्मात् स्थानात् गार्हस्थ्यलक्षणादाश्रमात् उद्यास्यन्नस्मि=ऊर्ध्वं गन्तुमिच्छन्नस्मि। अन्तं सपत्न्या सह कलहशान्तये द्रव्यविभागनिर्णयं करवाणीत्यर्थः। &amp;lsquo;साहोवाच मैत्रेयी येनाहं नामृतास्यां किमहं&amp;quot; तेन कुर्यां यदेवेह भगवान् वेद तदेव मे ब्रूही&amp;rsquo;ति। मम अमृतत्वप्राप्त्यनुपायभूतेन वित्तेन अहं&amp;quot; किं करिष्यामि। भवान् यदमृतत्वप्राप्त्युपायं वेद तदेव मे ब्रूहीत्यर्थः। &amp;lsquo;सहोवाच याज्ञवल्क्यः&amp;quot; नवाअरे पत्युः कामाय पतिः प्रियो भवति आत्मनस्तु कामाय पतिः प्रियो भवति&amp;rsquo;। &amp;lsquo;न वा&amp;rsquo; इत्यत्र वैशब्दोऽवधारणे। नैवेत्यर्थः। पत्युःकामाय। कामः=सङ्कल्पः। सङ्कल्पं सफलीकर्तुमित्यर्थः। &amp;lsquo;क्रियार्थोपपदस्य च कर्मणि स्थानिन&amp;rsquo; इति चतुर्थी। तथा च अरेहेमैत्रेयि पत्युः प्रियत्वं अहमस्याः प्रियस्स्यामिति पतिसङ्कल्पसाफल्याय नैव भवति पतिसङ्कल्पायत्तं न भवतीति यावत्। &amp;lsquo;वैदाध्ययनं सफलीकर्तुं यज्ञ&amp;rsquo; इत्युक्ते वेदाध्ययनस्य यज्ञः फलमिति सिध्यति। एवं सङ्कल्पसाफल्याय प्रियस्स्यामिति पतिस्सङ्कल्पयन्नपि न स तस्याः प्रियो भवति। परमात्मनस्सङ्कल्पात् पतिः पत्न्याः प्रियो भवति। परमात्मनस्सङ्कल्पात् पतिः पत्न्याः प्रियो भवतीत्यर्थः। &amp;lsquo;आत्मनस्तु कामाये&amp;rsquo;त्यत्रापि पूर्ववच्चतुर्थी। एवं जायापुत्रादिपर्यायेष्वपि द्रष्टव्यम्। &amp;lsquo;आत्मावा अरे द्रष्टव्यश्श्रोतव्यो मन्तव्यो निदिध्यासितव्यः&amp;rsquo;। तस्मात् पतिजायादीनां प्रियत्वं&amp;quot; यत्सङ्कल्पायत्तं तस्य परमात्मनः प्रसादाय परमात्मा द्रष्टव्यः, सहि परमात्मा दर्शनेन प्रसन्नस्सन् सर्वेषामपि वस्तूनां पतिजायादिवत् ततोऽधिकं वा प्रियत्वमापादयितुं शक्नोति। &amp;lsquo;न पश्यो मृत्युं&amp;quot; पश्यति न रोमं नोत दुःखता&amp;rsquo; मिति मुक्तौ सर्वेषां प्रियत्वश्रवणादिति भावः। अत्र स्वाध्यायस्य अर्थपरत्वे अधीतवेदः पुरुषः प्रयोजनवदर्थदर्शनात्तन्निर्णयाय स्वयमेव गुरुमुखात् न्याययुक्तार्थग्रहणलक्षणश्रवणे प्रवर्तत इति श्रवणस्य प्राप्तत्वात् &amp;lsquo;श्रोतव्य&amp;rsquo; इत्यनुवादः। स्वात्मन्येवमेवेति युक्तिभिः ज्ञातार्थप्रतिष्ठापनलक्षणमननस्य श्रवणप्रतिष्ठार्थतया प्राप्तत्वात् &amp;lsquo;मन्तव्य&amp;rsquo; इति चानुवादः। अतोऽनवरतभावनारूपं ध्यानमेव &amp;lsquo;निदिध्यासितव्य&amp;rsquo; इति विधीयते। उपायदशाप्रभृति भगवद्ध्यानस्यानुकूलत्वसूचनाय &amp;lsquo;निदिध्यासितव्य&amp;rsquo; इति सनन्तपदेन निर्देशः। अत्र &amp;lsquo;स्मृतिलम्भे सर्वग्रन्थीनां विप्रमोक्ष&amp;rsquo; इति ध्यानस्यैव मोक्षंप्रत्यव्यवहितहेतुत्वश्रवणात् &amp;lsquo;क्षीयन्तेचास्य कर्माणि तस्मिन्दृष्टे परावर&amp;rsquo; इति दर्शनस्यापि मोक्षाव्यवहितकारणत्वश्रवणात्, उभयोरेकार्थत्वस्य वक्तव्यत्वात्, चाक्षुषज्ञानवाचितया दृशिधातोश्चाक्षुषज्ञानस्य च &amp;lsquo;न चक्षुषा गृह्यत&amp;rsquo; इत्यचाक्षुषज्ञानवेद्ये ब्रह्मणि विधातुमसम्भवात्, &amp;lsquo;द्रष्टव्य&amp;rsquo; इति दर्शनशब्देन उपचारात् दर्शनसमानाकारमिति विशदतमज्ञानमभिधीयते। ततश्च द्रष्टव्योनिदिध्यासितव्य इत्याभ्यां दर्शनसमानाकारत्वविशिष्टं&amp;quot; ध्यानं विधीयते। ॥श्रीः॥ &amp;lsquo;आर्षेयं वृणीते एकं वृणीते द्वौ वृणीते त्रीन्वृणीते न चतुरो वृणीते न पञ्चातिवृणीत&amp;rsquo; इत्यत्र &amp;lsquo;आर्षेयं वृणीते त्रीन् वृणीत&amp;rsquo; इत्याभ्यां त्रित्वविशिष्टार्षेयवरणविधानवदिति द्रष्टव्यं। अत्र निदिध्यासितव्यतया निर्दिष्टस्य परमात्मनो जगत्कारणत्वं&amp;quot; लक्षणमाह- &amp;lsquo;मैत्रेय्यात्मनोवा अरे दर्शनेन श्रवणेन मत्या विज्ञानेनेदं सर्वं विदितं भवती&amp;rsquo;ति। उपादानोपादेययोरभेदात् तस्मिन्नात्मनि ज्ञाते सर्वं विदितं भवतीत्यर्थः। अत्र &amp;lsquo;सर्वमिद&amp;rsquo;मितिशब्दौ स्थूलावस्थचिदचिद्विशिष्टब्रह्मपरौ। आत्मशब्दोपि सूक्ष्मचिदचिद्विशिष्टब्रह्मपरः। अतस्तयोरभेदात् तद्विज्ञानेन सर्वं विज्ञातमित्युपपद्यते। अनेन जगदुपादानत्वमुक्तं भवति। अत्र &amp;lsquo;निदिध्यासितव्य&amp;rsquo; इत्युक्त्वा सर्वोपादानत्वकथनात् जगत्कारणत्वं&amp;quot; सकलपरविद्यानुयायीत्युक्तं भवति। ननु कथमात्मनि विज्ञाते सर्वमिदं विज्ञातं स्यात् जगतस्तद्भिन्नत्वादित्याशंक्याह- &amp;lsquo;ब्रह्म तं परादाद्योऽन्यत्रात्मनो ब्रह्म वेद&amp;rsquo; ब्राह्मणवर्णः यस्त्वधिकारी ब्राह्मणवर्णं आत्मनोऽन्यत्र परमात्मनोऽन्यत्र स्थितं न तु परमात्मनि स्थितं अब्रह्मात्मकं स्वनिष्ठं वेद=जानीयात्। तं ब्रह्म स ब्राह्मणवर्ण एव परादात्=पराकुर्यात्। अभिभवेत्। आत्मनोऽन्यत्वेन अब्रह्मात्मकत्वेनावगतो ब्राह्मणवर्ण एव संसारयतीत्यर्थः॥ ननु सर्वस्य ब्रह्माधारकतया ब्रह्मात्मकत्वेऽपि ब्रह्मात्मकस्य शरीरभूतस्य जगतः शरीरिभूतब्रह्मापोक्षया भिन्नत्वेन तथाविधब्रह्मज्ञानेन सर्वज्ञानाऽसम्भवमाशंक्य &amp;lsquo;तस्मिन् विज्ञाते इदं सर्वं विदितं&amp;quot; भवती&amp;rsquo;ति इदंसर्वमिति शब्दाभ्यां अन्यैरपि शब्दैः तत्तच्छरीरकं ब्रह्मैव अभिधीयतइत्यभिप्रेत्याह- &amp;lsquo;इदं ब्रह्मेदं क्षत्रमिमे लोका इमे देवा इमानि भूतानीदं सर्वं यदयमात्मा&amp;rsquo;। ततश्च आत्मनि विज्ञाते इदं सर्वं विदितं भवति। सर्वशरीरकं ब्रह्म विदितं भवतीत्यर्थ उपपद्यतइति भावः। सामान्येनोक्तं&amp;quot; जगत्कारणत्वं दृष्टान्तबलेन अभिन्ननिमित्तमिति सूचयन् प्रपञ्चयति-&amp;lsquo;सयथाऽऽर्दैधाग्नेरभ्याहितात् पृथग्धमाविनिश्चरंति&amp;rsquo;। एधशब्दः अकारांतः इन्धनवाची। अग्निर्हि धूमोत्पात्तौ निमित्तं, इन्धनन्तूपादानं। अभ्याहितात् आध्मानवीजनादिना प्रवर्तितादित्यर्थः। पृधग्विधाधूमाः विनिश्चरन्ति-निर्गच्छन्तीत्यर्थः। &amp;lsquo;एवंवा अरेऽस्य महतोभूतस्य निश्वासितमेतत्&amp;rsquo;। निश्वासवदनायासेनैव उद्गतं। एतत्=वक्ष्यमाणमित्यर्थः। किंतदित्याह-&amp;lsquo;ऋग्वेद&amp;rsquo; इत्यादिना। सर्वावस्थास्वपि जीवस्वरूपस्य परमात्मनिष्ठतया स्वातन्त्र्याभावज्ञापनाय जीववाचिशब्देन परमात्मानन्निर्दिशन् अमृतत्वोपायप्रवृत्तिप्रोत्साहनाय भूतसंघात्मकशरीरजन्ममरणानुविधायिनः&amp;quot; संसरतोजीवस्याऽपरिच्छिन्नज्ञानैकाकारतामुपपादयति - &amp;lsquo;सयथा सैन्धवखिल्यउदके प्रास्त उदकमेवानुविलीयेत न हास्योद्ग्रहणायैव स्याद्यतोयतस्त्वाददीत लवणमेव&amp;rsquo;। सैन्धवखिल्यः लवणखणडः उदके प्रक्षिप्तः उदकमनुप्रविश्य विलीयतएव। अस्य विलीनस्य लवणस्य उद्ग्रहणाय उदकात् पृथक्कृत्य ग्रहीतुं यथानैव कोपि शक्तस्स्यात् तच्चोदकं यथा यतोयतः- मध्यतः पार्श्वतो वा। आददीत=गृह्णीयात्। तत्तोयं लवणमयमेव भवति। &amp;lsquo;एवं वा अरे इदं महद्भूतमनन्तरमपारं विज्ञानघनएवैतेभ्यो भूतेभ्यस्समुत्थाय तान्येवानुविनश्यति&amp;rsquo;। एवमेवेदं&amp;quot; अनन्तं अपरिच्छेद्यमपारं गुणतोऽप्यपरिच्छेद्यं ब्रह्म विज्ञानघन एव जीवशरीरकतया भूतेष्वनुप्रविश्य भूतेषूत्पद्यमानेषु स्वयमुत्पद्यमानः तेषु नश्यत्सु अनु पश्चात् स्वयं नश्यति। ननश्यतीत्यर्थः। देहोत्पत्तिविनाशानुविधाय्युपादविनाशवानभवतीति यावत्। विनाशोनाम अत्यन्तज्ञानसङ्कोचः। उत्पत्तिर्नाम विकासप्रादुर्भावः। &amp;rsquo; न प्रेत्य संज्ञास्ती&amp;rsquo;ति। प्रेत्य = चरमदेहवियोगं प्राप्य। मोक्षदशायां स्वाभाविकापरिच्छिन्नज्ञानस्य सङ्कोचाभावेन नसंज्ञास्ति। समित्येकीकारे। ज्ञाधातोः ज्ञानमर्थः। ततश्च भूतसंघातेनैकीकृत्य ज्ञानं&amp;quot; संज्ञाशब्दार्थः। आमोक्षं देहभ्रमोनुवर्तत इति भावः। न च &amp;lsquo;महद्भूतमनन्तमपार&amp;rsquo; मिति निर्दिष्ट्ब्रह्मणो विज्ञानघनत्वात् &amp;lsquo;समुत्थायानुविनश्यती&amp;rsquo;ति जीवत्वसंसारित्वावेदनं मुख्यमेवास्त्विति वाच्यम्। &amp;lsquo;निरनिष्टो निरवद्य&amp;rsquo; इत्यादिश्रुतिप्रतिपन्नस्य परमात्मनः संसारित्वासम्भवात् मोक्षधर्मे जनकयाज्ञवल्क्यसंवादे &amp;lsquo;अन्यश्च राजन् सपरस्तथाऽन्यः पञ्चविंशकः। तत्स्थत्वादनुपश्यन्ति ह्येक&amp;quot; एवेति साधवः&amp;rsquo; इति शरीरशरीरिणोर्भेदेऽपि शरीरान्तस्थितस्य शरीरिण एकत्वात् &amp;lsquo;अयमेकः पुरुष&amp;rsquo; इति व्यवहारवत् अन्तरवस्थितिनिबन्धनप्रकार्यैक्यविषयोऽभेदव्यवहार इति वक्तुं शक्यत्वात्। ततश्च जीवस्य परमात्मशरीरतया तद्वाचिना विज्ञानघनशब्देन परमात्मनोऽभिधानं तद्धर्म भूतोत्पत्ति विनाशादि धर्मवत्त्व कथनञ्च नविरुद्धमिति द्रष्टव्यम्। नच विज्ञानघनशब्देन परमात्मवाचित्वं परित्यज्यजीववाचित्वमाश्रित्य जीवशरीरकपरमात्माभिधानाश्रयणं&amp;quot; किन्निबंधनमिति वाच्यम्। परमात्मनः स्वरूपेणोत्थानविनाशासम्भवात् जीवरूपेणोत्थानविनाशयोः वक्तव्यत्वेन जीववाचिपदस्य कस्यचिदावश्यकत्वात् अन्यस्य चाभावात् विज्ञानघनशब्दस्य जीववाचित्वसम्भवाच्च विज्ञानघनशब्देन जीवशरीरकपरमात्माऽभिधीयत इत्युक्तौ विरोधाभावात्। &amp;lsquo;साहोवाच मैत्रैयी अत्रैव मा भगवानमूमुहत् न प्रेत्य संज्ञाऽस्तीति&amp;rsquo;। &amp;lsquo;नप्रेत्य संज्ञास्ती&amp;rsquo;ति वाक्य एव भगवान् माममूमुहत्। &amp;lsquo;मुहेर्णौ छन्दसि&amp;rsquo;। मोहयतिस्मेत्यर्थः। विज्ञानघनशब्दितस्य ज्ञानैकाकारस्य आत्मनः मुक्तौ संज्ञाभावः विरुद्ध इति मोहो मे संवृत्त इति भावः। यद्यपि संज्ञाशब्दो देहात्मैक्यभ्रान्तिपर इति न विरोधः, तथापि तदभिप्रायानभिज्ञानात् मुह्यन्ती मैत्रेयी एवमुक्तभवतीति द्रष्टव्यं। &amp;lsquo;न वा अरेऽहं&amp;quot; मोहं ब्रवीम्यलं वा अर इदं विज्ञानाय&amp;rsquo;। &amp;lsquo;न प्रेत्य संज्ञास्ती&amp;rsquo;ति नाहं मोहकं वचो ब्रवीमि। इदं&amp;quot; विज्ञानघनशब्दितं महद्भूतं पूर्वनिर्दिष्टं प्रेत्यापि विज्ञानाय अलमेव। ज्ञातुं पर्याप्तमेवेत्यर्थः। ततश्च मुक्तौ सर्वज्ञतया सर्वं पश्यत एव सतो विज्ञानघनस्य मया पूर्वनिर्दिष्टस्संज्ञाभावः देहात्मैक्यविषयकभ्रान्त्यभावनिबन्धन एवेति भावः। एवं मुक्तौ देहात्मभ्रमनिवृत्तिं कृत्वा स्वनिष्ठताभ्रमनिवृत्तिं प्रतिपादयति&amp;ndash; &amp;lsquo;यत्र हि द्वैतमिव भवती&amp;rsquo;त्यादिना। अत्र चिन्त्यते&amp;ndash; उपक्रमे पतिजायापुत्रवित्तादि प्रियसंबंधित्वलक्षणजीवलिङ्गकीर्तनात्, मध्येच &amp;lsquo;विज्ञानघन एवैतेभ्यो भूतेभ्यस्समुत्थाय तान्येवानुविनश्यती&amp;rsquo;ति देहानुबन्धिजननमरणलक्षणजीवलिंगप्रतिपादनात्, अन्ते च &amp;lsquo;विज्ञातारमरे केन विजानीया&amp;rsquo;दिति विज्ञातृत्वरूपजीवलिंगकीर्तनाच्च, कृत्स्नमपि प्रकरणं&amp;quot; जीवपरमेव। परमात्मलिंगानि तु कथञ्चिन्नेयानीति पूर्वपक्षे प्राप्त उच्यते&amp;ndash; वाक्यान्वयात्। कृत्स्नस्य वाक्यसन्दर्भस्यान्वयः परमात्मन्येवोपपद्यते, नान्यत्र। तथाहि&amp;ndash; &amp;lsquo;अमृतत्वस्य तु नाशास्ति वित्तेने&amp;rsquo;ति याज्ञवल्क्येनाभिहिते &amp;lsquo;येनाहं नामृता स्यां किमहं तेन कुर्या&amp;rsquo;मिति अमृतत्वोपायमात्रार्थिन्यै मैत्रेय्यै &amp;lsquo;आत्मावाअरे द्रष्टव्य&amp;rsquo; इति द्रष्टव्यत्वेनोपदिष्टस्यात्मनः परमात्मत्वमेवाभ्युपगन्तव्यं। आख्यायिकाया विद्यागतविशेषप्रतिपादनोपयुक्तत्वस्य पुरुषार्थपादे समर्थयिष्यमाणत्वात्। ततश्च उपक्रमगताख्यायिकावशात् परमात्मपरत्वमेवास्य प्रकरणस्य। तथा &amp;lsquo;अस्य महतो भूतस्य निश्वसितमेतत्&amp;rsquo; &amp;lsquo;आत्मनो वा अरे दर्शनेन श्रवणेने&amp;rsquo;त्यादिना प्रतीयमानं सर्वोपादानत्वं, &amp;lsquo;ब्रह्म तं परादा&amp;rsquo;दित्यादिना प्रतीयमानं सार्वात्म्यञ्च, न परमात्मनोऽन्यत्र सम्भवति। यदुक्तं पतिजायापुत्रादिसंबंधित्वकीर्तनं जीवलिंगमिति तन्न। तस्य वाक्यस्य परमात्मनुगुणतया अर्थवर्णनोपपत्तेः तद्वर्णनप्रकारश्च पूर्वमेव प्रदर्शितः।नन्वेवं &amp;lsquo;विज्ञानघनएवैतेभ्यो भूतेभ्यस्समुत्थाये&amp;rsquo;ति जीववाचिविज्ञानघनशब्देन कथं परमात्मनोऽभिधानं, उत्पादविनाशादिजीवलिंगानां च कथं परमात्मनि समन्वय इतिचेत् तत्राह&amp;ndash; ॥प्रतिज्ञासिद्धेर्लिंगमाश्मरथ्यः॥ एकविज्ञानेन सर्वविज्ञानप्रतिज्ञाक्षिप्तोपादानोपादेयभावलब्धाभेदसूचकं जीवधर्माणां तत्र कीर्तनमिति आश्मरथ्य आचार्ये मन्यते॥॥उत्क्रमिष्यत एवंभावादित्यौडुलोमिः॥ &amp;lsquo;आमुक्तेर्भेद एव स्यात् जीवस्य च परस्य च। मुक्तस्य तु न भेदोऽस्ति भेदहेतोरभावत&amp;rsquo; इत्युक्तरीत्या मुक्तिदशायां भाव्यभेदमाश्रित्य परमात्मनि जीवधर्माभिधानमुपपद्यत इति औडुलोमिराचार्यो मन्यते॥॥अवस्थितेरिति काशकृत्स्नः॥ जीवे परमात्मनः अन्तर्यामितयाऽवस्थितेः आकृत्यधिकरणन्यायेन शरीरभूतजीववाचिशब्दैः शरीरिणः परमात्मनः&amp;quot; अभिधानसंभवात्, शरीर भूतजीवधर्माणां शरीरिणि परमात्मन्युपपत्तेश्च, जीवश्रुतिलिंगानां परमात्मनि नानुपपत्तिरिति काशकृत्स्नाचार्यो मन्यते। अत्र काशकृत्स्नीयं मतमेव आचार्यस्य सम्मतं, तदुपरि पक्षान्तरानुपन्यासात्, आश्मरथ्यौडुलोमिमतयोर्दुष्टत्वाच्च। उपादानोपादेययोः भेदाभेदवाद्याश्मरथ्यमतं&amp;quot; जैनमतप्रतिक्षेपादेव प्रतिक्षिप्तमिति द्रष्टव्यम्॥ ॥इति वाक्यान्वयाधिकरणम्॥&lt;/p&gt;</description>
    </item>
    <item>
      <title>34 प्रकृत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/4/34_prakRtyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/4/34_prakRtyadhikaraNam/</guid>
      <description>&lt;p&gt;॥प्रकृतिश्च प्रतिज्ञादृष्टान्तानुपरोधात्॥ एवं निरीश्वरसांख्ये निरस्ते ईश्वरः केवलं निमित्तभूतः प्रधानमेव पारिणामि जगदुपादानमिति वदतः&amp;quot; सेश्वरसांख्यस्य मतं निराक्रियत इति सङ्गतिः। छान्दोग्ये-श्वेतकेतुः &amp;lsquo;सर्वान्वेदानधीत्य महामना अनूचानमानी स्तब्धएयाय&amp;rsquo;। सः श्वेतकेतुः&amp;quot; सर्वान्वेदानधीत्य प्रौढमतिः आत्मानं साङ्गवेदाध्यायिनं मन्यमानः परिपूर्णइव तृणीकृतजगन्त्रयः&amp;quot; प्रत्यागतः। &amp;lsquo;तंहपितोवाच&amp;rsquo;। स्पष्टोऽर्थः। &amp;lsquo;उत तमादेशमप्राक्ष्यो येनाश्रुतं श्रुतंभवत्यमतं मतमविज्ञातं&amp;quot; विज्ञातमिति&amp;rsquo;। अस्यार्थः। आदिशतीत्यादेशः। &amp;lsquo;कृत्यल्युटो बहुल&amp;rsquo;मिति कर्तरि घञ्। &amp;lsquo;उपदेशेऽजनुनासिक&amp;quot; इत्&amp;rsquo; इति सूत्रे &amp;lsquo;करणाधिकरणयोश्चे&amp;rsquo;ति कृत्यल्युटो बाधितस्य घञः भाष्यकृता समर्थितत्वात्। तथा च आदेष्टारं प्रशासितारं किं पृष्टवानसीत्यर्थः। &amp;lsquo;एतस्य वा अक्षरस्य प्रशासने गार्गि, प्रशासितारं&amp;quot; सर्वेषा&amp;rsquo;मित्यादिश्रुतिस्मृतिप्रतिपन्नं परमात्मधर्मभूतं प्रशासितृत्वमिह आदेशशब्दार्थः। प्रशासनेन च धारकत्वलक्षणमात्मत्वं फलितम्। ततश्च आदेशशब्द आत्मपर्यन्तः। &amp;lsquo;येनाश्रुतं श्रुतं भवती&amp;rsquo;त्यस्य वाक्यस्य &amp;lsquo;कस्मिन्नु भगवो विज्ञाते सर्वमिदं विज्ञातंभवति, आत्मनि खल्वरे द्रष्टे श्रुते मते विज्ञाते इदं सर्वं विदितं भवती&amp;rsquo;ति मंडूकबृहदारण्यकवाक्यानुसारेण येन श्रुतेन मतेन विज्ञातेनाश्रुतममतमविज्ञातं&amp;quot; श्रुतं मतं विज्ञातं भवतीति वाक्यपर्यवसितोऽर्थः। एतेन ब्रह्मस्वरूपसत्तामात्रस्य अश्रुतश्रुतत्वापादकत्वाभावात् अत्राश्रुतामतादिशब्दानां &amp;lsquo;इदंसर्वं विदितं भवती&amp;rsquo;ति श्रुत्यन्तरानुसारात् सर्वार्थकत्वं युक्तम्। ततश्च येन श्रुतेन सर्वं श्रुतं भवतीत्यर्थः। एवमुत्तरत्रापि योजनीयम्। अत्र विज्ञानशब्दो निदिध्यासनपरः, &amp;lsquo;श्रोतव्यो मन्तव्यो निदिध्यासितव्य&amp;rsquo; इति क्रमप्रत्यभिज्ञानादिति द्रष्टव्यम्। अत्र &amp;lsquo;येनाश्रुतं&amp;quot; श्रुत&amp;rsquo; मित्यनेन किमुपादानमिति पृष्टं भवति। प्रशासितृत्वार्थकेनादेशशब्देनात्मस्वरूपं पृष्टं&amp;quot; भवति। ततश्च आत्मभूतमुपादानं किमिति प्रश्नस्य फलितार्थः। अतएव श्रीविष्णुपुराणे-&amp;lsquo;यन्मयञ्च जगद्ब्रह्मन् यतश्चैतच्चराचर&amp;rsquo;मिति श्लोके &amp;lsquo;यन्मय&amp;rsquo; मित्यात्मस्वरूपं &amp;lsquo;यतश्चैतच्चराचर&amp;rsquo;मिति उपादानञ्च पृष्टम्। अत एवंच &amp;lsquo;सन्मूलास्सोम्ये&amp;rsquo;त्यादिप्रतिवचने &amp;lsquo;सदायतना&amp;rsquo; इति सत आत्मत्वं &amp;lsquo;सन्मूलास्सत्प्रतिष्ठा&amp;rsquo; इति सत उपादानत्वञ्च प्रतिपाद्यते। अत एव &amp;lsquo;अथातोऽहङ्कारादेशः, अथात आत्मादेश&amp;rsquo; इत्यादाविव आदेशशब्दस्य उपदेशार्थकत्वमेवास्तु न प्रशासनार्थत्वमिति शङ्का पराकृता। अतो जगदुपादानभूतं जगदात्मानं किं&amp;quot; पृष्टवानसीत्यर्थः। अन्यज्ञानेन अन्यज्ञानासम्भवात् एकविज्ञानेन सर्वविज्ञानासम्भवं मन्वानश्चोदयति -&amp;lsquo;कथंनु भगवस्सआदेशो भवतीति&amp;rsquo;। हे भगवः ईदृशः आदेशः कथं भवेदित्यर्थः। उपादानोपादेययोस्तत्सम्भवतीत्यभिप्रायेण उत्तरमाह- &amp;lsquo;यथा सोम्यैकेन मृत्पिण्डेन सर्वं मृण्मयं विज्ञातं स्यात्&amp;rsquo;। यथा उपादानभूते मृत्पिण्डे ज्ञाते तदुपादेयघटशरावादिकं ज्ञातं भवति तद्वदित्यर्थः। ननु असदेव घ़टशरावादिकं मृत्पिणडेनोत्पद्यते। अतश्च उपादानोपादेययोर्भेदात् मृत्पिण्डे ज्ञाते सर्वमृण्मयानां ज्ञातत्वं न सम्भवतीति मन्वानं&amp;quot; प्रत्याह- वाचारम्भणं विकारो नामधेयं मृत्तिकेत्येव सत्यं&amp;rsquo;। घटत्वादिलक्षणविकारो घटशरावादिनामधेयं&amp;quot; च, आरभ्यते स्पृश्यत इत्यारम्भणम्। कर्मणि ल्युट्। तेनैव मृद्द्रव्येण घटशरावादिलक्षणो विकारो घटशरावादिनामधेयं च स्पृश्यत इत्यर्थः। आरम्भणशब्दस्य पुन्नपुंसकलिंगान्तविकारनामधेयविशेषेणत्वेऽपि नपुंसकैकशेषैकवद्भावाभ्यां वा लिंगसामान्यादिविवक्षया वा आरम्भणमिति नपुंसकैकवचननिर्देशः। मृद्द्रव्येण विकारनामधेये कस्मै प्रयोजनाय स्पृश्येते इत्यत्राह -वाचेति। प्रयोजनस्य हेतुत्वविवक्षया तृतीया। वाक्छब्दश्च अजहल्लक्षणया वागादिव्यवहारपरः। ततश्च वाक्पूर्वकहानादिव्यवहारार्थं मृत्पिंडेन नामरूपे स्पृश्येते। मृत्पिंड एव नामरूपभाग्भवतीत्यर्थः। अत्र यद्यपि मृत्पिंडमृण्मयाभेदप्रतिपादनं &amp;lsquo;वाचारम्भणं&amp;quot; विकार&amp;rsquo; इत्येतावन्मात्रेणापि सिध्यतीति न नामधेयस्यापि स्पृश्यत्वं वक्तव्यं, तथाऽपि संज्ञाभेदे उपादानोपादेययोर्भेदशङ्काव्युदासाय नामापि मृद्द्रव्येण स्पृश्यत इत्युक्तिरपेक्षितेति द्रष्टव्यं। कार्यकारणयोरेकद्रव्यत्वे प्रमाणमाह-&amp;lsquo;मृत्तिकेत्येव सत्यं&amp;rsquo;। मृण्मयं घटादिकं मृत्तिकेति वाक्यमेव सत्यम्। अबाधितार्थकमित्यर्थः। ततश्च उपादानोपादेययोरभेदात् उपादाने ज्ञाते उपादेयस्य ज्ञातता भवतीत्यर्थः। ननु &amp;lsquo;सर्वं मृण्मयं विज्ञातं स्या&amp;rsquo;दित्यत्र विकारार्थमयट् प्रत्ययेन घटशरावत्वाद्यवस्थारूपोविकारः, तस्य मृत्पिंडापेक्षया भिन्नत्वेन तज्ज्ञानेन ज्ञातत्वासम्भवात्। ततश्च तदुपपादके &amp;lsquo;वाचारम्भणंविकार&amp;rsquo; इति वाक्येऽपि विकारशब्देनावस्थावद्द्रव्यलक्षणस्य विकारस्याभिधानमुचितं, नत्ववस्थालक्षणविकारस्येति चेत्, सत्यं। तस्यैवाभिधानमुचितं। तथाऽपि मृद्द्रव्येण घटशरावादिलक्षणस्यावस्थावतो द्रव्यस्य स्पर्शासंभवात्। नह्यात्मैवात्मना स्प्रष्टुं शक्यः। अतो मृण्मयमित्यत्र विकारवाचिमयट्प्रत्ययेनावस्थावतोऽभिधानेऽपि तदुपपादके &amp;lsquo;वाचारम्भणं विकार&amp;rsquo; इति वाक्ये विकारशब्देनावस्थाया एव ग्रहणमुचितम्। तथा &amp;lsquo;मृत्तिकेत्येव सत्य&amp;rsquo; मित्यत्र विशेष्याकाङ्क्षायां &amp;lsquo;सत्य&amp;rsquo;मिति नपुंसकलिंगानुरोधात् अवस्थावद्द्रव्यवाचिमृण्मयमित्येतत् विशेष्यतयाऽनुषज्यते। ततश्च &amp;lsquo;सर्वं मृण्मयं मृत्तिकेत्येव सत्य&amp;rsquo;मित्यत्र अवस्थावद्द्रव्यमेव विकारवाचिना मयट्प्रत्ययेनाभिधीयत&amp;rsquo; इति न कश्चिद्दोष इति द्रष्टव्यम्। यत्त्वत्र परैरुक्तं &amp;lsquo;विकारो वाचारम्भणं&amp;quot; वागालम्बनमात्रं नामधेयं, स्वार्थे धेयप्रत्ययः, नामैव केवलं विकारो नाम नवस्त्वस्ति मृत्तिकैव सत्य&amp;rsquo;मिति। तदसम़ञ्जसम्। &amp;lsquo;वाचारम्भण&amp;rsquo;मित्यस्य वागालम्बनमित्येतदर्थकत्वे प्रमाणाभावात्। &amp;lsquo;नामधेय&amp;rsquo; मित्यनेन वागालम्बनमात्रमित्यतोऽतिरिक्तार्थाप्रतिपादनात्पुनरुक्तिश्च, मृत्तिकासत्यत्वमात्रत्वविवक्षायामिति शब्दवैयर्थ्य़ञ्च। उक्तञ्चाभियुक्तैः-&amp;lsquo;वाचारम्भणमित्युक्तेर्मिथ्येत्यश्रुतकल्पनम्। पुनरुक्तिर्नामधेयमितीत्यस्य निरर्थते&amp;rsquo;ति। किं च परमते &amp;lsquo;येनाश्रुतं श्रुतं भवती&amp;rsquo;ति सन्दर्भोऽपि न युज्यते। शुक्तितत्वे ज्ञाते तदध्यस्तरजतादेर्निवृत्तावपि रजतत्वादर्शनेन ब्रह्मणि ज्ञाते प्रपञ्चस्य तत्वं ज्ञातमेव। शुक्तिव्यतिरिक्ततत्त्वस्याभावात्। ननु शुक्तौ ज्ञातायां रजतस्य तत्वं ज्ञातमेव। शुक्तिव्यतिरिक्त तत्त्वस्याभावात्। एवं ब्रह्मणि ज्ञाते प्रपञ्चस्य तत्वं ज्ञातमेवेति चेन्न। परमार्थशुक्तेरपरमार्थरजततत्त्व रूपत्वासम्भवात्। न हि शुक्तौ ज्ञातायां रजततत्त्वं ज्ञातमिति व्यवहारो दृष्टचर इत्यास्तां तावत्। &amp;lsquo;यथा सौम्येकेन लोहमणिना सर्वं लोहमयं विज्ञातं स्या&amp;rsquo;दित्यादि। लोहमणिः। सुवर्णपिंडविशेषः। &amp;lsquo;यथा सोम्यैकेन नखनिकृन्तनेन सर्वं कार्ष्णायसंविज्ञातं स्या&amp;rsquo;दिति। नखनिकृन्तनशब्देन कृण्णायसपिंजविशेषो लक्ष्यते। शिष्टं पूर्ववत्। &amp;lsquo;एवं सोम्य स आदेशो भवती&amp;rsquo;ति। मयोक्त आदेशो मृत्पिंजादितुल्य इत्यर्थः। यद्यप्यधिकरणचिन्तोपयुक्तं&amp;quot; प्रतिज्ञादृष्टान्तद्वयमेव विषयः, तथाऽपि उत्तरवाक्येषु अवश्यं ज्ञातव्यं &amp;lsquo;सदेवे&amp;rsquo;ति वाक्यं लिख्यते। प्रतिज्ञातस्य एकविज्ञानेन सर्वविज्ञानसमर्थनाय जगतो ब्रह्मैककारणतां प्रतिपादयितुं प्रवृत्तः&amp;quot; यथा लोके अपराह्णे प्रसारितानां घटशरावोदञ्चनादीनाञ्च मृत्पिंडैकोपादानतां प्रतिपिपादयिषुः पूर्वाह्णे एतद्घटशरावादिकं मृत्पिंड एवासीदिति प्रतिपादयति तथा प्रतिपादयति-&amp;lsquo;सदेव सोम्येदमग्र आसीदेकमेवाद्वितीयं&amp;rsquo;। इदं विभक्तनामरूपं वहुत्वावस्थं जगत् अग्रे सृष्टेः प्राक् एकमेव अविभक्तनामरूपतया एकत्वावस्थापन्नमेव अद्वितीयं अधिष्ठात्रन्तरशून्यं सदेवासीदित्यर्थः। अत्र सच्छब्दो मानसम्बन्धयोग्यत्वलक्षणं सत्त्वं&amp;quot; प्रवृत्तिनिमित्तीकृत्य परमात्मनि वर्तते। अयं च सच्छब्दो विशेष्यभूतपरमात्मवाचकोऽपि कारणविषयत्वसामर्थ्यात् कारणत्वौपयिकगुणविशिष्टप्रकृति पुरुषकालशरीरकं परमात्मानमुपस्थापयति। &amp;lsquo;देवां आज्यपां आवहे&amp;rsquo;त्यादौ विशेष्यवाचिन एव आज्यशब्दस्य विकृतिषु पृषदाज्यवाचित्वस्य दाशमिकन्यायसिद्धत्वात्। अत्र &amp;lsquo;सदेवे&amp;rsquo;त्येवकारस्य नैयायिकमतसिद्धोत्पत्तिप्राक्कालीनकार्यासत्त्वव्यावर्तकत्वं&amp;quot; &amp;lsquo;तद्धैक आहुरसदेवेदमग्रआसी&amp;rsquo;दिति असत्कार्यवादिदर्शनप्रतिक्षेपपरोत्तरवाक्यसन्दर्भादवसीयते। &amp;lsquo;एकमेवे&amp;rsquo; त्येवकारेण &amp;lsquo;बहुस्या&amp;rsquo;मिति वक्ष्यमाणा स्रक्ष्यमाणकार्यबहुत्वावस्था व्युदस्यते। &amp;lsquo;तदैक्षत तत्तेजोऽसृजते&amp;rsquo;त्युत्तरवाक्यसन्दर्भे सच्छब्दितस्यैव निमित्तत्वकथनात् &amp;lsquo;अद्वितीय&amp;rsquo;मित्यनेन निमित्तान्तरं निषिध्यते। ततश्च &amp;lsquo;एकमद्वितीय&amp;rsquo;मिति पदाभ्यां&amp;quot; अभिन्ननिमित्तोपादानत्वं सिद्धं भवति। ततश्चायमर्थः-इदं बहुत्वावस्थं विभक्तनामरूपं प्रत्यक्षतया दृश्यमानं जगत् सृष्टेः प्राक् निमित्तान्तरशून्यमविभक्तनामरूपतया एकं सच्छब्दितं ब्रह्मैवासीदित्यर्थः। यद्यपीदानीमपि जगत्सदेव, तथाऽप्यविभक्तनामरूपसद्भावपत्तिस्सृष्टेः प्रागेवेति &amp;lsquo;अग्र&amp;rsquo; इत्यस्य नानुपपत्तिः। ननु &amp;lsquo;सदेव सोम्येदमग्रआसी&amp;rsquo;दित्यत्र इदंशब्दस्य कथमश्रुतवदान्तश्वेतकेतुंप्रति ब्रह्मपर्यन्तप्रतीतिजनकत्वमिति चेन्न। विशेष्यस्य ब्रह्मणो विशेषणस्य प्रप़ञ्चस्य पूर्वोत्तरावस्थाश्रयहेतुहेतुमद्रूपतया उपादानोपादेयभावोऽस्तीति अस्मिन्पक्षे इदंशब्दस्य केवलचिदचित्प्रपञ्चमात्रपरत्वेन अस्याश्शङ्काया अनवकाशात् न च केवलस्य ब्रह्मणः परिणामित्वासम्भवेन कथमुपादानत्वमिति वाच्यम्। यस्योत्पत्तिविनाशापेक्षया सत्तादिकं आश्रयोत्पत्त्यादिनैव व्यवह्रियते तत्तदपृथक्सिद्धमिति तदपृथक्सिद्धकारणत्वस्यैव तदुपादानत्वरूपत्वात् विशेष्यस्य ब्रह्मणो विशेषणापृथक्सिद्धाकरत्वेन उपादानत्वस्यैव युक्तत्वात्। भाव्यवस्थाश्रयस्यैव उपादेयतया तच्छरीरभूतस्य जगतोऽपि भाव्यवस्थाश्रयत्वेन ब्रह्मोपादेयत्वसम्भवात्, तत्सत्तयैव सदिति व्यवहारवत् तज्ज्ञाततयैव ज्ञाततासम्भवेन एकविज्ञानेन सर्वविज्ञानोपपत्तेश्च &amp;lsquo;सर्वं खल्विदं&amp;rsquo; &amp;lsquo;ऐतदात्म्यमिदं सर्व&amp;rsquo;मित्यादिषु सर्वत्र इदंशब्दस्य केवलविशेषणमात्रपरत्वे बाधकाभावात् विशिष्टस्यैव ब्रह्मण उपादानत्वमित्यस्मिन्पक्षेऽपि इदमादिशब्दानां विशेषणमात्रपरत्वमेवाश्रियते। यथाऽथर्वशिरसिरुद्रं प्रति देवैः प्रयुक्तस्य &amp;lsquo;को भवा&amp;rsquo;निति प्रश्नस्य पुरोवर्तिरुद्रमात्रपरत्वेऽपि भवच्छब्दस्य परमात्मपर्यन्तत्वशिक्षणाय &amp;lsquo;अहमेकः प्रथममास&amp;rsquo;मित्यादिवचनप्रवृत्तिः, एवमेव &amp;lsquo;इदमग्रआसी&amp;rsquo;दिति विशेषणमात्रपरत्वेऽपि विशेष्यपर्यन्तत्वशिक्षणाय स्थूलचिदचिच्छरीरं ब्रह्म प्रति सूक्ष्मचिदचिच्छरीरं ब्रह्मोपादानमित्येतदर्थ प्रतिपादकस्य उत्तरसन्दर्भस्य प्रवृत्तौ दोषाभावात्। ननु उक्तरीत्या भिन्नयोरुपादानोपादेयभावसमर्थनेऽपि &amp;lsquo;सदेवेदमग्रआसीत्, सर्वं&amp;quot; खल्विदं ब्रह्मे&amp;rsquo;ति परस्परभिन्नविशेषणविशेष्यवाचिनोः जगद्ब्रह्मवाचिशब्दयोः कथं सामानाधिकरण्यमितिचेत्। अपृथक्सिद्धवाचित्वस्यैव सामानाधिकरण्यप्रयोजकतया लोकवेदयोर्दृष्टत्वात्। चिदचित्प्रपञ्चस्यैव तच्छक्तित्वेन तच्छरीरत्वेन च तयोरभेदोपचारेण अभेदनिर्देशानां &amp;lsquo;सदेवेद&amp;rsquo;मित्यादिरूपाणामुपपत्तेः, शक्तिशक्तिमतोः दण्डघटादिवदत्यन्तभेदाभावात् विशेषणभूतप्रपञ्चांशे ब्रह्मण उपादानत्वाभावे &amp;lsquo;न विलक्षणत्वा&amp;rsquo;दित्यस्य वा &amp;lsquo;कृत्स्नप्रसक्तिर्निरवयवत्वशब्दकोपोवे&amp;rsquo;त्यधिकरणस्य वा निरालम्बनत्वप्रसङ्गात्, ब्रह्मणो ब्रह्म प्रति उपादानत्वे विलक्षणत्वशङ्काया वा ब्रह्मणो जगद्रूपेण परणामाभावे कृत्स्नप्रसक्तिनिरवयवत्वशब्दकोपाशङ्कयोर्वा अप्रसक्तेः। नन्वेवं &amp;lsquo;तदनन्यत्वमारम्भणशब्दादिभ्य&amp;rsquo; इत्यधिकरणे प्रपञ्चस्योपादानभूत ब्रह्मणोऽभेदास्भवादुपादानोपादेय अभेदसमर्थनं विरुध्येतेति चेत्- न तस्मिन्नाधिकरणे उपादानोपादेययोः स्वरूपाभेदः समर्थ्यते, तयोरभेदे कारकव्यापारवैयर्थ्यप्रसङ्गात्। अपि तु तदपृथक्सिद्धत्वं, तच्च तत्सत्ताधीनसत्ताकत्वम्। एतादृशस्यापृथक्सिद्धत्वस्य अभेदव्यवहारप्रयोजकत्वं&amp;quot; &amp;lsquo;यदधीना यस्यसत्ता तत्तदित्येव भण्यत&amp;rsquo; इति प्रमाणसिद्धं, अतो न तदधिकरणविरोधः। यद्वाऽस्मन्मते स्थूलचिदचिदात्मकप्रपञ्चस्येव तद्विशिष्टस्यापि ब्रह्मण उपादेयत्वादुपादानभूतसूक्ष्मचिदचिच्छरीरकस्य ब्रह्मण उपादेयभूतस्थूलचिदचिद्विशिष्ट ब्रह्माभेदसमर्थनपरतया आरम्भणाधिकरणस्योपपत्तेर्न चोद्यावकाशः। नच सच्छब्दस्य सूक्ष्मप्रकृतिकालजीवशरीरकब्रह्मपरत्वे कार्यभूतजगत्सृष्टेः प्राक् तादृशब्रह्मबोधकत्वेऽपि जगति सत्तासम्बन्धबोधकत्वाभावेन असत्कार्यव्युदासकत्वं कथमिति वाच्यम्। सृष्टेः प्राक् सच्छब्दितब्रह्माभेदबोधने नैयायिकाभिमतासत्वव्युदासस्य अर्थसिद्धत्वात्। अतः &amp;lsquo;उत तमादेशमप्राक्ष्य&amp;rsquo; इत्यादिभिः प्रश्नोत्तरवाक्यैः&amp;quot; अभिन्ननिमित्तोपादानं ब्रह्मेति प्रतिपाद्यते॥ ननु लोके घटकर्तुः कुलालस्य उपादनत्वादर्शनात् जगत्कर्तुः परमात्मनः जगदुपादानत्वं नसम्भवति। किं&amp;quot; च निष्कलतयाऽपरिणामिनः परमात्मनः परणामित्वलक्षणोपादानत्वासम्भवाच्च ब्रह्मणो नोपादानत्वम्। &amp;lsquo;अस्मान्मायी सृजते विश्वमेतत्तस्मिंश्चान्यो मायया सन्निरुद्धः&amp;rsquo;। &amp;lsquo;मायान्तु प्रकृतिं&amp;quot; विद्यान्मायिनं तु महेश्वर&amp;rsquo;मिति श्रुतिवशात्परिणामसमर्थप्रकृतिरेवोपादानं, ईश्वरस्य तु तदधिष्ठातृत्वमात्रमेवेति प्राप्त उच्यते&amp;ndash; प्रकृतिश्च प्रतिज्ञादृष्टान्तानुपरोधात्। प्रकृतिश्च उपादानं च ब्रह्मैव। इतरथा एकविज्ञानेन सर्वविज्ञानप्रतिज्ञाया मृत्पिंडादिदृष्टान्तस्य चोपरोधप्रसङ्गात्। नह्युपादानभूतमृत्पिंडज्ञान इव निमित्तभूतदण्डादिज्ञाने तत्कार्यं घटशरावादिकं ज्ञातं भवति। अतएव एकविज्ञानेन सर्वविज्ञानप्रतिज्ञया मृत्पिंडादिदृष्टान्तस्वारस्येन च ब्रह्मजगतोरुपादानोपादेयभावएवावसीयते। नच अस्य ग्रामस्य प्रधानभूते चैत्रे दृष्टे &amp;lsquo;सर्वे ग्रामस्था दृष्टा&amp;rsquo; इति व्यपेदशवत् ब्रह्मणः सर्वप्रधानतया &amp;lsquo;तस्मिन्दृष्टे सर्वं विदितप्राय&amp;rsquo; मित्युक्तिरुपपद्यत इति वाच्यम्। यदिह्यत्र सर्वविज्ञानं प्राधान्याभिप्रायं गौणं स्यात्तदाप्रधानज्ञानेन सर्वमिदमप्रधानमविदितमपि फलतो विदितप्रायं भवतीत्यस्यार्थस्य लोकसिद्धत्वेन एकविज्ञानेन सर्वविज्ञानानुपपत्तिं पश्यतः श्वेतकेतोः&amp;quot; &amp;lsquo;कथं नु भगवस्य आदेश&amp;rsquo; इति प्रश्नो न स्यात्। अभिप्रायानभिज्ञेन कृतोऽपि प्रश्ने प्राधान्याद्वा सादृश्याद्वा सर्वं ज्ञातं स्यादित्येव प्रतिवाक्तव्यं स्यात्। न तु &amp;lsquo;यथा सोम्यैकेन मृत्पिंडेने&amp;rsquo;ति। अतो ब्रह्मोपादानमेव॥॥अभिध्योपदेशाच्च॥ &amp;lsquo;तदैक्षत बहुस्यां प्रजायेये&amp;rsquo;ति ब्रह्मण एव &amp;lsquo;बहुस्या&amp;rsquo;मिति सङ्कल्पपूर्विका सृष्टिरुपदिश्यते। नहि कुलालादेरीदृशसङ्कल्पपूर्विका सृष्टिः सम्भवति॥॥साक्षाच्चोभयाम्नात्॥ &amp;lsquo;ब्रह्मवनं ब्रह्म सवृक्ष आसीत् यतो द्यावापृथिवी निष्टतक्षुः। मनीषिणो मनसा विब्रवीमि वः ब्रह्माध्यतिष्ठद्भुवनानि धारय&amp;rsquo;न्निति हि श्रूयते। यत उपादानात् द्यावापृथिवीशब्दोपलक्षितं कृत्स्नं जगत् ब्रह्म निष्टतक्षुः=निर्मितवानित्यर्थः। वचनव्यत्ययश्छान्दसः। तादृशवृक्षस्थानीयद्यावापृथिव्यादि जगदुपादानमपि ब्रह्मैव। तस्योपादानभूतस्य वृक्षस्य आधारभूतं वनमपि ब्रह्मैव। भुवनानि धारयन्नीश्वरो ब्रह्मशब्दावाच्यं स्वात्मानमेव अध्यतिष्ठदित्यर्थः। अतश्च अधिष्ठेयमुपकरणादिकमपि ब्रह्मैवेत्यर्थः॥॥आत्मकृतेः॥ &amp;lsquo;तदात्मानं स्वयमकुरुत&amp;rsquo; इत्यात्मन एव बहुत्वकरणात्तस्यैव निमित्तत्वमुपादानत्वञ्च। नहि &amp;lsquo;कुलालआत्मानं स्वयमकुरुते&amp;rsquo;ति व्यपदेशोऽस्ति॥ननु &amp;lsquo;निष्कलं निष्क्रिय&amp;rsquo;मिति निरवयवस्य अपरिणामिनः कथं परिणामित्वलक्षणमुपादानत्वं स्यात्तत्राह&amp;ndash; ॥परिणामात्॥ निर्विकारत्वाद्यविरोधिपरिणामविशेषसम्भवादित्यर्थः। अयं भावः- &amp;lsquo;निष्कलं निष्क्रियं शान्त&amp;rsquo;मित्यादिभिः&amp;quot; परमात्मनो निर्विकारत्वं च प्रतीयते। पूर्वोक्तसूत्रोदाहृत श्रुतिभिः प्रपंचोपादानत्वं च प्रतीयते। उभयमपि यथोपपद्यते, तथोपपादनीयम्। परमात्मनश्च निर्विकारत्वं श्रूयते - &amp;lsquo;विकारजननीमज्ञामष्टरूपामजां&amp;quot; ध्रुवां&amp;rsquo; &amp;lsquo;अजामेकां लोहितशुक्लकृष्णां&amp;rsquo; &amp;lsquo;अस्मान्मायी सृजते विश्वमेतत्तस्मिंश्चान्यो मायया सन्निरुद्धः&amp;rsquo; &amp;lsquo;मायान्तु प्रकृतिं विद्यान्मायिनन्तु महेश्वर&amp;rsquo; मित्यादिवाक्येषु प्रपंचोपादानतया परिणामिनी प्रकृतिः&amp;quot; प्रतीयते। तत्र परिणममानप्रकृतिरूपोपादानावरुद्धे प्रपञ्चे साक्षात्कारणत्वासम्भवात्तद्वारा ब्रह्म कारणमित्यवसीयते। यथा &amp;lsquo;यदाग्नेयोष्टाकपाल&amp;rsquo; इति पुरोडाशावरुद्धे यागे व्रीहीणां कारणत्वं साक्षात्कारणत्वासम्भवात् पुरोडाशद्वारा पर्यवस्यति, तद्वत्। ननु भवत्वन्यद्वारा कारणत्वनिर्वाहो व्यापारव्यवधानेऽपि कारणत्वाक्षतेः। उपादानत्वं तु नान्यद्वारा सम्भवति। भाव्यवस्थावतः पूर्वावस्थायोगित्वं ह्युपादानत्वम्। अवस्थाश्रयत्वशून्ये परमात्मनि कथमुपादानत्वमिति चेन्न। परमात्माश्रितायास्तच्छक्तिभूतायाः प्रकृतेरवस्थाश्रयत्वेन परमात्मनोऽप्यवस्थाश्रयत्वोपपत्तेः। ततश्च ब्रह्मणि साक्षाद्रिकाराभावमादाय अपरिणामित्वनिर्विकारत्वश्रुतयश्चोपपन्नाः। शक्तिशरीरादिशब्दितायाः प्रकृतेर्ब्रह्मणश्च अभेदोपचारेण वा प्रकृतिगतावस्थायाः परंपरया ब्रह्माश्रितत्वेन वा ब्रह्मणः परणामोपादानत्ववादाः, ब्रह्मोपादानत्वावलम्बनाच्च &amp;lsquo;न विलक्षणत्वादस्य तथात्वञ्च शब्दात्&amp;rsquo; &amp;lsquo;कृत्स्नप्रसक्तिर्निरवयवत्वशब्दकोपो वा&amp;rsquo; इत्याद्याक्षेपपरिहाराश्चोपपन्नाः॥॥योनिश्च हि गीयते॥ &amp;lsquo;यद्भूतयोनिं परिपश्यंति धीरा&amp;rsquo;इति योनिरुपादानमिति हे ब्रह्म गीयते। योनिशब्दस्य उपादानवचनत्वं&amp;quot; &amp;lsquo;यथोर्णनाभिस्सृजते गृह्णतेचे&amp;rsquo;ति वाक्यशेषादवगम्यते। अतश्च ब्रह्मैव निमित्तमुपादानञ्चेति स्थितम्॥ ॥इति प्रकृत्यधिकरणम्॥&lt;/p&gt;</description>
    </item>
    <item>
      <title>35 सर्वव्याख्यानाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/4/35_sarvavyAkhyAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/1/4/35_sarvavyAkhyAnAdhikaraNam/</guid>
      <description>&lt;p&gt;॥एतेन सर्वे व्याख्याता व्याख्याताः॥ अतीतपञ्चत्रिंशदधिकरणन्यायातिदेशरूपत्वात्सङ्गतिः। अतीताधिकरणेषु अनुदाहृतकारणवाक्यविशेषाः किमुक्तलक्षणब्रह्मपरः&amp;quot; उत नेति तेषां उक्तन्यायविषयत्वासम्भवसम्भवाभ्यां संशये अनुदाहृताः कारणवाक्यविशेषाः परमपुरुषैकांतिका न भवन्ति। &amp;lsquo;हिरण्यगर्भस्समवर्तताग्रे, भूतस्य जातः पतिरेक आसीत्&amp;rsquo;। &amp;lsquo;यदा तमस्तन्न दिवा न रात्रिः&amp;quot; न सन्नचासच्छिव एव केवल&amp;rsquo; इत्यादिकारणवाक्यांतरेषु ब्रह्मशिवादिशब्दोक्तकारणांन्तरप्रतीतेरिति प्राप्तेऽभिधीयते-सिद्धांतस्तु-प्रमिताधिकरणोक्तन्यायैरेव तेऽपि परमापुरुषविषयास्सिध्यन्तीति। तत्सिद्धिप्रकारास्तु श्वेताश्वतरतैत्तिरीयकसुबालनारायणोपनिषदादिभाष्येषु प्रतिपादिताइति नात्र लिख्यन्ते। श्वेताश्वतरोपनिषत्तु हिरण्यगर्भशिवादिपदैः कलुषिते पारम्ये भगवत्परतया विशदीक्रियते। तथाहि-प्रथमद्वितीयखण्डयोः &amp;lsquo;व्यक्ताव्यक्तं भरते विश्वमीशः। यदात्मकत्वेन तु ब्रह्मतत्वं&amp;quot; ज्ञात्वा देवं। एषहि देवः प्रदिशोनुसर्वा&amp;rsquo; इति देवात्मेशब्रह्मशब्दैः परमात्मा निर्दिश्यते। ते च शब्दाः &amp;lsquo;अपहतपाप्मादिव्यो देव एको नारायणः। विश्वन्नारायणन्देवं। आत्मा नारायणः परः। अंगुष्ठमात्रः&amp;quot; पुरुषोंगुष्ठञ्च समाश्रितः। ईशस्सर्वस्य जगतः। येनाक्षरं पुरुषं वेद सत्यं प्रोवाच तां तत्वतो ब्रह्मविद्यां&amp;rsquo; इत्यादिवाक्यगतनारायणप प्रत्यभिज्ञापकाः। अत्र ईशशब्दश्च न रूढ्या प्रयुक्तः,अपितु गुणयोगात्। &amp;lsquo;अनीशश्चात्मा, ज्ञाज्ञौ द्वावजावीशनीशौ, ईशस्सर्वस्य&amp;rsquo;ति निर्देशस्य सप्रतिसंबन्धितयाऽवयवविवक्षाज्ञापकत्वात् &amp;lsquo;अनन्तश्चात्मा विश्वरूपोह्यकर्ता&amp;rsquo; इत्यत्र अनन्तशब्दो योगरूढः। रूढ्यविवक्षानिमित्तसप्रतियोगिकनिर्देशाभावात्। तृतीये च खणडे &amp;lsquo;यएतद्विदुरमृतास्तेभवन्ती&amp;rsquo;त्यनेन &amp;lsquo;अम्भस्यपार&amp;rsquo; इत्यनुवाकः प्रत्यभिज्ञाप्यते। सहि परमपुरुषविषयः। एवमुपक्रमो भगवत्परः। &amp;lsquo;एकोहिरुद्र&amp;rsquo; इत्यनन्तरं &amp;lsquo;विश्वतश्चक्षुरुतविश्वतोमुख&amp;rsquo; इति मन्त्रश्च भगवत्प्रत्यभिज्ञापकः। तस्य विद्युद्वर्णपुरुषविषयत्वात्। &amp;lsquo;द्यावापृथिवी जनयन् देव&amp;rsquo; इति &amp;lsquo;शीर्ष्णोद्यौस्समवर्तत, पद्भ्यां भूमि&amp;rsquo; रित्यस्य प्रत्यबिज्ञापकं। &amp;lsquo;यो देवानां प्रभवश्चोद्भवश्च विश्वाधिको रुद्रो महर्षिः, हिरण्यगर्भं जनयामास पूर्व&amp;rsquo; मित्येतत्तु यच्छब्दानुवादरूपतया प्रमाणान्तरसापेक्षतया दुर्बलमिदं, रुद्रस्य बह्वृचशतपथब्राह्मणावगतहिरण्यगर्भजन्यत्वविरोधिहिरण्यगर्भजनकत्वं न प्रतिपादयितुं&amp;quot; प्रभवति। बह्वृचे-&amp;lsquo;तदितास भुवनेषु ज्येष्ठं यतो जज्ञ उग्रस्त्वेषनृम्णः। सद्यो जज्ञानो निरिणाति शत्रू&amp;rsquo;निति हिरण्यगर्भस्रष्टृत्वं रुद्रशब्दरूढ्यर्थस्य प्रतिपाद्यते। सुबालोपनिषदि &amp;lsquo;ललाटात्क्रोधजो रुद्र&amp;rsquo; इति नारायणादुत्पन्नत्वं प्रतीयते। महोपनिषदि &amp;lsquo;सोम्यं कामं मनसा ध्यायीत त्र्यक्षश्शूलपाणिः&amp;quot; पुरुषो जायत&amp;rsquo; इति, नारायणोपनिषदि &amp;lsquo;नारायणाद्रुद्रोजयत&amp;rsquo; इति, बृहदारण्यके &amp;lsquo;ब्रह्म वा इद&amp;rsquo;मिति ब्रह्म प्रकृत्य &amp;lsquo;इन्द्रो वरुणस्सोमो रुद्रः पर्जन्य&amp;rsquo; इति, इन्द्रादितुल्यतया रुद्रस्यापि ब्रह्मणस्सकाशादुत्पत्तिः&amp;quot; प्रतिपाद्यते। शतपथे अष्टमूर्त्तिब्राह्मणे &amp;lsquo;भूतानांच प्रजापतिस्संवत्सरमुषसि रेतोऽसिञ्चत्संवत्सरे कुमारोऽजायत सोऽरोदीत्तं प्रजापतिरब्रवीत् कुमार किं रोदिषीति सोऽब्रवीत् अनपहतपाप्माऽस्मीति अनाहितनामा नाम मे धेहि पाप्मनोऽपहत्या इति तं पुनः प्रजापतिरब्रवीत् रुद्रोसीति&amp;rsquo; इत्यादिना रुद्रस्य चतुर्मुखजन्यत्वं अनपहतपाप्मत्वादिकमावेद्यते। तथा शैलालिब्राह्मणे चतुर्मुखसृष्टत्वं रुद्रस्य प्रतिपाद्यते। साम्नि च &amp;lsquo;विरूपाक्षाय दन्ताञ्जये ब्रह्मणः पुत्राये&amp;rsquo;ति ब्रह्मणः पुत्रत्वं प्रतीयते। &amp;lsquo;सोऽब्रवीत् वरं वृणै अहमेव पशूनामधिपतिरसानीति तस्माद्रुदः पशूनामधिपति&amp;rsquo;रिति वरदानलब्धपशुपतिभावश्श्रूयते। &amp;lsquo;विष्णोरेवास्यप्रभृधे हविर्भिः विधेहि रुद्रीयं महत्त्व&amp;rsquo;मिति विष्ण्वाराधनलब्धमहिमत्वं रुद्रस्य श्रूयते। अतो हिरण्यगर्भजन्यत्वेन नारायणजन्यत्वेन च अनपहतपाप्मत्वेन कर्माधीनैश्वर्यवत्त्वेन च श्रुतस्य रुद्रस्य तद्विरुद्धहिरण्यगर्भ जनकत्वस्य अवताररूपोत्पत्तिरिति विरोधपरिहास्सय वा असम्भवात्। कल्पभेदेन एकस्यैव रुद्रस्य हिरण्यगर्भरूपात् स्वस्मादुत्पत्तिः, कल्पान्तरे रुद्ररूपात्तस्माद्धिरण्यगर्भरूपतयोत्पत्तिरिति कल्पनस्यापि कार्यत्वेन कर्मवश्यत्वेन प्रतिपादिते तस्मिन्नसम्भवात्, इन्द्रादिनामपि तथात्वापाताच्च, तस्य विश्वाधिकत्वरूपविशेषणासम्भवाच्च। ततश्च रुद्रशब्दस्य कार्यरुद्रव्यतिरिक्तविषयत्वे सति अस्य वाक्यस्यानुवादरूपतया &amp;lsquo;नारायणाद्ब्रह्मा जायत&amp;rsquo; इत्यादियोग्यार्थप्रापकवाक्यानुगुण्येन भगवत्परत्वनिश्चयः&amp;quot; रुद्रस्य हिरण्यगर्भजनकत्वाभावेन रूढ्यर्थत्यागे स्वीकार्ये हिरण्यगर्भशब्दस्य रूढिं परित्यज्य स्कन्दपरत्वमाश्रीयतां, प्रसिद्धस्य रुद्रस्य स्कन्दजनकत्वसम्भवादित्यपि शङ्का निरस्ता। विश्वाधिकत्वादिविशेषणानां&amp;quot; रुद्रे असम्भवात्। अतो रुद्रशब्दो भगवत्परः। &amp;lsquo;रुद्रोबहुशिरा&amp;rsquo; इति सहर्सनामपाठात्। &amp;lsquo;यातेरुद्रशिवातनू&amp;rsquo;रित्यस्यानन्तरं&amp;quot; &amp;lsquo;ततःपरं ब्रह्मपरं बृहन्त&amp;rsquo;मिति वाक्यं &amp;lsquo;नारयणः परंब्रह्मे&amp;rsquo;ति महोपनिषत्प्रत्यभिज्ञापकं। &amp;lsquo;ईशन्तं&amp;quot; ज्ञात्वा अमृताभवन्ती&amp;rsquo; त्यत्र ईशशब्दः पूर्ववद्यौगिकः। वैरूप्यायोगात्। &amp;lsquo;वेदाह&amp;rsquo; मित्यन्तरवाक्यस्थैतच्छब्दः&amp;quot; पूर्वरुद्रशब्दवाच्यस्य महापुरुषत्वमवगमयति। प्रकृतपरामर्शित्वात्। &amp;lsquo;ततो यदुत्तरतर&amp;rsquo;मिति वाक्यमपि &amp;lsquo;परमतस्सेतून्माने&amp;rsquo; त्यत्रोपपादितरीत्या प्रकृतोपसंहारपरं। सर्वाननशिरोग्रीवत्वं च सूक्तार्थस्मारक। सर्वव्यापिपदन्तु &amp;lsquo;व्याप्य नारायण&amp;rsquo; इत्येतत्स्मारयति। भगवच्छब्दस्तु &amp;lsquo;भगवान् पवित्रं वासुदेवः&amp;quot; पवित्रं परमंपवित्रं भगवान्वासुदेवः ये भगवन्तं वासुदेवमेवं विदु&amp;rsquo; रिति वासुदेवसाधारणः। अतएव हि स्मर्यते- &amp;lsquo;एवमेष महाशब्दो मैत्रेय भगवा निति। परमब्रह्मभूतस्य वासुदेवस्य नान्यग&amp;rsquo; इति। &amp;lsquo;सत्वस्यैष प्रवर्तक&amp;rsquo; इति सत्वप्रवर्तकत्वञ्च भगवतइति स्थितं। &amp;lsquo;योह खलु वा अस्य सात्विकोंशः सोऽसौ ब्रह्मचारिणः&amp;quot; योऽयंविष्णु&amp;rsquo;रिति मैत्रायणीयश्रुतेः। &amp;lsquo;अंगुष्ठमात्रः पुरुषोन्तरात्मे&amp;rsquo;ति अन्तरात्मत्वञ्च सुबालोपनिषत्प्रत्यभिज्ञापकं। &amp;lsquo;हृदामनीषी&amp;rsquo;ति तु विद्युद्वर्णपुरुषस्मारकं। अनन्तरं &amp;lsquo;सहस्रशीर्षे&amp;rsquo; त्यादि पुरुषसूक्तमन्त्रद्वयमधीतं। &amp;lsquo;सर्वस्यप्रभुमीशान&amp;rsquo; मित्येतन्नपुंसकत्वात् यौगिकमेव, नतु रूढं। पुल्लिङ्गताप्रसङ्गात्। &amp;lsquo;सर्वस्य शरणं सुहृ&amp;rsquo; दित्येतत्तु &amp;lsquo;निवासश्शरणंसुहृद्गतिः नारायण&amp;rsquo; इति श्रुतिप्रत्यभिज्ञापकं। &amp;lsquo;तमाहुरग्न्यं&amp;quot; पुरुषं महांत&amp;rsquo;मिति महापुरुषएव स्पष्टमुक्तः। धातृशब्दमपि महापुरुषशब्देनैकार्थयति &amp;lsquo;अणोरणीया&amp;rsquo;निति मन्त्रः। चतुर्थे च खण्डे &amp;lsquo;द्वासुपर्णा&amp;rsquo; इत्यादिवाक्यद्वयं मुण्डकोपनिषदैकार्थ्यात्परमपुरुषपरं। अतः &amp;lsquo;मायिनन्तु महेश्वर&amp;rsquo;मित्यत्र महेश्वरशब्दो मायाप्रेरकत्वपरः। &amp;lsquo;सर्वलोकमहेश्वरं। क्षीरोदस्योत्तरे तीरे जग्मुर्लोकहितार्थिन&amp;rsquo; इत्यारभ्य &amp;lsquo;ततः खस्थोमहेश्वरः&amp;rsquo; इत्यादिषु महेश्वरशब्दो भगवति प्रयुक्तः। &amp;lsquo;येनेदं सञ्चविचैति सर्व&amp;rsquo;मिति प्रकृतं सर्वस्य नियन्तृत्वमेव &amp;lsquo;तमीशानं पर&amp;rsquo; मित्यत्रोच्यते। पूर्वं&amp;quot; &amp;lsquo;अंगुष्ठमात्रः पुरुषोऽन्तरात्मे&amp;rsquo;ति पुरुषस्योक्तत्वात्। तत्र च &amp;lsquo;ईशानो भूतभव्यस्ये&amp;rsquo;ति श्रुत्यन्तरप्रसिद्धेशानशब्दस्य प्रतिसंबध्यभिधानेन रूढिविरहावगमात्, भूतभव्यशब्दनिर्दिष्टस्यैवेह सर्वशब्दप्रतिपन्नत्वाच्च, तद्वदेव रूढिविरहस्सिद्धः। &amp;lsquo;य ईशे अस्य द्विपदश्चतुष्पदः कस्मै देवाय हविषा विधेम&amp;rsquo; इत्यत्र &amp;lsquo;हिरण्यगर्भ&amp;rsquo; इत्यष्टर्चतुल्यविषयत्वं प्रतीयते। तच्च भगवत्परमित्युपपादितम्। एवं भगवत्परानेकोपनिषदैकार्थ्यप्रतीतेः&amp;quot; &amp;lsquo;ज्ञात्वा शिवं, शिवएव केवल&amp;rsquo; इति शिवशब्दद्वयं तत्परम्। एवं&amp;quot; मुहुरभ्यस्यमानस्यापि शिवशब्दस्य &amp;lsquo;आकाशं प्रत्यस्तं यन्ति आकाशोह्येवैभ्यो ज्याया&amp;rsquo;नित्यत्र अभ्यस्ताकाशशब्दस्येव रूढार्थत्याग उपपन्नः। किं च &amp;lsquo;सर्वव्यापीच भगवान् तस्मात्सर्वगतश्शिव&amp;rsquo; इत्ययं शिवशब्दः प्राकरणिकशिवशब्दानां&amp;quot; माङ्गलिकपरत्वमेव सूचयति। सर्वगतत्वेऽपि भगवच्छब्द वाच्यत्वान्निर्दोष इति हि तस्य वाक्यस्यार्थः। अन्यथा सर्वव्यापिसर्वगतपदयोः पुनरुक्तिप्रसङ्गात्। &amp;lsquo;तदक्षरं तत्सवितुर्वरेण्य&amp;rsquo; मित्यनेन &amp;lsquo;अक्षरं&amp;quot; परमं प्रभुं तत्सवितुर्वरेण्यं ध्रुवमचलममृतं विष्णुसंज्ञं सर्वाधारं धामे&amp;rsquo;ति श्रुतिद्वयैकार्थ्यमवगम्यते। &amp;lsquo;हृदामनीषी&amp;rsquo;ति वाक्यं &amp;lsquo;नैनमूर्ध्वं नतिर्यञ्च&amp;rsquo;मिति मंत्रद्वयमध्यगतवाक्यस्थ शिवशब्दस्यपरमपुरुषविषयतां&amp;quot; गमयति। तद्धि त्रयं समुद्रान्तर्वर्तिविद्युद्वर्णपुरुषविषयं। अतो &amp;lsquo;मानस्तोक&amp;rsquo; इति मन्त्रस्थरुद्रशब्दोऽप्यवयवशक्त्या पर्यवसानवृत्या वा भगवद्विषयः। पञ्चमखण्डे &amp;lsquo;भावकरं शिव&amp;rsquo;मिति शिवशब्दो व्याख्यातः। षष्ठे च &amp;lsquo;यः&amp;quot; कालकाल&amp;rsquo; इति कालस्यापि परिच्छेदकः काल उक्तः, नायमन्तकः। &amp;lsquo;भगेश&amp;rsquo; मित्यनेनापि भगशब्दवाच्यानामैश्वर्यादीनां&amp;quot; षण्णां ईश्वरत्वमेव प्रतीयते। ऐश्वर्यनिरंकुशत्वमेवोक्तं। &amp;lsquo;तमीश्वराणां परमं महेश्वर&amp;rsquo;मिति प्रतिसम्बन्धिनिर्देशात् महेश्वरपदे रूढिर्नशक्यशह्कः। &amp;lsquo;देवतानां परमं दैवत&amp;rsquo;मित्यनन्तरनिर्देशवत्। तद्धि वाक्यं देवतापारम्यपरं। तत्र च दैवपतिशब्दौ न क्वचिद्देवताविशेषे रूढौ। तत्स्थानीयश्च महेश्वरशब्दः। अतो न रूढ्युन्मेषः। &amp;lsquo;न तत्समश्च, पराऽस्य शक्ति&amp;rsquo;रित्यादिभिश्च तत्पारम्योपपादनं &amp;lsquo;एको देवः, एको नारायण&amp;rsquo; इत्यनेनैकार्थ्यात्। &amp;lsquo;न तत्र सूर्यो भाती&amp;rsquo;ति मंत्रश्च कठवल्ल्यधीतत्वात् विष्णोः प्रत्यभिज्ञापकं &amp;lsquo;नान्यः पंथा&amp;rsquo; इति पुंसूक्तं स्मारयति। ईशादिशब्दानां यौगिकत्वं ईशानत्वस्य निरुपाधिकत्व़ञ्च दर्शयति &amp;lsquo;ईशोऽस्येति। &amp;lsquo;योब्रह्माणं विदधाति पूर्वं, शरणं प्रपद्ये, अमृतस्य परं सेतु&amp;rsquo;मिति निर्देशाश्च नारायणत्वसाधकाः, य इत्यनुवादरूपत्वात्। ब्रह्मणो भगवन्नाभिसम्भवत्वस्य प्रमाणप्रतिपन्नत्वात्। &amp;lsquo;निवासश्शरणं सुहृ&amp;rsquo;दिति श्रुतेः। &amp;lsquo;अमृतस्यैष सेतु&amp;rsquo;रिति मुण़्डके श्रवणात्। &amp;lsquo;यदा चर्मव&amp;rsquo;दिति वाक्यं उपायांतराभावपरं &amp;lsquo;नान्यः&amp;quot; पन्था&amp;rsquo; इत्युक्तार्थविवरणरूपं। एवमुपक्रमोपरंहारादिभिः भगवत्परत्वावगमात् बहूपनिषच्छ्रुतयोग्यार्थासाधारणाभ्यस्तनारायणशब्दानुरोधेनैव नानार्थसाधारणैकैक उषत्पठितायोग्यार्थशिवादिशब्दानां नेयत्वाच्चास्याउपनिषदो भगवत्परत्वं सिद्धमिति॥ ॥इति सर्वव्याख्यानाधिकरणम्॥ इति चतुष्षष्टिप्रबन्धनिर्माणसंसूचितसर्वतन्त्रस्वतन्त्रताबिरुदांचितैः&amp;quot; श्रीमद्रङ्गरामानुजमुनिभिरनुगृहीतायां श्रीशारीरकब्रह्मसूत्रव्याख्यायां&amp;quot; श्रीशारीरकशास्त्रार्थदीपिकायां प्रथमस्याध्यास्य चतुर्थः पादः॥&lt;/p&gt;</description>
    </item>
  </channel>
</rss>
