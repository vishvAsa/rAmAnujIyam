<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/2/</link>
    <description>Recent content in &#43;२ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/2/index.xml" rel="self" type="application/rss+xml" />
    <item>
      <title>11 रचनानुपपत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/2/11_rachanAnupapattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/2/11_rachanAnupapattyadhikaraNam/</guid>
      <description>&lt;p&gt;॥रचनानुपपत्तेश्च नानुमानं प्रवृत्तेश्च॥ सत्वरजस्तमोमयसुखदुःखमोहात्मकं जगत् तत्सरूपोपादानकं कार्यत्वादित्यनुमानसिद्धं सांख्याभिमतं प्रधानं&amp;quot; न जगत्कारणम्। अनुमीयत इति व्युत्पत्त्या अनुमानशब्द आनुमानिकपरः। तादृशप्रधानस्य तत्स्वभावाभिज्ञचेतनानधिष्ठितत्वेन विचित्रप्रपञ्चरचनासामर्थ्यानुपपत्तेः, तादृशचेतनाधिष्ठितस्यैव दार्वादेरचनस्य कार्यप्रवृत्तेर्दर्शनाच्च, नप्रधानं जगत्कारणमित्यर्थः॥॥पयोऽम्बुवच्चेत्तत्रापि॥ ननु, पयसश्चेतनानधिष्ठितस्यापि दधिभावेन परिणामवद्वारिदमुक्तजलस्य नाळिकेररसाद्यात्मना परिणामवच्चेतनानधिष्ठितस्यापि प्रधानस्य परिणामः किं न स्यादिति चेत् न। तत्रापि प्राज्ञाधिष्ठानमस्त्येव। &amp;lsquo;योऽप्सु तिष्ठ&amp;rsquo; न्नित्यादिश्रुतेः तस्यापि पक्षत्वादित्यर्थः॥॥व्यतिरेकानवस्थितेश्चानपेक्षत्वात्॥ सृज्यमानप्राणिकर्मपरिपाकाद्यभिज्ञपुरुषाधिष्ठानानपेक्षप्रधानस्य जगत्स्रष्ठृत्वे सर्ग एव सर्वदा स्यात्। तद्व्यतिरेकप्रतिसर्गस्यावस्थितिः सत्ता कदापि न स्यादित्यर्थः॥॥अन्यत्राभावाच्च न तृणादिवत्॥ धेन्वाद्युपयुक्ततृणादेः प्राज्ञानधिष्ठितस्यापि क्षीराकारेण परिणामदर्शनादिति उदाहरणान्तरावलम्बनेन शङ्का। धेन्वाद्युपयुक्ततृणवत् अनडुहाद्युपयुक्ततृणादेः क्षीरभावाभावात् तत्रापि प्राज्ञाधिष्ठानमपेक्षितमिति परिहाराभिप्रायः॥॥पुरुषाश्मवदिति चेत्तथाऽपि॥ ड़ृक्छक्तियुक्तपुरुषसन्निधानादृक्छक्तिशून्योऽप्यन्धो यथा प्रवर्तते, यथाऽयस्कान्ताश्मसन्निधानादयसोऽचेतनस्य प्रवृत्तेः, एवं चिन्मात्रात्मकपुरुणसन्निधानादचेतनं प्रधानं जगत्सर्गे प्रवर्तत इति चेत्, तथापि प्रधानस्य स्रष्टृत्वं नोपपद्यते। पङ्ग्वादीनां मार्गदर्शनतदुपदेशादिव्यापारवत् पुरुषस्य निष्क्रियस्य तादृशविकारासम्भवात्, सन्निधानमात्रस्य प्रयोजकत्वे नित्यसर्गप्रसङ्गात्॥॥अंगित्वानुपपत्तेश्च॥ प्रळये साम्यावस्थानां सत्वरजस्तमसामुत्कर्षापकर्षलक्षणाङ्गांगिभाववशेन जगत्स्रष्टिर्वक्तव्या। कालविशेषे अङ्गांगिभावाविशेषे नियामकाभावादित्यर्थः॥॥अन्यथाऽनुमित्तौ च ज्ञशक्तिवियोगात्॥ दुषितप्रकारातिरिक्तप्रकारेण प्रधानानुमानेऽपि ज्ञातृत्वशक्त्यभावात् जगत्स्रष्टृत्वं नोपपद्यते॥॥अभ्युऽपगमेऽप्यर्थाभावात्॥ आनुमानिकप्रधानाभ्युपगमेऽपि पुरुषस्य तन्मते चिन्मात्रत्वेन निष्क्रियत्वेन च भोगापवर्गयोरभावात् पुरुषभोगार्थं प्रधानप्रवृत्तिरिति नोपपद्यते। अतो व्यर्थः प्रधानाभ्युपगमः॥॥विप्रतिषेधाच्चासमंजसम्॥ पुरुषो न संसरति न मुच्यत इत्युक्त्वा पुरुषभोगार्था प्रधानप्रवृत्तिरिति प्रतिपादयत् सांख्यदर्शनं&amp;quot; पूर्वोक्तविरोधाच्चासमञ्चसमिति न सांख्याभिमतं प्रधानं जगदुपादानम्॥ ॥इति रचनानुपपत्त्यधिकरणम्॥&lt;/p&gt;</description>
    </item>
    <item>
      <title>12 महद्दीर्घाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/2/12_mahaddIrghAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/2/12_mahaddIrghAdhikaraNam/</guid>
      <description>&lt;p&gt;॥महद्दीर्घवद्वा ह्रस्वपरिमंजडलाभ्याम्॥ काणादपक्षस्य युक्तियुक्ततया आदरणीयत्वमिति पूर्वपक्षे प्राप्त उच्यते- महद्दीर्घवद्वेत्यादि। पारिमाण़्डल्यपरिमाणाश्रयेण परस्परयुक्तपरमाणुह्रस्वद्व्यणुकमुत्पद्यते। परस्परयुक्तोनाणुह्रस्वद्व्यणुकत्रयेण महद्दीर्घं त्र्यणुकमुत्पद्यत इत्यसमञ्जसप्रक्रियावदितरापि तत्प्रक्रिया असमञ्जसैव। किं तत्रारामञ्जस्यमितिचेत्-निष्प्रदेशे परमाणौ प्रादोशिकसंयोगासम्भवात् संयोगस्याव्याप्यवृत्तित्वनियमात् परस्परासंयुक्तप्रदेशभेदाभावेन ततोऽधिक परिमाणकार्यानुत्पत्तिप्रसङ्गात्॥॥उभयथाऽपि न कर्मातस्तदभावः॥ परमाणुष्वाद्यं कर्मादृष्टकारितमिति तैरभ्युपगम्यते। तत्र नपरमाणुसमवेतमदृष्टं क्रियाहेतुः। अचेतनस्यादृष्टानाधारत्वात्। नाप्यात्मगतं क्रियाहेतुः। व्यधिकरणत्वात्, अतोऽदृष्टकारितकर्मणा परमाणुद्वयसंयोग इति तत्प्रक्रिया नयुक्ता॥॥समवायाभ्युपगमाच्च साम्यादनवस्थितेः॥ जातिगुणादिविशिष्टप्रतीतिनिर्वाहकतया समवायाभ्युपगमे तन्तुषु पटस्समवेतइति समवायिविशिष्टप्रतीतिनिर्वाहकतासामान्येन सम्बन्धान्तरस्यावश्यकता। तत्रापि सम्बन्धान्तराभ्युपगमे अनवस्था स्यात्॥॥नित्यमेवच भावात्॥ समवायलक्षणसम्बन्धस्य च नित्यं सत्त्वात् सम्बन्धिनोऽपि नित्य सत्त्वावश्यम्भावेन जगतो नित्यत्वमेव स्यात्॥॥रूपादिमत्त्वाच्च विपर्ययो दर्शनात्॥ रूपादिमत्त्वाच्च परमाणोस्तदभिमतनित्यत्वानिरवयवत्वादिव्यतिरेकः प्रसज्यते। लोके रूपादिमतामनित्यत्वदर्शनात्॥नन्वेतद्दोषशान्तये रूपादिशून्या एव परमाणवस्सन्तु तत्राह- ॥उभयथाच दोषात्॥ कारणगुणपूर्वकत्वात्त्वन्मते कार्यगुणानां पृथिव्यादिनामपि रूपादि शून्यत्वप्रसङ्गः॥॥अपरिग्रहाच्चात्यंतमनपेक्षा॥ वैदिकपरिग्रहशून्यत्वाच्च तत्पक्षस्य निश्रेयसार्थिभिस्तत्पक्षेऽनपेक्षैव कार्या। अत एव कणादादयोऽर्धवैनाशिका इति हि शिष्टगोष्ठीव्यवहारः। तार्किकाहि - जाठराग्निना पच्यमानानां भुक्तपीताहारौषधरसद्रव्यरूपाणामवयवानां&amp;quot; प्रतिक्षणमुपचयापचयवैषम्यादवयवि शरीरमपि प्रतिक्षणमुचयापचयवदन्यदन्यद्भवति। यद्यपि शरीरस्य प्रतिकलमपचयापचयदर्शनं&amp;quot; नास्ति, तथाऽपि वर्षधारानिपातैस्तटाकजलस्येव घटीयंत्रोत्क्षेपणैः कूपजलस्येवचान्ते तद्दर्शनात् यौक्तिकं प्रतिक्षणं किंचित्किंचिदुपचयापचयज्ञानमस्त्येव। चन्द्रतारकादीनां मुहूर्तादिकालव्यवधानेन बहुळदेशान्तरप्राप्तिदर्शनात् प्रतिक्षणं स्वदेशान्तरप्राप्तिज्ञानवदित्यभ्युपगच्छन्ति।एवं प्रतिक्षणमवश्यम्भाविभिः&amp;quot; खननपूरणादिभिर्गोळस्य नदीजलसंसर्गशीकरोत्पतनैस्समुद्रस्य च उपचयापचयवतः क्षणिकत्वमभ्युपगच्छन्ति। अतस्ते अर्धवैनाशिकाः। बौद्धास्तु सर्वस्य प्रपञ्चस्य क्षणिकत्वमभ्युपगच्छंतस्सर्व वैनाशिका इतिहि वैदिकानां व्यवहारः। ॥इति महद्दीर्घाधिकरणम्॥&lt;/p&gt;</description>
    </item>
    <item>
      <title>13 समुदायाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/2/13_samudAyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/2/13_samudAyAdhikaraNam/</guid>
      <description>&lt;p&gt;अतोवैनाशिकत्वपरमाणुकारणवादित्वसाम्यादेव काणादमतप्रतिक्षेपानन्तरं बोद्धमतं प्रतिक्षिप्यते- ॥समुदाय उभयहेतुकेऽपि तदप्राप्तिः॥ एवं हि तेषां प्रक्रिया - विभिन्नस्वभावैः परमाणुभिः पृथिव्यादिभूतलक्षणस्संघात उत्पद्यते, पृथिव्यादिभिश्च भूतैः शरीरेन्द्रियविषयसंघातलक्षणसमुदाय उत्पद्यत इति। तत्राणुहेतुके पृथिव्यादिभूतात्मकसमुदायोत्पत्तिर्नोपपद्यते। सर्वेषां क्षणिकत्वाभ्युपगमेन यावत्सङ्घातभावापत्ति अवस्थानासंभवात्॥॥इतरेतरप्रत्ययत्वादुपपन्नमिति चेन्न संघातभावानिमित्तत्वात्॥ यद्यपि सर्वे पदार्थाः क्षणिकाः, तथाप्यविद्यादीनामितरेतरकारणत्वादुपपद्यते लोकयात्रा। ते चाविद्यादयः- अविद्या, संस्कारः, विज्ञानं, नामरूपं, षडायतनं, स्पर्शः, वेदना, तृष्णा, उपादानं, भवः, जातिः, जरा, मरणं, शोकः, परिदेवनं, दुःखं, दुर्मनस्ता इत्येवंजातीयकाः इतरेतरहेतुकाः सौगतसमये अभ्युपगम्यन्ते। अविद्यातः क्षणिककार्यसुखदुःखशून्येषु स्थायिनित्यसुखवस्तुबुद्धिः। ततो रागद्वेषमोहधर्माधर्मसंस्कारः। संस्कारवशाज्जीवस्य गर्भाशयद्रव्ये वृत्तिलाभो विज्ञानम्। निज्ञानसंसर्गाद्गर्भद्रव्यस्य कलिलपेश्याद्याकारेणाभिव्यक्तिर्नामरूपम्। तदभिव्यक्तिक्रमेण षडिंद्रियायतनशरीर निर्वृत्तिष्षजायतनम्। निर्वृत्तशरीरेन्द्रियस्य गर्भगतविषयेन्द्रियसंसर्गजं&amp;quot; ज्ञानं स्पर्शः। तन्निमित्ते सुखदुःखे वेदना। सुखदुःखप्राप्तिपरिहारार्थं विषयोपादानेच्छा तृष्णा। तया विषयेषु प्रवृत्तिरुपादानम्। ततः क्रमेण गर्भान्निषक्रमणं भवः। निर्गतस्य मनुष्यत्वादिजात्यभिमानः&amp;quot; जातिः। क्रमभाविनी जरामरणे प्रसिद्धे। म्रियमाणस्य पुत्रकळत्राद्यभिषङ्गादन्तर्दाहश्शोकः। तदुत्थः प्रलापः परिदेवना। मरणक्लेशः दुःखम्। मानसदुःखं दौर्मनस्यम्। एतेषामितरेतरहेतुत्वस्य लोकसिद्धत्वादुपपद्यते लोकयात्रेति चेन्न। सङ्घातभावानिमित्तत्वात्। अस्थिरेषु स्थइरत्वबुद्धिरूपाविद्याश्रयस्य कस्यचित्स्थिरस्य चेतनस्याभावेनाविद्यया भूतोत्पत्तेरसंभवेन सङ्घातहेतुत्वाभावस्तदवस्थ एव॥॥उत्तरोत्पादे च पूर्वनिरोधात्॥ वस्तुतस्तु कालो नास्ति, उदयन्नेव स्वरसभंगुरो घटादिः क्षणपरिकल्पनमात्रनिमित्तं भवति। स च घटादिस्स्वोदयविनाशपरिकल्पितक्षणवत्त्वात् क्षणिकोऽपि भवति। वस्तुतस्स्वव्यतिरिक्तक्षणाभावात्स्वयमेव क्षणो भवति, इति हि तेषां प्रक्रिया। ततश्च पूर्वघटक्षणस्य उत्तरघटक्षणोत्पत्तिकाले असतस्तद्धेतुत्वं न संभवति। असतोऽपि हेतुत्वेऽप्यतिप्रसङ्गात्॥॥असति प्रतिज्ञोपरोधो यौगपद्यन्यथा॥ असत्यपि कारणे कार्यस्योत्पत्तौ &amp;lsquo;अधिपतिसहकार्यालंबनसमनन्तर प्रत्ययाश्चत्वारश्चित्तचैत्तोत्पत्तिहेतव&amp;rsquo; इति बौद्धानां प्रतिज्ञाया उपरोधप्रसङ्गः। अधिपतिः=इन्द्रियम्। तद्धि विानस्य रूपादिषु प़ञ्चसु एकैकमात्रविषयकत्वनियामकम्। नियामकश्च लोके अधिपतिरित्युच्यते। सहकारि=आलोकादिकम्। आलंबनं=घटादिर्विषयः। समनन्तरप्रत्ययः=पूर्वज्ञानम्। एतैश्चतुर्भिर्हेतुभिश्चित्तशब्दितस्य ज्ञानस्य चैत्तशब्दितानां&amp;quot; चित्ताभिन्नसुखादीनाञ्च उत्पत्तिरिति हि तेषां प्रतिज्ञा। सा प्रतिज्ञा हीयेत, यदि पूर्वक्षणवृत्तित्वं&amp;quot; विषयस्य न स्यात्, तदा कारणत्वं हीयेत। उत्तरक्षणवृत्तित्वाभावे च वर्तमानत्वग्राहिप्रत्यक्षविषयत्वं&amp;quot; न स्यात्। अतः क्षण्द्वयवर्तित्वमभ्युपेतव्यमिति क्षणिकत्वविरोधः। यद्येतद्दोषपरिजिहीर्षया कारणघट क्षणस्यापि कार्यघटक्षणोत्पत्तिदशायां सत्त्वमभ्युपगम्यते, तदा घटक्षणद्वययौगपद्यप्रसंग इत्यर्थः॥॥प्रतिसंख्याप्रतिसंख्यानिरोधाप्राप्तिरविच्छेदात्॥ बुद्धाः सर्वस्य वस्तुनो निरन्वयो नाश इति वदन्ति। सच द्विविधस्स्थूलस्सूक्ष्मश्च। मुद्गरपाताद्यनन्तरं&amp;quot; सर्वैरुपलभ्यमानो घटादीनां विनाशस्स्थूलः। स प्रतिसंख्यानिरोध इत्युच्यते। प्रतिसंख्या=विषयसत्वप्रतिकूला तदसत्व ग्राहिणी लौकिकानां बुद्धिः। तद्विषयो निरोध इत्यवयवार्थान्वयात्। तद्विपरीतो निरोधः अप्रतिसंखयानिरोधः। स च सूक्ष्मः। लोकिकबुध्ययोग्यो बौद्धैः युक्त्वा साध्यमानः प्रतिक्षणविनाशः। तयोरुभयोरसंभवः। कुतः अविच्छेदात्। पिंडघटकपालादिरूपेण स्थितस्य द्रव्यस्य स्वरूपविच्छेदाभावात्। न च द्रव्यानुवृत्तौ &amp;lsquo;विनष्टो घट&amp;rsquo; इत्यादिप्रतीतेर्निर्विषयत्वापत्तिः। अवस्थांतरापत्तिविषयत्वसंभवात्॥॥उभयथा च दोषात्॥ बौद्धाः किलैवं वर्णयन्ति - प्रतिसंख्यानिरोधः, अप्रतिसंख्यानिरोधः, आकाशश्चेति एतत्रयं वस्तु निरुपाख्यं तुच्छम्, अन्यत्तु क्षणिकमुत्पाद्यमिति मान्यन्ते। तत्र पूर्वोत्पन्नस्य घटक्षणस्य तदानीमेव निरुद्धत्वप्राप्त्या निरोधादेव कार्यघटक्षणस्योत्पत्तिरिति यदभ्युपगम्यते, तत्र तुच्छादुत्पत्त्यसंभवस्तावदेकोदोषुः। तुच्छादुत्पत्त्युपगमे हि तुच्छस्य निर्विशेषत्वेन कारणविशेषकृतः&amp;quot; कार्यविशेष इति व्यवस्थाया अभावात् घटक्षणानन्तरं सर्वस्यजगतउत्पत्तिस्स्यात्, तथा तुच्छादुत्पद्यमानं&amp;quot; कार्यमपि तुच्छमेवोत्पद्येत, नतु सद्रूपं, कारणानुसारित्वात् कार्यस्येत्यपरो दोष इत्यर्थः॥॥आकाशे चाविशेषात्॥ &amp;lsquo;घटोयं पटोय&amp;rsquo;मिति प्रत्यक्षप्रमितिवत् &amp;lsquo;कूपोसोरन्ध्रमेतत्खगइहपतती&amp;rsquo;त्यादि प्रत्यक्षस्याविशेषेणाकाशं&amp;quot; निरुपाख्यतुच्छम्, घटादिकं क्षणिकं तुच्छमित्यत्रप्रमाणाभावात्। न चेह &amp;lsquo;श्येनः पतती&amp;rsquo;त्यादि प्रतीतेरालोक&amp;quot; एव विषयोस्त्विति वाच्यम्। इहालोक इहांधकार इत्यालोकांधकाराधारत्वेन प्रतीतस्यालोकरूपत्वाभावात्॥॥अनुस्मृतेश्च॥ &amp;lsquo;तदेवेद&amp;rsquo;मिति प्रत्यभिज्ञावशात् स्थिरत्वस्यैवाभ्युपगमेन क्षणिकत्वासंभवादित्यर्थः॥॥नासतो दृष्टत्वात्॥ यदुच्यते सौत्रांतिकैः ज्ञानगतैर्नीलाद्याकारैर्बाह्यार्थगतास्तेऽनुमीयते। यद्यपि नीलादिज्ञानमपरोक्षतयाऽनुभूयते, इन्द्रियव्यापारानुविधायी च भवति, तथापि यदिन्द्रियसन्निकृष्टेन येनार्थेन यत् ज्ञानं जायते, नतज्ज्ञानं&amp;quot; तद्विषयकं। किन्तु स्वयमप्यर्थवन्नीलाद्याकारं भवतीति तत्ज्ञानं स्वप्रकाशतया स्वात्मानं विषयीकुर्वत् स्वगतं नीलाद्याकारमपि विषयीकरोति। अतो न नीलादिज्ञानस्यापरोक्ष्यानुभवविरोधः। न वा इन्द्रियव्यापारानुविधानविरोधः। नीलाद्यर्थिनो बहिःप्रवृत्तिस्तु नापरोक्षज्ञानात्। किन्तु तदनन्तरभाविन आनुमानिकज्ञानात्। यथा वायुनिषेवणार्थिना शाखाचलनं दृष्ट्वा वृक्षमूले प्रवृत्तिः, न चाक्षुषशाखाचलनज्ञानात्। किन्तु तल्लिंगकवाय्यनुमानादिति, तन्न सम्भवति। क्षणिकस्य विषयस्यापरोक्षज्ञानकाले असोतऽपरोक्षज्ञानहेतुत्वादर्शनात् सत एव जपाकुसुमादेस्स्वाकारार्पणहेतुत्वेऽपि असत्सतददर्शनेन असतोविषयस्य ज्ञाने स्वाकारार्पणाक्षमत्वात्॥॥उदासीनानामपि चैवं सिद्धिः॥ तत्काले असत एव उत्पादकत्वे उदासीनानामनुद्युञ्जनानां पुरुषाणां उद्युञ्जानपुरुषवत् सर्वकार्यसिद्धिस्स्यात्। उद्युञ्जानानुद्युञ्जानयीस्तत्कालासत्त्वाविशेषादिति सौत्रांतिकमतं तुच्छमेव॥ ॥इति समुदायाधिकरणम्॥&lt;/p&gt;</description>
    </item>
    <item>
      <title>14 उपलब्ध्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/2/14_upalabdhyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/2/14_upalabdhyadhikaraNam/</guid>
      <description>&lt;p&gt;॥नाभाव उपलब्धेः॥ ज्ञानमेव तत्वम्। नान्यत्परमाणुसमुदायरूपं तदारब्धावयविरूपं किञ्चिदस्ति। परमाणूनामप्रामाणिकत्वात् तेषां क्षणिकानां समुदायभावासम्भवात् परमाणुसंयोगस्य व्याप्यवृत्तित्वाव्याप्यवृत्तित्वविकल्पदुस्थत्वेन अवयवेषु अवयविनः कृत्स्नैकदेश विकल्पदुस्स्थत्वेन च परस्परसंयुक्तावयवतदाश्रितावयव्यसम्भवाच्च बाह्यर्थानामान्तरविज्ञान सम्बन्धानिरूपणे तद्वषयत्वासम्भवाच्च सम्बन्धं विना विषयत्वे सर्वविषयानामेकस्मिन्नेव ज्ञानेऽवभासप्रसङ्गात्। न च बाह्यार्थाभावे नीलपीतादिज्ञानानां निरालम्बनत्वापातः। ज्ञानानामेव नीलपीताद्याकारत्वात्। नीलादिकं ज्ञानाभिन्नं ज्ञानोपलम्भव्याप्योपलम्भविषयत्वात् ज्ञानवत्, व्याप्यत्वस्याभेदेऽपि सम्भवेन न दृष्टान्तासिद्धिः। न च नीलतज्ज्ञानयोरभेदे &amp;lsquo;अहं जानामी&amp;rsquo;ति क्रियाकर्मभावेन भेदावभासविरोध इतिवाच्यम्। तस्य द्विचन्द्रज्ञानवद्भ्रान्तित्वात्। तदाहुः-&amp;lsquo;सहोपलम्भनियमादभेदो नीलतद्धियोः। भेदस्तु भ्रांतिविज्ञानैर्दृश्यश्चन्द्र इवाद्वय&amp;rsquo; इति, &amp;lsquo;अविभागोऽपि बुध्यात्मा विपर्यासितदर्शनैः। ग्राह्यग्राहकसंवित्तिभेदवानिव लक्ष्यत&amp;rsquo; इति च। ननु सर्वस्याप्यान्तरत्वे बाह्यत्वावभासः कथमिति चेन्न। उपरिस्थितानां नक्षत्रादीनामुद्यतां भूमिस्थत्वावभासवत् बाह्यत्वावभासस्यापि भ्रमत्वात्। अपि च स्तम्भज्ञानं कुड्यज्ञानमित्येवंरूपस्य ज्ञानपक्षपातस्यज्ञानगतं विशेषमन्तरेणानुपपत्तेः&amp;quot; अवश्यं विषयसारूप्यं ज्ञानपक्षपातस्य ज्ञानगतं विशेषमन्तरेणानुपपत्तेः अवश्यंविषयसारूप्यं ज्ञानस्याभ्युपगन्तव्यम्। ततश्चाङ्गीकृते च ज्ञानगताकारे आकारद्वयानुपलम्भादपार्थिकैव बहिरर्थकल्पना। स्वप्नादिवच्चेदं द्रष्टव्यम्। यथा स्वप्नमायामरीच्युदकगन्धर्वनगरादिप्रत्यया विनैव बाह्यार्थेन ग्राह्यग्राहकाकारा भवन्ति, एवं&amp;quot; जागरितप्रत्यया अपि, प्रत्ययत्वाविशेषात्। कथं पुनरसति बाह्यार्थै प्रत्ययवैचित्र्यमुपपद्यत इति चेन्न। वासनावैचित्र्यस्यैव नियामकत्वात्। अनादौ संसारे बीजांकुरवज्ज्ञनानां वासनानाञ्चान्योन्यनिमित्तकत्वेन वैचित्र्यात्। तस्मादभावो बाह्यार्थस्येत्येवं प्रत्यवस्थिते योगाचारे पठत्याचार्यः॥ नाभावउपलब्धेः। नखल्वभावोबाह्यार्थस्य युक्तः। कस्मात् - उपलब्धेः। उपलभ्यन्ते हि प्रतिप्रत्ययं&amp;quot; बाह्योऽर्थस्स्तम्भकुड्यादिः। नचोपलभ्यमानस्यैवाभावो युक्तः। यथा हि कश्चित् भुञ्जानो भुजिसाध्यां&amp;quot; तृप्तिमनुभवन् ब्रूयात् &amp;lsquo;नाहं भुञ्जे न च तृप्यामी&amp;rsquo;ति ब्रुवन् कथमुपादेयवचनस्स्यात्। ननु &amp;lsquo;नाहमुपलभे न च सोऽस्ती&amp;rsquo;ति ब्रुवन् कथमुपादेयवचनस्स्यात्। ननु &amp;lsquo;नाहमेवं ब्रवीमि नैवार्थमुपलभ&amp;rsquo; इति, किंतूपलब्धिव्यतिरिक्तं&amp;quot; नोपलभ इति ब्रवीषि। न तु युक्त्यपेक्षं ब्रवीषि। यत उपलब्धव्यतिरेको बलादर्थस्याभिगन्तव्यः। उपलब्धेरेव। न हि कश्चिदुपलब्धिमेव स्तम्भः कुड्यमित्युपलभते। उपलब्धइविषयत्वेनैव स्तम्भकुड्यादीन् सर्वे लौकिका उपलभन्ते। ननु बाह्यार्थस्यासम्भव उक्तः, न। प्रमाणप्रवृत्त्यप्रवृत्त्यप्रवृत्तिपूर्वकौ हि सम्भवासम्भवौ। न तु सम्भवासम्भवपूर्वके प्रमाणप्रवृत्त्यप्रवृत्ती। यद्धि प्रत्यक्षादीनामन्यतमेनापि प्रमाणेनोपलभ्यते तत्सम्भवति, यत्तु न कैश्चिदप्युपलभ्यते, तन्नसम्भवति। इह तु यथान्वं सर्वैरेव प्रमाणैर्बाह्यार्थउपलभ्यमानः कथं&amp;quot; न सम्भवतीत्युच्यते। यदुक्तं स्वप्नादिप्रत्ययवत् जागरितप्रत्यया अपि विनैव बाह्यार्थेन भवेयुः, प्रत्ययत्वाविशेषादिति, तत्राह-॥वैधर्म्याच्च न स्वप्नादिवत्॥ न न्वप्नादिवज्जागरितप्रत्यायाभवितुमर्हति। कस्मात्? वैधर्म्यात्। किं पुनर्वैधर्म्यं बाधाबाधौ। बाध्यतेहि स्वप्नोपलब्धं वस्तु प्रबुद्धस्य &amp;lsquo;मिथ्यैव मयोपलब्धो महाजनसमागमः नह्यस्ति महाजनसमागमः&amp;quot; निद्रादूनन्तु मे मनो बभूव तेनैषा भ्रान्ति&amp;rsquo;रिति। एवं मायादिष्वपिभवतियथार्हबाधः। नैवं जागरितोपलब्धं&amp;quot; स्तंभादिकं कस्यांचिदवस्थायां बाध्यते। तत्रैवंसति न शक्यते वक्तुं मिथ्या जागरितोपलब्धिः उपलब्धित्वात् स्वप्नोपलब्धिवदिति उभयोरन्तरं स्वयमनुभवता। नच स्वानुभवापलापः प्राज्ञमानिभिर्युक्तः कर्तुम्। तस्माद्विज्ञानव्यतिर्क्तोबाह्यार्थोऽबाधितोऽभ्युपगन्तव्य इति सूत्रत्रितयार्थश्च वर्णितः। एवं&amp;quot; सूत्रं व्याकुर्वतां परेषां प्रपञ्चमिथ्यात्ववादः कथं सङ्गतस्स्यात्। मानान्तराप्राप्तजगत्कारणत्वादिब्रह्मधर्मप्रतिषेधे ब्रह्मकुतो न प्रतिषिध्येत। ब्रह्मव्यतिरिक्तस्य सर्वस्य स्वरूपतो निषेधे अखण्डार्थवेदांतवाक्य गतयोग्यताया अप्यसत्वेन तत्समसत्ताकस्य वाक्यार्थभूतब्रह्मणोऽपि असत्वापातात्, प्रपञ्चस्य शशश्रृङ्गादिवन्निः&amp;quot; स्वरूपत्वापाताच्च। न च न स्वरूपेण निषेधं ब्रूमः। किन्तु पारमार्थिकत्वाकारेणेति वाच्यम्। स्वरूपानिषेधे अबाध्यत्वलक्षणपारमार्थिकसत्त्वस्यापि निषेधानर्हत्वात्। ननु सत्वनिषेध एव स्वरूपनिषेधः। अतो &amp;lsquo;नेह नानास्ती&amp;rsquo;ति सत्वनिषेधात् स्वरूपमपि निषिद्धमेव। न च तस्य निरस्वरूपत्वे शून्यवादाविशेषस्येष्टत्वादिति चेत्, न। तर्हि &amp;lsquo;नाभाव उपलब्धे&amp;rsquo; रित्यधिकरणविरोधस्य दुष्परिहरत्वात्। &amp;lsquo;चैत्यं वंदेते&amp;rsquo;ति वाक्यात् &amp;lsquo;ज्योतेष्टोमेने&amp;rsquo;ति वाक्यार्थस्य बौद्धाभिमतसांवृतिक सत्यत्वस्थानाभिषिक्तस्य व्यावहारिकसत्यत्वस्य त्वयाऽभ्युपगतत्वाचैत्यवन्दनवाक्ये त्सयाप्यभावाद्वैषम्यमिति वाच्यम्। &amp;lsquo;नेह घटोऽस्ती&amp;rsquo;ति वाक्ये लोकप्रसिद्धव्यावहारिक सत्वनिषेधवत् &amp;lsquo;नेह नानास्ती&amp;rsquo;ति वाक्ये लोकप्रसिद्धस्यैव निषेद्धुं युक्ततया सत्वान्तरनिषेधस्य असम्भवात्। इतरधा &amp;lsquo;नेह नानास्ती&amp;rsquo;त्यस्याश्श्रुतेरप्रसक्तप्रतिषेधत्वापातात्। उक्तञ्चाभियुक्तैः &amp;lsquo;वेदोऽनृतोबुद्धकृतागमोऽनृतः प्रामाण्यमेतस्य च तस्यचानृतं। बोद्धोनृतो बुद्धिफले तथाऽनृते यूयञ्च बौद्धाश्च समानसंसद&amp;rsquo; इत्यलंप्रसक्तानुप्रसक्त्या॥॥न भावोऽनुपलब्धेः॥ केवलस्य अर्थशून्यस्य ज्ञानस्य भावस्स्सम्भवति। कुतः-क्वचिदप्यनुपलब्धेः। न ह्यकरतृकस्याकर्मकस्य वा ज्ञानस्य क्वचिदप्युपलब्धिः। स्वप्रज्ञानादिष्वपि ईश्वरसृष्टपदार्थानां सत्त्वान्नार्थशून्यत्वमिति ख्यातिनिरूपणभाष्ये प्रतिपादितम्॥ ॥इति उपलब्ध्यधिकरणम्॥&lt;/p&gt;</description>
    </item>
    <item>
      <title>15 सर्वथानुपपत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/2/15_sarvathAnupapattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/2/15_sarvathAnupapattyadhikaraNam/</guid>
      <description>&lt;p&gt;॥सर्वथाऽनुपपत्तेश्च॥ लोके विज्ञानं घटपटादयश्च सर्वे भावा न सन्ति। कुतः? उत्पत्त्यनिरूपणात्। न च घटादिभावानामभावात्तावदुत्पत्तिस्सम्भवति। पिंडादेरनुपमृदितात्स्वेन रूपेण घटाद्युत्पत्त्यदर्शनात्। नाप्यभावात्। अभावात्तावदुत्पद्यमानो घटादिरभाव एव स्यादिति माध्यमिकस्य सर्वशून्यवादस्सम्यगिवेतिचेत्, अत्र भावाभावशब्दयोस्तद्बुध्योश्च प्रमाणेन उपलभ्यमानस्यैव वस्तुनोऽवस्थाविशेष एव विषयः। वर्तमानतयोपलभ्यमानोऽवस्थाविशेषो भावबुद्धिविषयः तद्विरोध्यवस्थाविशेषोऽभावबुद्धिविषय इति उत्पत्त्यनिरूपणहेतुरसिद्ध इति दूषणं मनसि कृत्वा दूषणान्तरं पठत्याचार्यः- सर्वथाऽनुपपत्तेश्च। सर्वशून्यवादी सर्वं सदितिवाऽसदिति वा प्रकारान्तरेण वा यदि स्वाभिमतं साधयति, सर्वथाऽपि सर्वशून्यत्वानुपपत्तेः स्वाभिमतासिद्धिः। सद्भावासद्भावयोः विद्यमानवस्तुधर्मत्वोपपादनात्। सूत्रार्थश्च स्पष्टः॥ ॥इति सर्वथाऽनुपपत्त्यधिकरणम्॥&lt;/p&gt;</description>
    </item>
    <item>
      <title>16 एकस्मिन्नसंभवाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/2/16_ekasminnasaMbhavAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/2/16_ekasminnasaMbhavAdhikaraNam/</guid>
      <description>&lt;p&gt;॥नैकस्मिन्नसंभवात्॥ अथ जैनमतं निराक्रियते। ते चैवं मन्यन्ते-जीवाजीवास्रवसंवरनिर्जरबंधमोक्षा नाम सप्त पदार्थाः। बोधात्मको जीवः। जडवर्गस्त्वजीवः। इन्द्रियप्रवृत्तिरास्रयं। शमदमादिरूपाप्रवृत्तिः संवरः। तप्तशइलारोहणं&amp;quot; निर्जरः। बन्धोऽष्टविधं कर्म। तत्र घातिकर्म चतुर्विधं। ज्ञानावरणीयं, दर्शनावरणीयं, मोहनीयं, आंतरायिकमिति। तत्र सम्यग्ज्ञानान्नमोक्ष इति विपर्ययोज्ञानावरणीयं। अर्हद्दर्शनाभ्यासान्नमोक्ष इति ज्ञान दर्शनावरणीयं। बहुषु प्रसिद्धेषु मोक्षमार्गेषु विशेषावरणीयं मोहनीयं। मोक्षमार्गप्रवृत्तानां&amp;quot; विघ्नकरं विज्ञानमांतरायिकं कर्म। तानीमानि श्रेयोहंतृत्वात् घातिकर्माणीत्युच्यते। अथ अघातिकर्म चतुर्विधम्। वेदनीयं, नामिकं, गोत्रिकं, आयुष्कञ्चेति। तत्र वेदनीयं कर्म शुक्लपुद्गलविपाकहेतुः। तद्धि कर्म बंधोऽपि न भवति। निश्रेयसप्राप्तिहेतुतत्वज्ञानाविघातकत्वात्। शुक्लपुद्गलारंभकं वेदनीयकर्मानुगुणं&amp;quot; नामिकं कर्म। तद्धि शुक्लपुद्गलाद्यवस्थां कलिलबुद्बुदादिमारभते। गोत्रिकं तु अवायकृतं ततोऽप्याद्यं&amp;quot; शक्तिरूपेणावस्थितं। आयुः कायति कथयति उत्पादनद्वारेणेति आयुष्कं। तान्येतानि शुक्लपुद्गलाश्रयत्वात् अघातिकर्माणि। तदेतत्कर्माष्टकं पुरुषं बध्नाति। तथा च विगळितसमस्तक्लेश तद्वासनस्यानावरणज्ञानसुखैकतानस्यात्मन उपरिदेशावस्थानं मोक्ष इत्येके। अन्येतूर्ध्वगमनशीलस्य जीवस्य शुष्कालाबुफलोन्मज्जनवत् सततोर्ध्वगमनं&amp;quot; मोक्ष इति वर्ण्यन्ति। इदमन्यदपि प्रपञ्चमाचक्षते। पञ्चास्तिकाया नाम जीवास्तिकायः, पुद्गळास्तिकायः, धर्मास्तिकायः, अधर्मास्तिकायः, आकाशास्तिकायश्चेति। अस्तीति कायते शब्द्यत इत्यस्तिकायः। जीवएवास्तिकायो जीवास्तिकायः। एवं सर्वत्र। तत्र च जीवास्तिकायस्त्रिविधः। बद्धो मुक्तो नित्यसिद्धिश्च। नित्यसिद्ध आर्हतः। इतरौ द्वौ प्रसिद्धौ। पूर्यते गळतिचेति उपचितापचितं वस्तु पुद्गळशब्देनोच्यते। पुद्गळास्तिकायश्च षोढा। पृथिव्यादिभूतचतुष्टयं, स्थावरं, जंगमं चेति। धर्मास्तिकायः प्रवृत्यनुमेयः। अधर्मास्तिकायः&amp;quot; स्थितिहेतुः। आकाशास्तिकायोद्विविधः। लोकाकाशोऽलोकाकाशश्चेति। उपर्युपरि वर्तमानानां लोकानामंतर्वर्त्याकाशो लोकाकाशः। सर्वेषां लोकानामूर्ध्ववर्ती अनावृताकाशः अलोकाकाशः। सर्वेष्येते पदार्थाः &amp;lsquo;स्यादस्ति, स्यान्नास्ति, स्यादस्ति च नास्तिच, स्यादवक्तव्यं, स्यादस्तिचावक्तव्यञ्च, स्यान्नास्तिचावक्तव्यंच, स्यादस्तिचनास्तिचावक्तव्यं&amp;rsquo; इत्येवं सत्वा-सत्व-सदसत्व-सदसद्विलक्षणत्वा-सत्वविशिष्ट सदसद्विलक्षणत्व- सत्वविशिष्टसदसद्विलक्षणत्व सदसत्वविशिष्टसदसद्विलक्षणत्वरूपसप्तभङ्गीपरिवृताः। स्याच्छब्दोऽत्र तिङंतप्रतिरूपकोऽनैकांत्यद्योतकः। एवं सर्वं वस्त्वनेकांतमिति। अतस्तन्मतं समञ्जसं क्स्याप्यप्रतिक्षेप्यत्वादिति पूर्वपक्षे- नैकस्मिन्नसंभवात्। एकस्मिन्वस्तुनि सत्वासत्वभिन्नत्वादिविरुद्ध धर्माणां परस्परविरह स्वरूपाणामसंभवात्तन्ततमसमंजसम्। प्रमाणाप्रमाणविभागाभावप्रसंगेन सर्वव्यवहारोच्छेदप्रसङ्गात्॥॥एवंचात्माकार्त्स्न्यं॥ जीवस्यदेहानुरूपपरिमाणत्त्वमित्यभ्युपगच्छतां जैनानां हस्त्यादिशरीरस्थस्यात्मनो न्यूनपरिमाणमशकादि शरीरप्रवेशे आत्मनः परिपूर्णता न स्यात्॥ अथ सङ्कोचविकासधर्मतयाऽऽत्मनः पर्यायेणावस्थान्तरापत्त्या न विरोध इति अन्वेत्तत्राह-॥ न च पर्यायादप्यविरोधो विकारादिभ्यः॥ कालभेदेन सङ्कोचविकासावस्थाभ्युपगमै विकारित्वानित्यत्वादिदोषप्रसङ्गः॥॥अंत्यावस्थितेश्चोभयनित्यत्वादविशेषः॥ जीवस्य यदंत्यं परिमाणं मोक्षावस्थागतं, तस्य देरांतरपरिग्रहाभावेनावस्थितत्वात्तस्य परिमाणस्य तदाश्रयस्य च जीवस्य नित्यत्वादुत्तरावस्थाविधुरत्वेन नित्यत्वात्तदेवपरिमाणं पूर्वत्राप्यविशिष्टमित्येवाभ्युपगन्तव्यं। उत्तरावधिशून्यस्य पूर्वावध्यभावात्। अतश्च देहभेदेन तदनुरुपपरिमाणभेद इति जैनानां दर्शनमसंगतं। अनेन जैनमतप्रतिक्षेपेणैव भेदाभेदसमावेशवाद्याश्मरथ्यमतमपि निरस्तम्॥ ॥इति एकस्मिन्नसम्भवाधिकरणम्॥&lt;/p&gt;</description>
    </item>
    <item>
      <title>17 पशुपत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/2/17_pashupatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/2/17_pashupatyadhikaraNam/</guid>
      <description>&lt;p&gt;॥पत्युरसामंजस्यात्॥ सर्वज्ञपशुपतिप्रणीतत्वात्पशुपतिमतमादरणीयमिति पूर्वपक्षे प्राप्त उच्यते- पत्युरसामञ्जस्यात्। पत्युः पशुपतेर्मतमनादरणीयं। वेदविरुद्धमुद्राषट्कधारण सुराकुंभस्थापनशवभस्म स्नानादि धर्माणां निमित्तमात्रेश्वरस्य चाभ्युपगमेन तन्मतस्यासमंजसत्वात्॥॥अधिष्ठानानुपपत्तेश्च॥ अवैदिकस्य तदभिमताशरीरेश्वरस्य प्रधानाधिष्ठातृत्वानुपपत्तेश्च॥॥ करणवच्चेन्न भोगादिभ्यः॥ यथा जीवस्य करणकळेबराधिष्ठाने करणकळेबरांतरनैरपेक्ष्यं, एवं पशुपतेरपि प्रधानाद्यधिष्ठानेऽपि शरीरांतरनैरपेष्यमस्त्विति चेन्न। तर्हि तथैव सुखदुःखभोगादयः प्रादुप्युः॥॥अन्तवत्त्वमसर्वज्ञता वा॥ वाशब्दश्चार्थः। तद्वदेव पुण्यापुण्यकर्मवश्यत्वादेरपि प्रसक्त्योत्पादविनाशवत्त्वज्ञानसङ्कोचादेरपि प्रसङ्गः। अतो निमित्तोपादानभेदवादिपाशुपतमतमनादरणीयम्॥ ॥इति पशुपत्यधिकरणम्॥ &amp;mdash;&amp;mdash;&amp;mdash;&amp;mdash;&amp;ndash; ननु &amp;lsquo;नजायते म्रियत&amp;rsquo; इति श्रुतिप्रतिषिद्धा &amp;lsquo;वासुदेवात् संकर्षणो नाम जीवो जायत&amp;rsquo; इति कर्तुर्जीवात्करणस्य मनस उत्पत्तिश्श्रूयमाणाऽपि न संभवति। कर्तुर्जीवात् करणोत्पत्तेः &amp;lsquo;एतस्माज्जायते प्राणो मनस्सर्वेन्द्रियाणि चे&amp;rsquo; ति मनसो ब्रह्मोत्पत्तिप्रतिषादक श्रुतिविरोधादिति॥&lt;/p&gt;</description>
    </item>
    <item>
      <title>18 उत्पत्त्यसंभवाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/2/18_utpattyasaMbhavAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/2/18_utpattyasaMbhavAdhikaraNam/</guid>
      <description>&lt;p&gt;॥उतपत्यसम्भवात्॥॥नचकर्तुःकरणम्॥ इति द्वाभ्यां पञ्चरात्रमप्रमाणमिति पूर्वपक्षं कृत्वा-॥विज्ञानादिभावे वा तदप्रतिषेधः॥॥विप्रतिषेधाच्च॥ इति द्वाभ्यां सिद्धांतितम्। वाशब्दः पूर्वपक्षव्यावृत्त्यर्थः। विज्ञानं च तदादिच विज्ञानादि। परमात्मत्यर्थः। आदिशब्देन &amp;lsquo;अदभक्षण&amp;rsquo; इत्यस्मादावश्यकार्थणिनिप्रत्ययांतेन निखिलजगत्संहर्तृत्वमुखेन कारणत्वप्रतिपादनात्। &amp;lsquo;सङ्कर्षणाज्जीवो जायत&amp;rsquo; इति श्रुतस्य जीवशब्दार्थस्य अभिमानिपरमात्मभावे सति शास्त्रप्रामाण्याप्रतिषेधस्सिध्यति। परमात्मनश्च जननन्नाम स्वेच्छाधीनशरीरपरिग्रहः। तस्मिन्नेव पञ्चरात्रमन्त्रे &amp;lsquo;सह्यनादिरनन्तश्चे&amp;rsquo;ति जीवोत्पत्तेर्विशेषेण प्रतिषिद्धतया तद्विरुद्धाभिधानासम्भवात्। &amp;lsquo;सङ्कर्षणो नाम जीवो जायत&amp;rsquo; इत्यनेन जीवाभइमानिसङ्कर्षणे स्वेच्छाधीनशरीरपरिग्रहरूपा उत्पत्तिः&amp;quot; प्रतिपाद्यत इति न पञ्चरात्राप्रामाण्यमिति सूत्रयोरर्थः॥ ननु सांख्यपाशुपताद्यधिकरणवदिदमप्यधिकरणं पञ्चरात्रप्रामाण्य प्रतिषेधकं किं न स्यादिति चेद्वेदोपबृह्मणाय भारतसंहितां कुर्वता बादरायणेन &amp;lsquo;इदं शतसहस्राद्धि भारताख्यानविस्तरात्। आमथ्यमतिमंथानं दध्नो घृतमिवोद्धृतम्॥ नवनीतं यथा दध्नो द्विपदां ब्राह्मणो यथा। आरण्यकञ्च वेदेभ्य ओषधीभ्यो यथाऽमृतम्॥ इदं महोपनिषदं&amp;quot; चतुर्वेदसमन्वितम्। सांख्ययोगकृतांतेन पञ्चरात्रानुशब्दितम्॥ इदं श्रेय इदं ब्रह्म इदं हित मनुत्तमम्। ऋग्यजुस्सामभिरिजुष्टमथर्वांगिरसैस्तथा।. भविष्यति प्रमाणंवैएत देवानशासनम्॥ ब्राह्मणैः क्षत्रियैर्वैश्यैश्शूद्रैश्च कृतलक्षणैः। अर्चनीयश्च सेव्यश्च नित्ययुक्तैस्स्वकर्मसु॥ सात्वतं विधिमास्थाय गीतस्संकर्षणेन यः। अस्मात्प्रवक्ष्यते धर्मान्मनुस्स्वायंभुवस्तथे&amp;rsquo; त्यादिभिर्वचनैर्बहुषु स्थलेषु पञ्चरात्रप्रामाण्यं&amp;quot; प्रतिष्ठापितवता शारीरकशास्त्रे तत्प्रामाण्यं निराक्रियत इत्यसङ्गतत्वात्। नन्वेवं &amp;lsquo;एवं तत्वमिदं&amp;quot; कृत्स्नं सांख्यानां विदितात्मनां। यदुक्तमृषिभिर्मुख्यैः कपिलादिभिरीश्वरैः॥ यस्मिन्नविभ्रमाः&amp;quot; केचिदृश्यंते मनुजर्षभ। गुणाश्च यस्मिन् बहवो दोषहानिश्च केवले&amp;rsquo;ति भारते कापिलमतस्य भ्रमादिदोषाभावप्रतिपादनात्, &amp;lsquo;सर्वेषु च नृपश्रेष्ठ ज्ञानेष्वेतेषु दृश्यते। यथागमं यथान्यायं निष्ठानारायणः प्रभु&amp;rsquo;रिति सांख्ययोगपाशुपतादीनमपि नारायणनिष्ठत्वप्रतिपादनात्, &amp;lsquo;तमेव शास्त्रकर्तारः प्रवदन्ति मनीषिण&amp;rsquo; इति तच्छास्त्रकर्तॄणामपि नारायणप्रतिपादकत्वस्य प्रतिपादनात्, &amp;lsquo;सांख्यं योगः पांचरात्रं वेदाः पाशुपतं वेदाः पाशुपतं तथा। आत्मप्रमाणान्येतानि नहन्तव्यानि हेतुभि&amp;rsquo;रिति सर्वेषामपि प्रमाणत्वप्रतिपादनाच्च, &amp;lsquo;सर्वे प्रमाणं&amp;quot; च तथा यथै तच्छास्त्रमुत्तम&amp;rsquo;मिति पञ्चरात्रदृष्टांतेनेतरशास्त्राणामपि प्रामाण्यप्रतिपादनाच्च, सांख्यपाशुपताद्यागमानामपि अप्रामाण्यं निराक्रियत इति चेत् सत्यं। भ्रमविप्रलिप्सादिराहित्यं&amp;quot; शास्त्रकर्तॄणां परमतात्पर्यं च नारायण एवेति समानम्। तथाऽपि अबहुश्रुततया तद्वक्तॄणां हृदयमजानन्तः&amp;quot; आपातप्रतिपन्नमेवार्थं, तात्विकं मन्यमाना ये प्रत्यवतिष्ठन्ते, तान् प्रति सांख्याद्यागमानामापातप्रतिपन्नार्थमात्रपरत्वमन्वारुह्य सूत्रकृता तन्निरासः कृतः। पञ्चरात्रशास्त्रे तु परमतत्वहितपुरुषार्थानामेवापाततोपि प्रतीतेर्वेदाविरुद्धनिमित्तोपादानाभेदप्रतीतेश्च कृत्स्नं पञ्चरात्रतन्त्रं प्रमाणमेवेति नैकदैव अप्रामाण्यशंकावकाश इति भावः॥ ॥इति पञ्चरात्राधिकरणम्॥ इति चतुष्षष्टिप्रबन्धनिर्माणसंसूचितसर्वतंत्रस्वतंत्रताबिरुदांचितैः&amp;quot; श्रीमद्रंगरामानुजमुनिभिरनुगृहीतायां श्रीशारीरकब्रह्मसूत्रव्याख्यायां&amp;quot; श्रीशारीरकशास्त्रार्थदीपिकायां द्वितीयाध्यायस्य द्वितीयः पादः॥&lt;/p&gt;</description>
    </item>
  </channel>
</rss>
