<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/3/</link>
    <description>Recent content in &#43;३ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/3/index.xml" rel="self" type="application/rss+xml" />
    <item>
      <title>19 वियदधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/3/19_viyadadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/3/19_viyadadhikaraNam/</guid>
      <description>&lt;p&gt;॥नवियदश्रुतेः॥ छांदोग्ये &amp;lsquo;तत्तेजोऽसृजते&amp;rsquo;ति तेजस एव प्रथमतस्सृष्ट्यभिधानात् आकाशोत्पत्तेरश्रुतेराकाशो नोत्पद्यत इति पूर्वपक्षे प्राप्तउच्यते-॥अस्ति तु॥ आकाशस्याप्युतपत्तिरस्त्येव। तैत्तिरीयके &amp;lsquo;आत्मन आकाशस्संभूत&amp;rsquo; इति उत्पत्तेश्श्रवणात्। पुनश्चोदयति&amp;ndash;॥गौण्यासम्भवाच्छब्दाच्च॥ &amp;lsquo;आत्मन आकाशस्संभृत&amp;rsquo; इत्युत्पत्तिश्रुतिः गौणी। निरवयवाकाशोत्पत्तेः छान्दोग्येचाश्रुतायाः प्रतिपादनासंभवात्, &amp;lsquo;वायुश्चांतरिक्षञ्चैतदमृत&amp;rsquo;मिति आकाशस्यामृतत्वश्रवणाच्चेत्यर्थः॥ननु &amp;lsquo;आत्मन आकाशस्संभूत&amp;rsquo; इत्यत्र आकाशे संभूतशब्दस्य गौणत्वे &amp;lsquo;आकाशाद्वायुः, वायोरग्निः&amp;rsquo; इत्यादौ श्रुतस्य संभूतशब्दस्य गौणत्वं स्यादित्यत्राह&amp;ndash; ॥स्याच्चैकस्य ब्रह्मशब्दवत्॥ एकस्यैव संभूतशब्दस्य आकाशे गौणत्वं वायोरित्यादावनुषक्तस्यसंभूतशब्दस्य मुख्यत्वं संभवति। यथा मुंडके &amp;lsquo;तस्मादेतद्ब्रह्म नामरूपमन्नं च जायत&amp;rsquo; इति प्रधाने गौणतया प्रयुक्तस्य ब्रह्मशब्दस्य एतस्मिन्नेव प्रकरणे &amp;lsquo;तपसा चीयते ब्रह्मे&amp;rsquo; ति ब्रह्मणि मुख्यतया प्रयोगदर्शनात्॥चरिहरति&amp;ndash; ॥प्रतिज्ञाऽहानिख्यतिरेकात्॥ आकाशस्यापि ब्रह्मोपादेयतया ब्रह्माव्यतिरेके सत्येव एकविज्ञानेन सर्वविज्ञानप्रतिज्ञाया अहानिर्भवति। ब्रह्माकार्यस्यापि वस्तुनस्सत्वे एकविज्ञानेन सर्वविज्ञानप्रतिज्ञा हीयेतेत्यर्थः॥॥शब्देभ्यः॥ &amp;lsquo;सदेव सोम्येदमग्र आसीत् एकमेवाद्वितीयं, ऐतदात्म्यमिदं सर्व&amp;rsquo;मित्यादिशब्दैस्सर्वस्यापि वस्तुनो ब्रह्मकार्यत्वब्रह्मात्मकत्वप्रतिपादनपरैश्चायमर्थो विधीयते&amp;ndash;॥यावद्विकारं तु विभागो लोकवत्॥ तुशब्दश्चार्थे। छांदोग्ये &amp;lsquo;ऐतदात्म्यमिदं सर्व&amp;rsquo; मित्यादिभिराकाशादेस्सर्वस्य विकारत्वप्रतिपादनादेव विभागशब्दितोत्पत्तिरप्युक्तैव। यथा लोके &amp;lsquo;एते सर्वे देवदत्तपुत्रा&amp;rsquo; इत्यभिधाय तेषु केषांचिदुत्पत्तिपादनेऽपि सर्वेषामप्युतपत्तिः प्रतिपादितैव भवति, तद्वत्। &amp;lsquo;वायुश्चान्तरिक्षं चैतदमृत&amp;rsquo; मिति तु देवानामिव चिरकालस्थायित्वाभिप्रायाम्॥॥असंभवस्तु सतोऽनुपपत्तेः॥ आकाशोत्पत्तिप्रतिपादनेनैव वायोरप्युतपत्तिः प्रतिपादितैवेत्यर्थः। ननु &amp;lsquo;तदभिध्यानादेव तु तल्लिङ्गा&amp;rsquo;दिति उत्तराधिकरणे वाय्यवाकाशादिश्ब्दैः परमात्मैवाभिधीयत इति वक्ष्यते, ततश्च सच्छब्दवाच्यब्रह्मोपादेयतया ब्रह्माव्यतिरेके सति ब्रह्मणोऽप्युत्पत्तिरवर्जनीयेत्यत्राह&amp;ndash;॥असंभवस्तु सतोऽनुपपत्तेः॥ तुशब्दोऽवधारणे। उतपत्त्यसंभवस्तु परस्य ब्रह्मण एव। इतरस्य सदेवेत्यवधारणाद्यनुपपत्तेस्संभवइत्यर्थः॥ ॥इति वियदधिकरणम्॥&lt;/p&gt;</description>
    </item>
    <item>
      <title>20 तेजोधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/3/20_tejodhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/3/20_tejodhikaraNam/</guid>
      <description>&lt;p&gt;॥तेजाऽतस्तथाह्याह॥ &amp;lsquo;वायोरग्निः, अग्नेरापः, अद्भ्यः पृथिवी&amp;rsquo; त्यादौ वायुरूपाद्ब्रह्मणः अग्निरुत्पद्यते उत केवलवायोरंवेति विशये अतः केवलवायोरेवेति विशये अतः केवलवायोरेव तेज उत्पद्यते। &amp;lsquo;वायोरग्नि&amp;rsquo;रिति श्रुतिराह॥॥आपः॥ आपस्तेजस एवोत्पद्यन्ते। &amp;lsquo;अग्नेराप&amp;rsquo; इति श्रुतिराह&amp;ndash;॥पृथिवी॥ पृथिव्यद्भ्य एवोत्पद्यते। &amp;lsquo;अद्भ्यः पृथिवी, ताअन्नमसृजंते&amp;rsquo;ति श्रुतिराह॥ननु कथमन्नशब्देन पृथिव्यभिधीयते तत्राह&amp;ndash; ॥अधिकाररूपशब्दांतरेभ्यः॥ महाभूतसृष्ठ्यधिकारात् पृथिव्येवान्नकारणभूतान्नशब्दोनोपचारादुच्यते। तथा &amp;lsquo;यदग्नेरोहितं रूपं तेजसस्तद्रूपं&amp;quot; यच्छुक्लं तदपां यत्कृष्णं तदन्नस्ये&amp;rsquo;ति कृष्णरूपस्यान्नसंबन्धितया कीर्तनान्नमुख्यमन्नशब्देनोच्यते। अपि तु पृथिव्येव। तैत्तरीयेक&amp;ndash; &amp;lsquo;अद्भ्यः पृथिवी&amp;rsquo;ति पृथिवीचाकविस्पष्टवाचकाकारश्रवणाच्चान्नशब्देन पृथिव्येवोच्यते। ततश्च केवलेवाय्वादेरेवाग्न्युत्पत्तिः। न तु तच्छरीरकब्रह्मण इति पूर्वपक्षे प्राप्त उच्यते&amp;ndash;॥तदभिध्यानादेव तु तल्लिङ्गात्सः॥ तुशब्दः पक्षव्यावर्तकः। वाय्वग्न्यादिशब्दैस्सपरमात्मैवाभिधीयते। &amp;lsquo;तत्तेज ऐक्षत ता आप ऐक्षन्ते&amp;rsquo;ति तत्तकार्यसृष्टिसंकल्परूपाभिध्यानलक्षणात् परमात्मलिङ्गादचेतने तेज आदौ ईक्षणासंभवात्॥॥विपर्ययेण तु क्रमोऽत्र उपपद्यते च॥ चशब्दोऽवधारणार्थः। &amp;lsquo;एतस्माज्जायते प्राणो मनस्सर्वेन्द्रियाणिच खं वायुर्ज्योतिरापः पृथिवी विश्वस्य धारिणी&amp;rsquo;त्येवं सर्वेषां भूतानां परब्रह्मानन्तर्यरूपो &amp;lsquo;वायोरग्निः, अग्नेराप इत्युपक्रमविवर्येण श्रूयमाणो यः क्रमस्सवाय्वादिशरीरकपरमात्मोपादानकत्व एवोपपद्यते। नतु केवलवाय्वाद्युपादानकत्व इति॥॥अंतरा विज्ञानमनसी क्रमेण तल्लिंगादिति चेन्नाविशेषात्॥ विज्ञानसाधनत्वादिन्द्रियाणि विज्ञानमित्युच्यते। ननु &amp;lsquo;एतस्माज्जायत&amp;rsquo; इति वाक्यं प्राणादीनां सर्वेषां&amp;quot; नाव्यवहितब्रह्मोपादानकत्वं प्रतिपादयति, किन्तु प्राणोत्पत्त्यनन्तरं मनसश्च सर्वेन्द्रियाणाञ्चोत्पत्तिः, तत आकाशादिभूतानामुत्पत्तिरिति इन्द्रियाणां मनसश्च प्राणभूतांतरालसृष्टत्व प्रतिपादनार्थं प्रवृत्तं, भूतसृष्टिक्रमप्रत्यभिज्ञानरूपाल्लिङ्गादिति चेन्न। अविशेषात्। अविशेषेण प्राणादीनां सर्वेषां&amp;quot; ब्रह्मानन्तर्यरूपक्रमप्रतीतेस्तत्परित्यागकारणाभावात्॥ननु वाय्वादि शरीरकब्रह्मणोऽग्न्याद्युतपत्तौ वाय्वादिशब्दानां तच्छरीरकब्रह्मणि लक्षणा स्यादित्यत्राह&amp;ndash; ॥चराचरव्यपाश्रयस्तु स्यात्तद्व्यपदेशो भाक्तस्तद्भावभावित्वात्॥ तुशब्दश्शंकानिवृत्यर्थः। चराचरव्यपाश्रयो देवमनुष्यादिवृक्षादि व्यपदेशो भाक्तः। वाच्यैकदेशे भज्यत इत्यर्थः॥ सर्वेषां चराचरशब्दानां विशिष्टंब्रह्मैवार्थः। विशेषणमात्रप्रयोगस्त्वमुख्यः। ततश्च वाय्वादिशरीरक ब्रह्माभिधानं मुख्यमेव। यद्वा अभाक्त इति छेदः। वाय्वादिशब्दैः ब्रह्मव्यपदेशः&amp;quot; अभाक्तः मुख्य इति यावत्। शरीरवाचिशब्दानां शरीरिपर्यन्तत्वादिति॥ ॥इति तेजोऽधिकरणम्॥&lt;/p&gt;</description>
    </item>
    <item>
      <title>21 आत्माधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/3/21_AtmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/3/21_AtmAdhikaraNam/</guid>
      <description>&lt;p&gt;यथा &amp;lsquo;वायुश्चान्तरिक्षं चैतदमृत&amp;rsquo;मिति वाय्वन्तरिक्षयोर्नित्यत्व श्रवणेऽपि &amp;lsquo;आत्मन आकाशस्सम्भूतः, आकाशाद्वायु&amp;rsquo;रिति च तयोरुत्पत्तिश्रवणेन तदेकविज्ञानेन सर्वविज्ञानसिध्यर्थं च सर्ववस्तुनो ब्रह्मविकारत्वस्य अवश्याश्रयणीयत्वादुत्पत्तिरंगीक्रियते, एवं जीवानां नित्यत्वश्रवणेऽपि &amp;lsquo;तोयेन जीवान् विससर्ज भूम्यां, प्रजापतिः प्रजा असृजते&amp;rsquo;ति जीवानामपि सृष्टिश्रवणात् एकविज्ञानेन सर्वविज्ञानसिध्यर्थं&amp;quot; च जीवस्यापि सृष्टिरभ्युपगन्तव्येति पूर्वपक्षे प्राप्त उच्यते- ॥नात्मा श्रुतेर्नित्यत्वाच्च ताभ्यः॥ आत्मा नोत्पद्यते। &amp;lsquo;न जायते म्रियते वा विपश्चित्, ज्ञाज्ञौ द्वावजा&amp;rsquo;विति उत्पत्तिनिषेधश्रुतेः&amp;quot; ताभ्य एव श्रुतिभ्यो नित्यत्वावगमाच्च। न च उत्पत्ति श्रुतेः सर्वविज्ञानप्रतिज्ञायाश्च विरोधश्शंक्यः। स्वरूपस्य नित्यत्वेऽपि ज्ञानसंकोचविकासलक्षणान्यथाभावरूपावस्थान्तरापत्तिसत्वेन उत्पत्तिश्रुतेस्सर्व विज्ञानप्रतिज्ञायाश्च उपपत्तेः। उत्पत्तिनिषेधश्रुतेश्च स्वरूपान्यथाभावलक्षणोत्पत्त्यभावपरतयाऽविरोधात्। इयांस्तु विशेषः। चिदचिदीश्वराणां त्रयाणामपि अवस्थान्तरापत्तिलक्षणोत्पत्तिरूपो विकारोऽस्त्येव। तथाऽपि अचेतनानां स्वरूपान्यथाभावलक्षणोत्पत्तिः। जीवानांतु सा नास्ति। अपि तु ज्ञानसङ्कोचविकासलक्षणस्वभावान्यथाभावरूपा। ईश्वरस्य तत्तन्नियन्तृत्वाद्यवस्थासत्वेऽपि उक्तलक्षणानिष्टद्वयाभावात् &amp;lsquo;नित्योनित्याना&amp;rsquo;मिति इतरविलक्षणनित्यत्वोक्तिरिति। न चेदं मंत्रद्वयं&amp;quot; परविषयमिति शक्यं वक्तुं। &amp;lsquo;न हन्यते हन्यमाने शरीर&amp;rsquo; इत्येतद्विवरणरूपत्वाद्वितीयमन्त्रस्य। &amp;lsquo;हन्ताचे&amp;rsquo;दिति मंत्रश्च जीवविषयएव। लोकस्य परमात्मनि हन्तृहन्तव्यभावप्रतिपत्त्यभावात्। परमात्माहि प्रत्यक्षागोचरः। कथं तस्मिन् वध्यत्वादिप्रतिपत्तिः। &amp;lsquo;अहमेनं हन्मि, अयं मां हन्तुमागच्छती&amp;rsquo;ति वध्यघातुकभावाभिमानोहि देहिनां जीविषय एव। ननु &amp;lsquo;नास्य जरयैतज्जीर्यत&amp;rsquo; इतिवत् परमात्मनोऽपि हननप्रतिषेध उपपद्यते। सत्यं&amp;quot; दहराकाशस्य देहान्तस्स्थित्या शङ्कितविकारनिषेध उपपद्यते। इह तु लोकसिद्धभ्रान्तिरर्थन्निरस्यते। न हि परमात्मनि वध्यघातकभावभ्रान्तिः कस्याप्यस्ति। अतोऽनुवादनिषेधावनुपपन्नौ। &amp;lsquo;न जायत&amp;rsquo; इति मंत्रश्च तेनैकार्थः। न च वेदान्तवेद्यपरिशुद्धात्मस्वरूपे कथं हननादिप्रसक्तितत्पूर्वकनिषेधाविति वाच्यम्। तस्यैव क्षेत्रज्ञतया तत्प्रयुक्ततत्सम्भवात्। अतो मंत्रद्वयमपि जीवविषयकमिति द्रष्टव्यम्॥ ॥इति आत्माऽधिकरणम्॥&lt;/p&gt;</description>
    </item>
    <item>
      <title>22 ज्ञाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/3/22_jnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/3/22_jnAdhikaraNam/</guid>
      <description>&lt;p&gt;॥ज्ञोऽतएव॥ &amp;lsquo;यो विज्ञाने तिष्ठन्, विज्ञानं यज्ञं तनुते, &amp;lsquo;ज्ञानस्वरूपमत्यन्तनिर्मलं परमार्थत&amp;rsquo; इति श्रुतिस्मृतिभिर्ज्ञानस्वरूपत्वस्यैवात्मनः&amp;quot; प्रतीतेः नज्ञाता। अथवा &amp;lsquo;योवेदेदं जिघ्राणीति स आत्मा, एष हि द्रष्टा श्रोता घ्राता रसयिता मन्ता बोद्धा कर्ता विज्ञानात्मा पुरुष&amp;rsquo; इति श्रवणात् &amp;lsquo;अहं जानाम्यहमज्ञासिष&amp;rsquo; मित्याद्यनुभवाच्चागन्तुकज्ञानाश्रय एव। न स्वयंज्ञानरूपः। ज्ञानरूपत्ववचनानितु लाक्षणिकानीत्येवं पूर्वपक्षे प्राप्ते उच्यते- &amp;lsquo;ज्ञोऽतऎव&amp;rsquo; अतएव &amp;lsquo;एषहि द्रष्टा श्रोता घ्राता रसयिता मन्ता बोद्धा कर्ता विज्ञानात्मा पुरुष&amp;rsquo; इति विज्ञानात्मन एव जीवस्य द्रष्टृत्वादिश्रुतेरेवं ज्ञानात्मकोऽपि स्वाभाविकज्ञानाश्रयत्वे तज्ज्ञानस्य सर्वपदार्थ सम्बन्धात् सार्वऽयं सर्वदास्यादित्याशंक्याह-॥उत्क्रांतिगत्यागतीनाम्॥ &amp;lsquo;तेनप्रद्योतेनैष आत्मानिष्क्रामति, येवैकेचास्माल्लोकात्प्रयन्ति चन्द्रमसमेव ते सर्वेगच्छन्ति, तस्माल्लोकात्पुनरैत्यस्मैलोकाय कर्मण&amp;rsquo; इति जीवस्य उत्क्रांतिगत्यागतीनां श्रवणाज्जीवो नविभुः॥ननु शरीरादुत्क्रमणं नाम शरीरविषयकाभिमानराहित्यं। तच्च विभोरप्यात्मनस्संभवतीत्यत्राह- ॥स्वात्मनाचोत्तरयोः॥ चशब्दोऽवधारणे। उत्क्रमणस्य कतंचित्संभवेऽपि उत्तरयोर्गमनामगनयोस्स्वरूपेणैव संपाद्यत्वात् विभुत्वे तदसंभवः। किञ्च भूतकरणग्रामासंपरिष्वक्तस्यैव &amp;lsquo;एतास्तेजोमात्रास्समभ्याददानो हृदयमेवान्ववक्रामति, शुक्रमादाय पुनरेति स्थान&amp;rsquo;मिति शरीर एव स्वात्मनैव गत्यागतिश्रवणात् विभुत्वे च तयोरसंभवान्न विभुरात्मा॥॥नाणुरतच्छ्रुतेरिति चेन्नेतराधिकारात्॥ &amp;lsquo;योऽयं विज्ञानमयःप्राणेष्वि&amp;rsquo;ति जीवं प्रस्तुस्य &amp;lsquo;स एष महानज आत्मे&amp;rsquo;ति महत्वश्रुतेर्नाणुर्जीव इति चेन्न। &amp;lsquo;यस्यानुवित्तः प्रतिबुद्ध आत्मे&amp;rsquo;ति जीवेतरं परमात्मानमधिकृत्य तस्यैव तत्र महत्वप्रतिपादनात्॥॥स्वशब्दोन्मानाभ्यांच्च॥ &amp;lsquo;एषोऽणुरात्मा चेतसा वेदितव्य&amp;rsquo; इति अणुत्वलक्षणस्य स्वस्य वाचकशब्दश्रवणात् &amp;lsquo;वालाग्रशतभागस्य शतधाकल्पितस्य च। भागो जीवस्स विज्ञेय&amp;rsquo; इति अणुसदृशं वस्तूद्धृत्य तन्मानत्वस्य जीवे आमननाच्चाणुरेव॥ननु अणुत्वे सत्येकदेशस्थस्य कथं सकलदेहव्यापिवेदनोपलंभ इत्यत्र मतांतरेण परिहारमाह- ॥अविरोधश्चंदनवत्॥ यथा हरिचन्दनबिन्दुः शरीरैकदेशस्थोऽपि सकलदेहव्यापिनमाह्लादं करोति, एवं जीवोऽपि भविष्यति॥॥अवस्थितिवैशेष्यादिति चेन्नाभ्युपगमाद्धृदिहि॥ हरिचन्दनबिंद्वादेर्हृदयादिरूपदेशविशेषावस्थितिविशेषादस्ति तथाभावः, आत्मनो न देशविशेषावस्थितिरिति कथं तथात्वमिति चेन्न। &amp;lsquo;हृदि ह्यमात्मे&amp;rsquo;ति जीवस्यापि शरीरप्रदेश विशेषावस्थित्यभ्युपगमात्॥अथ स्वमतेन परिहारमाह- ॥गुणाद्वा लोकवत्॥ वाशब्दो मतांमख्यावृत्त्यर्थः। लोके यथा एकदेशस्थानामपि मणिद्युमणिप्रभृतीनां प्रभा व्यापिनी, एवमेकदेशस्थितस्यापि जीवस्य प्रभास्थानीयधर्मभूतज्ञानव्याप्त्या सर्वांगीणसुखदुःखाद्यनुभवसंभवात् न अनुपपत्तिः॥ननु आत्मव्यतिरिक्तं ज्ञानं नास्तीत्यत्राह- ॥व्यतिरेको गंधवत्तथा च दर्शयति॥ यथा गन्धस्य पृथिवीव्यतिरेकः प्रत्यक्षसिद्धः, तथा &amp;lsquo;अहं जानामी&amp;rsquo;ति ज्ञानस्यात्मव्यतिरेकः प्रत्यक्षसिद्धः। जानात्येवायं पुरुषइति।श्रुतिश्च तथा दर्शयति- ॥पृथगुपदेशात्॥ विज्ञानात्मनोः पृथक्कृत्य &amp;lsquo;न हि विज्ञातुर्विज्ञातेर्विपरिलोपो वेद्यत&amp;rsquo;इति तत्तद्वाचकशब्दैरेव पृथगुपदेशदर्शनादात्मधर्मभूतं ज्ञानमस्त्येव॥ननु ज्ञानस्यात्मापेक्षया पृथक्त्वे &amp;lsquo;यो विज्ञाने तिष्ठ&amp;rsquo;न्नित्यादिश्रुतीनां कागतिरित्यत्राह- ॥तद्गुणसारत्वात्तु तद्व्यपदेशः प्राज्ञवत्॥ तुशब्दश्चोद्यं व्यावर्तयति। जीवे विज्ञानगुणस्यैव सारभूतगुणत्वात् तद्विज्ञानमिति जीवो व्यपदिश्यते। यथा प्राज्ञस्य परमात्मनः आनन्दगुणसारत्वात् &amp;lsquo;यदेष आकाश आनन्दो नस्या&amp;rsquo;दिति आनन्दशब्देन व्यपदेशः-॥यावदात्मभावित्वाच्च न दोषस्तद्दर्शनात्॥ यथा गोत्वादीनां यावद्गोव्यक्तिभावित्वाद्गोत्ववाचिभिर्गवादिशब्दैर्व्यक्तिनिर्देशो दृश्यते, एवमेव ज्ञानरूपधर्मस्य यावदात्मभावित्वात्तद्वाचक शब्देन धर्मिणो व्यपदेशो न दोषायेत्यर्थः। अत्र चकारात् ज्ञानवदात्मनोऽपि स्वप्रकाशत्वेन ज्ञानमिति व्यपदेशो न दोषायेति समुच्चिनोति- ननु सुषुप्त्यादिषु ज्ञानाभावान्नज्ञानस्य यावदात्मभाविधर्मत्वं तत्राह-॥पुंस्त्वादिवत्त्वस्य सतोऽभिव्यक्तियोगात्॥ यथा सर्वदा विद्यमानस्य पुंस्त्वव्यञ्जकधातोः यौवनेऽभिव्यक्तिः, एवं सर्वदा विद्यमानस्यापि ज्ञानस्येन्द्रियसंप्रयोगदशायामभिव्यक्तिः। अतश्च ज्ञानस्वरूपोऽणुरात्मा च ज्ञाता च॥ननु ज्ञानरुपएवात्मा विभुरस्तु तत्राह- ॥नित्योपलब्ध्यनुपलब्धिप्रसंगोऽन्यतरनियमोवाऽन्यथा॥ किं सर्वगत आत्मा उपलब्धेरेव वा अनुपलब्धेरेव वा हेतुः। उतोभयत्र। आद्यपक्षद्वये उपलब्धिरेव वा अनुपलब्धिरेववेत्यन्यतरनियमस्स्यात्। तृतीयपक्षे सर्वदा उपलब्ध्यनुपलब्धी स्याताम्। ततश्चोपलम्भानुपलम्भौ पर्यायेण दृश्यमानौ नोपपद्येयाताम्। अणोर्ज्ञानस्वरूपस्यैवात्मन इन्द्रियसंप्रयोगादिकारणमहिम्ना कादाचित्की धर्मभूतज्ञानाभिव्यक्तिरिति। सिद्धान्त पक्षे तु नानुपपत्तिरिति स्थितम्॥ ॥इति ज्ञाधिकरणम्॥&lt;/p&gt;</description>
    </item>
    <item>
      <title>23 कर्त्रधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/3/23_kartradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/3/23_kartradhikaraNam/</guid>
      <description>&lt;p&gt;॥कर्ता शास्त्रार्थवत्त्वात्॥ जीवो न कर्ता तस्यानाधेयातिशयत्वेन आत्मनि कृतेरसंभवात्। &amp;lsquo;असंगोह्ययं पुरुष&amp;rsquo;इति श्रुत्या असंगत्वावगमेन कृतिनिमित्तसंयोगाद्यभावाच्च। हंताचेन्मन्यते हतं। उभौ तौ न विजानीतो नायं हन्ति नहन्यत&amp;rsquo; इति आत्मनः कर्तृत्वस्य प्रतिषिद्धत्वात् &amp;lsquo;प्रकृतेः क्रियमाणानि गुणैः कर्माणि सर्वशः। अहंकाराविमूढात्मा कर्ताऽहमिति मन्यते&amp;rsquo; &amp;lsquo;नान्यंगुणेभ्यः कर्तारं यदाद्रष्टाऽनुपश्यती&amp;rsquo;त्यादिस्मरणाच्चांतः&amp;quot; करणरूपेण परिणता त्रिगुणात्मिका प्रकृतिरेव कर्त्री न जीव इति पूर्वपक्षे प्राप्त उच्यते- कर्ताशास्त्रार्थवत्वात्। आत्मैव कर्ता। न प्रकृतिः। &amp;lsquo;ज्योतिष्टोमेन स्वर्गकमो यजेते&amp;rsquo;त्यादि शास्त्राणामर्थवत्त्वावश्यम्भावात्। शास्त्रं ह्यप्रवृत्तस्य प्रवर्तकज्ञानोत्पादनद्वारा प्रवृत्तिमुत्पाद्य साफल्यंगच्छेत्। अन्तः&amp;quot; करणादेरचेतनस्य प्रवर्त्यत्वे तस्याचेतनत्वेन प्रवर्तकज्ञानोत्पादनासम्भवात् शास्त्रं विफलमेव स्यात्। न चात्मनोऽनाधेयातिशयत्वात् कृत्यभावश्शंक्यः।सुखदुःखाद्यतिशयस्य प्रत्यक्षसिद्धत्वेनानाधेयातिशयत्वासिद्धेः। न च कृतिनिमित्तसंयोगाभावः। &amp;lsquo;आत्मेन्द्रियमनोयुक्तं भोक्तेत्याहुर्मनीषिण&amp;rsquo; इति निमित्तसंयोगस्य श्रुत्या प्रतिपादनात्। असङ्गत्वश्रुतेस्तु जाग्रद्दशायां स्वप्नदृष्टेन जीवस्य सम्बन्धाभावमात्रपरत्वात् &amp;lsquo;हन्ताचेन्मन्यते हन्तु&amp;rsquo;मिति श्रुतेर्हननक्रियायां नित्यस्यात्मनः&amp;quot; कर्तुकर्मभावनिषेधपरत्वेन कर्तृत्वसामान्य प्रतिक्षेपकत्वाभावात्। यच्च &amp;lsquo;प्रकृतेः क्रियमाणानी&amp;rsquo;त्यादिना गुणानामेव कर्तृत्वं स्मर्यत इति तत्सांसारिकप्रवृत्तिष्वस्यात्मनः कर्तृता सत्वरजस्तमोगुणसंसर्गकृता न स्वरूपप्रयुक्तेति प्राप्ताप्राप्तविवेकेन गुणानामेव कर्तृत्वमित्युच्यते। तथा च तत्रैवोच्यते-&amp;lsquo;कारणं&amp;quot; गुणसङ्गोऽस्य सदसद्योनिजन्मस्वि&amp;rsquo;ति। अत एव &amp;lsquo;अधिष्ठानं तथा कर्ता करणञ्च पृथग्विधम्। विविधा च पृथक्चेष्टा दैवञ्चैवात्र पञ्चमम्॥ तत्रैवंसति कर्तारमात्मानं केवलं तु यः। पश्यत्यकृतबुद्धित्वान्नसपश्यति दुर्मति&amp;rsquo;रिति अधिष्ठानसापेक्षे सत्यात्मनः कर्तृत्वे यः केवलमात्मानं कर्तारं पश्यति स न पश्यतीति केवलस्यैवात्मनः कर्तृत्वं निषिध्यते॥॥उपादानाद्विरोपदेशाच्च॥ &amp;lsquo;स यथा महाराज&amp;rsquo; इति प्रकृत्य &amp;lsquo;एवमेवैष एतत्प्राणान् गृहीत्वा स्वे शरीरे यथाकामं परिवर्तत&amp;rsquo;इत्याद्युपादानविहारयोः कर्तृत्वोपदेशात्॥॥व्यपदेशाच्चक्रियायां नचेन्निर्देशविपर्ययः॥ &amp;lsquo;वॢज्ञानं यज्ञं तनुते कर्माणि तनुतेऽपि चे&amp;rsquo;ति लौकिकवैदिकक्रियासु कर्तुत्वव्यपदेशाच्चात्मा कर्ता॥ ननु न विज्ञानशब्देन आत्मनो व्यपदेशः। किन्तु बुद्धेरिति चेत् तथासति बुद्धेः करणत्वात् &amp;lsquo;विज्ञानेन यज्ञं तनुत&amp;rsquo;इति निर्देशस्स्यात्॥।उपलब्धिवदनियसः॥ यथात्वात्मनो विभुत्वे सार्वात्रिकोपलब्धिस्स्यादित्युपलब्ध्यनियमः प्रसज्यते, एवमात्मनोऽकर्तृत्वे प्रकृतेश्च कर्तृत्वे तस्यास्सर्वपुरुषसाधारणत्वात् सर्वाणि कर्माणि सर्वेषां भोगाय स्युः। अन्तः&amp;quot; करणादयोपि नियामकाभावादनियतास्स्युः॥॥शक्तिविपर्ययात्॥ बुद्धेः कर्तृत्वे भोक्तृत्वस्य कर्तृत्वसामानाधिकरण्याद्भोक्तृत्वमपि बुद्धेरेव स्यात्। ततश्च &amp;lsquo;पुरुषोऽस्ति भोक्तृभावा&amp;rsquo;दिति सांख्यदर्शनमसङ्गतमेवस्यात्॥।समाध्यभावाच्च॥ प्रकृतेः कर्तृत्वे आत्मनश्चाकर्तृत्वे प्रकृतिविविक्तात्मज्ञानलक्षणा समाधिश्च लुप्येत। प्रकृतेः&amp;quot; तादृशज्ञानसंभवात्। आत्मनोनिष्क्रियस्य कर्तृत्वामङ्गीकाराच्च॥ननु आत्मनः कर्तृत्वे स्वाभाविके सति सर्वदा कर्तृत्वं स्यात्। ॥यथाच तक्षोभयथा॥ यथा तक्षा सत्यामिच्छायां वाश्यादिसहकारिसम्पत्तौ करोति, नान्यदा, तथा आत्मापि इच्छादिसंपत्तौ करोति इतरथा न करोतीत्युपपद्यते। न च कर्तृत्वस्यानौपाधिकत्वे यावद्द्रव्यभावित्वमिति नियमः, बदरफले श्यामरक्तरूपयोरनौपाधिकयोरपि यावद्द्रव्यभावित्वादर्शनादिति सिद्धान्तितं। अनेनैवात्मनः कर्तृत्वसमर्थनेन बुद्धिगतं करणमिति लोकवेदयोः करणत्वेन प्रसिद्धाया बुद्धेः कर्तृत्वसमर्थनेन बुद्धिगतं कर्तृत्वमात्मन्यध्यस्यत इति बदंतो मृषावादिनोऽपि पराकृताः। अन्तः करणमिति लोकवेदयोः करणत्वेन प्रसिद्धाया बुद्धेः कर्तृत्वासंभवात्। &amp;lsquo;शक्तिविपर्यया&amp;rsquo;दिति सूत्रे बुद्धेः करणशक्तिर्हीयेत। कर्तृशक्तिश्चापद्येत। सत्यां च कर्तृशक्तौ कर्तृशक्तियुक्तायास्तस्याः करणमन्यत्कल्पनीयं स्यात्। शक्तेऽपि हि कर्ता लोके करणमुपादाय प्रवर्तत इति। ततश्च नाममात्रे विवादस्स्यात्। नार्थभेदः कश्चित्। करणव्यतिरिक्तस्य कर्तृत्वाभ्युपगमादिति परैरुक्तत्वात् &amp;lsquo;गुहां प्रविष्टा&amp;rsquo;विति सूत्रे च वस्तुतो नैकस्यापिकर्तृत्वं बुद्धेरचेतनत्वादात्मनो निर्विकारत्वादिति परैरेवोक्तत्वाच्चांतः करणगतं कर्तृत्वमात्मन्यध्यस्यत इत्युक्तिः पुर्वाषरविरुद्धैवेत्यास्तांतावत्॥ ॥इति कर्त्रधिकरणम्॥&lt;/p&gt;</description>
    </item>
    <item>
      <title>24 परायत्ताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/3/24_parAyattAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/3/24_parAyattAdhikaraNam/</guid>
      <description>&lt;p&gt;॥परात्तु तच्छ्रुतेः॥ &amp;lsquo;कर्ता शास्त्रार्थवत्त्वा&amp;rsquo;दिति प्रतिपादितं जीवानां कर्तृत्वं न परमात्मायत्तम् । तथात्वे हि प्रवृत्तिनिवृत्त्योः सालभंजिकावदस्वतन्त्रं जीवं नियोजयतोर्विधिनिषेधशास्त्रयोरानर्थक्यं स्यादिति पूर्वपक्षे प्राप्त उच्यते - &amp;lsquo;परात्तु तच्छ्रुतेः । &amp;lsquo;तुशब्दः पक्षं व्यावर्तयति । तच्च कर्तृत्वं परात् परमात्मायत्तमित्यर्थः । &amp;lsquo;य आत्मानमन्तरो यमयती&amp;rsquo;ति तत्कर्तृत्वस्य परायत्तत्वश्रवणात् ॥नन्वेवं विधिनिषेधशास्त्रानर्थक्यं तत्राह -&lt;br&gt;&#xA;॥कृतप्रयत्नापेक्षस्तु विहितप्रतिषिद्धावैयर्थ्यादिभ्यः॥&lt;br&gt;&#xA;परमात्मा जीवकृतं पूर्वप्रयत्नमपेक्ष्य तदनुमतिदानेन प्रवर्तयति । एवं सति विधिप्रतिषेधावैयर्थ्यानुग्राहकत्वादिकं सिध्यति । स भगवान् पुरुषोत्तमः अवाप्तसमस्तकामस्सर्वज्ञस्सर्वेश्वरः सत्यसंकल्पस्स्वमाहात्म्यानुगुणलीलाप्रवृत्तः एतानि कर्माणि समीचीनानि एतान्यसमीचीनानीति कर्मद्वैविध्यं सर्वं विधाय तदुपादानोचितदेहेन्द्रियादिकं तन्नियमनशक्तिञ्च सर्वेषां क्षेत्रज्ञानां सामान्येन प्रदिश्य स्वशासनावबोधिशास्त्रञ्च प्रदर्श्यान्तरात्मतयाऽनुप्रविश्यानुमन्तृतया च नियच्छंस्तिष्ठति । ते च क्षेत्रज्ञास्तदाहितशक्तयः तत्प्रदिष्टकरणकलेबरादिकाः तदाधाराः स्वयमेव स्वेच्छानुगुण्येन पुण्यापुण्यरूपे कर्मणी उपाददते । ततश्च पुण्यरूपकर्मकारिणं स्वशासनानुवर्तिनं ज्ञात्वा धर्मार्थकाममोक्षैर्वर्धयते । शासनातिवर्तिनं च तद्विपर्ययेण योजयति । अतस्स्वातन्त्र्यदयालुत्वादिवैकल्यचोद्यस्य नावकाशः । दया हि नाम स्वार्थनिरपेक्षा परदुःखासहिष्णुता । सा च स्वशासनातिवृत्तिव्यवसायिन्यपि वर्तमाना न गुणायावकल्पते । प्रत्युतापुंस्त्वमेवावहति । तन्निग्रह एव तत्र गुणः । अन्यथा शत्रुनिग्रहादीनामगुणत्वप्रसङ्गात् । स्वशासनातिवृत्तिमात्रेणानाद्यनन्त कल्पोपचितदुर्विषहानन्तापराधानङ्गीकारेण निरतिशयसुखसंवृद्धये स्वयमेव प्रयतेत । यथोक्तं - &amp;lsquo;तेषां सततयुक्तानां भजतां प्रीतिपूर्वकम् । ददामि बुद्धियोगं तं येन मामुपयांति त&amp;rsquo; इति ।&lt;br&gt;&#xA;ननु कूपे पतन्तं बालकं दृष्ट्वा उपेक्षमाणस्यानुमतिं कृतवतो वा पुंसो नैर्घृण्यादिप्रसक्तिवत् स्वाहितकर्मप्रवृत्तपुरुषविषये उपेक्षकत्वे वा अनुमन्तृत्वे वा प्रयोजकत्वे वा सर्वेश्वरस्य तस्य निर्दयत्वादिकमवश्यंभावीति चेन्न । शास्त्रप्रवर्तनमुखेन सामान्येनाहितप्रवृत्तिनिवारणस्य कृतत्वान्नोपेक्षणम् । तत्तत्प्रवृत्तिकाले तु विशेषतो निवारकत्वाभावलक्षणमुपेक्षकत्वं तु स्वतन्त्रस्य न पर्यनुयोज्यम् । एतादृशस्वातन्त्र्यमेव दोष इति चेत्, तत्र किं प्रमाणम् । न प्रत्यक्षम् । तस्येश्वरविषये अप्रमाणत्वात् । नाप्यनुमानम् । तत्र हि किमीश्वराख्यं धर्मिणं शास्त्रैकसमधिगम्यमभ्युपेत्य तत्स्वातन्त्र्यस्य दोषत्वमनुमीयते । उतानभ्युपगम्य । अनभ्युपगमे हेतोराश्रयासिद्धिः । अभ्युपगमे धर्मिग्राहकेण शास्त्रेण तस्य गुणत्वेन प्रतिपन्नत्वात् कालात्ययापदिष्टत्वम् । चिकीर्षापूर्वककृतिमत्वेन सालभञ्जिकाविलक्षणतया जीवस्य कर्तृत्वान्न शास्त्रानर्थक्यम् ॥ प्रवर्तकज्ञानचिकीर्षोत्पादकत्वेन साफल्यात् । कालादिवत् साधारणकृतिहेतोरीश्वरस्य न वैषम्यादिप्रसक्तिश्च । उक्तञ्च भगवता पराशरेण &amp;lsquo;निमित्तमात्रमेवासौ सूज्यानां सर्गकर्मणी&amp;rsquo;ति । निमित्तमात्रं साधारणमित्यर्थः । गीतञ्च भगवताऽपि - &amp;lsquo;तस्य कर्तारमपि मां विध्यकर्तारमव्यय&amp;rsquo;मिति । साधारणं कर्तारं विद्धि असाधारणकर्तारं न विद्धीति हि तस्यार्थः । उक्तञ्च व्यासार्यैः - &amp;lsquo;वैयर्थ्यं&amp;quot; यावता न स्याद्विधानप्रतिषेधयोः । नियन्तृत्वश्रुतेस्तावान् संकोचो न त्वतः पर&amp;rsquo; इति । नन्वेवं साधारणकारणत्वादिभिरेव सर्वकार्योत्पत्तिसंभवे ईश्वरस्य प्रयोजकत्वानुमन्तृत्वादिकं कुतोऽभ्युपगन्तव्यमिति चेत्, कल्पनायामेवेदृशचोद्यावकाशः । &amp;lsquo;अन्तः प्रविष्टश्शास्ता जनानां सर्वात्मा, एष ह्येव साधु कर्म कारयती&amp;rsquo;त्यादिप्रमाणप्रतिपन्नार्थे ईदृशचोद्यानवाकाशादिति । जीवस्य परमात्मायत्तकर्तृत्वे न कोऽपि दोषः । यत्वत्र परैरुक्तं - &amp;lsquo;स समानस्सन्नुभौ लोकौ संचरति ध्यायतीव लेलायतीवे&amp;rsquo;ति इवशब्दप्रयोगात् कर्तृत्वमात्मनो नास्त्येवेति तदसत् । पूर्वाधिकरणे सांख्याभिमतकर्तृत्वमात्मनः पूर्वपक्षीकृत्य कर्तृत्वस्य परैरपि सिद्धान्तितत्वात् । वस्तुस्थितौ चिन्त्यमानायामचेतनत्वात् कूटस्थत्वाच्च नान्तःकरणस्य वा चिते वा कर्तृत्वमित्यभ्युपगमस्य, परस्पराविवेकेन परस्परधर्माध्यास इत्यभ्युपगमस्य च, परेषां सांख्यानाञ्च साम्येन सांख्यपक्षात्परपक्षे वैषम्याभावेन &amp;lsquo;कर्ता शास्त्रार्थवत्वा&amp;rsquo;दित्यधिकरणविरोधस्य परपक्षे दुर्निरसत्वात् । न च &amp;lsquo;&amp;lsquo;यथा च तक्षोभयथे&amp;rsquo;&amp;lsquo;त्यत्र तत्त्वमसीत्यादिभिर्बहुकृत्वः कर्तृत्वाद्यनर्थानाश्रयब्रह्माभेदबोधनात्कर्तृत्वमपरमार्थ इति परैरुक्तमिति वाच्यम् । &amp;lsquo;यो वै बालाक एतेषां पुरुषाणां कर्ते&amp;rsquo;त्यादिवाक्यैर्ब्रह्मणस्सर्वकर्तृत्वावेदनेन ब्रह्माभेदबोधने सर्वकर्तृत्वापातेनाकर्तृत्वाप्रसक्तेः, &amp;lsquo;दृश्यते त्वग्र्यया बुध्या, मनसा तु विशुद्धेन, ध्यायन्तो मनसैव य&amp;rsquo;मिति करणत्वेन प्रतिपन्नस्य मनसः कर्तृत्वं &amp;lsquo;यो वेदेदं जिघ्राणीति स आत्मा &amp;lsquo;एष हि द्रष्टा श्रोता मन्ता कर्ता बोद्धा विज्ञानात्मा पुरुषः&amp;rsquo; इति कर्तृत्वेन प्रतिपन्नस्याकर्तृत्वमित्युक्तेरयुक्तत्वात् विज्ञान शब्दिताया बुद्धेः कर्तृत्वे करणान्तराभ्युपगमप्रसङ्गात् प्रकृतिविवेकलक्षणसमाधौ प्रकृतेः कर्तृत्वासंभवेन आत्मनः पूर्वं कर्तृत्वमास्थेयमिति &amp;lsquo;शक्तिविपर्ययात्&amp;rsquo;, &amp;lsquo;समाध्यभावाच्चे&amp;rsquo;ति सूत्रयोः स्वयमेवोक्तत्वाच्च । कर्तृत्वादिबन्धस्यात्मगतत्वाभावे बन्धमोक्षयोर्वैयधिकरण्यप्रसङ्गात् । न च कर्तृत्वाद्यनर्थाश्रयान्तःकरणतादात्म्याध्यासाधिष्ठानभावलक्षणो वा &amp;lsquo;अविद्यास्तमयो मोक्षस्स संसार उदाहृत&amp;rsquo; इत्युक्तरीत्या तदध्यासहेत्वविद्यालक्षणबन्धो वा आत्मगतस्संभवतीति वाच्यम् । &amp;lsquo;तदधीनत्वादर्थव&amp;rsquo;दिति सूत्रे अविद्यात्मिका हि सा बीजशक्तिरव्यक्तशब्दनिर्देश्या परमेश्वराश्रया मायामयी महासुप्तिः यस्यां स्वरूपप्रतिबोधरहिताः शेरते संसारिणो जीवाः, तदेवाव्यक्तं क्वचिदाकाशशब्दनिर्दिष्टं &amp;lsquo;एतस्मिन्नु खल्वक्षरे गार्गि आकाश ओतश्च प्रोतश्चेति, क्वचिदक्षरशब्दोदितं &amp;lsquo;अक्षरात्परतः पर&amp;rsquo; इति श्रुतेः । क्वचिन्मायेति निर्दिष्टं &amp;lsquo;मायां तु प्रकृतिं विद्यादि&amp;rsquo;ति मन्त्रवर्णादिति शङ्करभाष्ये परमेश्वराश्रिताया एवाविद्यायाः प्रतिपादनेन तन्मते जीवचैतन्ये संसारासंभवात् । न च वाचस्पतिना परमेश्वराश्रयेत्यत्र &amp;lsquo;परमेश्वरं विषयत्वेनाश्रयती&amp;rsquo;ति परमेश्वरविषयेत्यर्थः । विद्यास्वरूपस्य परमात्मनो विद्याश्रयत्वासंभवात् । यस्यां स्वरूपप्रतिबोधरहिताश्शेरत इत्यत्रापि यस्यामविद्यायां सत्यां शेरते जीवा इत्येवार्थः । अतश्च जीवाश्रया एवाविद्याः । न चाविद्योपाधिभेदाधीनो जीवभेदः, जीवभेदाधीनोऽविद्योपाधिभेद इति परस्पराश्रयादुभयासिद्धिरिति वाच्यम् । बीजांकुरन्यायेनानादित्वादुभयसिद्धेरिति अविद्यानां जीवाश्रितत्वमेव समर्थितमिति वाच्यम् । न च तस्याः जीवाश्रयत्वम् । जीवशब्दवाच्यस्य कल्पितत्वात् आविद्यकत्वाज्जीवशब्दवाच्यस्य, जीवशब्दलक्ष्यस्य तु ब्रह्माव्यतिरिकेण ब्रह्माश्रयत्वपक्षस्यैवाश्रितत्वापातादित्यानंदगिरिप्रभृतिभिस्तस्य पक्षस्य दूषिततया &amp;lsquo;आश्रयत्वविषयत्वभागिनी निर्विशेषचितिरेव केवला । पूर्वसिद्धतमसो हि पश्चिमेनाश्रयो भवति नापि गोचर&amp;rsquo; इत्युक्तरीत्या चिन्मात्रस्यैवाविद्याश्रयत्वेन जीवस्य बंधाश्रयत्वासंभवात् । न च बन्धो मोक्षश्च न जीवाश्रितः, अपि तु चिन्मात्राश्रित एव, अतस्संभवत्येव बन्धमोक्षयोस्सामानाधिकरण्यमिति वाच्यम् । अस्मिन्पक्षे मुक्तिर्नाम चिन्मात्राश्रितांतःकरणतादात्म्याध्यासाधिष्ठानभावापादकाऽविद्यानिवृत्तिरेव वाच्या । तत्र चाविद्यैक्यपक्षे एकमुक्तौ सर्वमुक्तिप्रसंगः । नच कस्यापि मुक्तिर्नास्तीति शक्यं वक्तुम् । &amp;lsquo;शुकस्तु मारुताच्छीघ्रां गतिं कृत्वांतरिक्षगाम् । दर्शयित्वा प्रभावं स्वं सर्वभूतगतोऽभवत् ॥ तद्धैतत्पश्यन् ऋषिर्वामदेवः प्रतिपेदे, तद्यो यो देवानां प्रत्यबुध्यत स एव तदभव&amp;rsquo; दित्यादिप्रमाणविरोधप्रसंगात् । अतोऽविद्यानानात्वेऽभ्युपगन्तव्ये तत्र च चिन्मात्राश्रितसर्वाविद्यानामेकविद्यानिवर्त्यत्वे एकमुक्तौ सर्वमुक्तिप्रसङ्गदोषतादवस्थ्यात्, एकाविद्यानिवृत्तिमात्राभ्युपगमे चाविद्यांतराश्रयत्वस्य चिन्मात्रे पूर्वमिव स्थितत्वेनांतःकरणतादात्म्याध्यासाधिष्ठानभावलक्षणसंसारानिवृत्ते-स्तदवस्थत्वात् । अतस्सोऽप्यनुपपन्नः । नन्वहमिति भासमाने अविद्यान्तःकरणोपाधिभेदभिन्ने चिदंशे अविद्यानिवृत्तिरुद्देश्येति चेन्न । अविद्याया अन्तःकरणस्य वा न दर्पणादिवत् प्रतिबिम्बनोपाधित्वं सम्भवति । दर्पणाद्युपाधिप्रतिहतनायनरश्मिगृह्यमाणस्य बिम्बस्यैव प्रतिबिम्बतया चक्षुषा अगृह्यमाणस्य चिदंशस्य प्रतिबिंबत्वासंभवेन घटादिवदवच्छेदकतयोपाधित्वे वक्तव्ये अन्तःकरणस्य संचरत उपाधित्वे अवच्छेद्यचैतन्यप्रदेशस्य भिन्नभिन्नतया कृतहानाकृताभ्यागमप्रसंगेन व्यापिन्या एवाविद्याया अवच्छेदकतयोपाधित्वे वक्तव्ये सर्वस्याप्यविद्यांतर्गतचित्प्रदेशस्य सर्वाविद्यावृतत्वेन एकस्य ब्रह्मविद्यया एकाविद्याया नाशेऽप्यविद्यांतरायत्तसंसारतादवस्थ्यात्, अविद्यावच्छिन्नविकारप्रदेशे अनवच्छिन्नस्य ब्रह्मणोऽवस्थानासंभवेन ब्रह्मणो विकारांतरवस्थान-प्रतिपादकांतर्यामिब्रह्मणानांजस्यप्रसंगाच्च । अंतर्यामिब्राह्मणस्य जीवविषयत्वाभावस्यांतर्याम्यधिकरणसिद्धत्वात् । नहि घटानवच्छिन्नाकाशस्य घटांतरवस्थितिस्संभवति । &amp;lsquo;अत्र ब्रह्म समश्नुत&amp;rsquo; इति तन्मते अत्रैव ब्रह्मभावावेदकश्रुतिव्याकोपश्च स्यात् । अविद्यावच्छिन्नदेशे अनवच्छिन्नब्रह्मभावासम्भवात् । विकारांतरवस्थितस्य च गीताचार्यस्य भगवतः कृष्णस्य जीवत्वमेव स्यात् । ततश्च चिदाश्रितसर्वाविद्यानिवृत्तिकामनारूपमुमुक्षाया असंभवात्, एकाविद्यानिवृत्तिमात्रेण संसारस्यानपायात्, मुमुक्षाब्रह्मविचारादिकं वा एतादृशविवेकशालिनां न स्यात् । अत एव न प्रतिबिम्बो नाप्यवच्छेदो जीवः । अपितु कौन्तेयस्यैव राधेयत्ववत् ब्रह्मणः एवाविकृतस्याविद्यया जीवभाव इति पक्षोऽपि व्युदस्तः । तथासति नित्यमुक्तश्रुतेर्निर्विषयत्वप्रसङ्गात् । पारमार्थिकशोकाभावाभिप्राया नित्यमुक्तत्वश्रुतिरिति चेत् मोक्षे शोकाभावश्रुतेरपि पारमार्थिकशोकाभावविषयत्वप्रसंगात् । &amp;lsquo;विवादगोचरतापन्नप्रमाणज्ञानं स्वप्रागभावव्यतिरिक्तस्वविषयावरणस्वनिवर्त्यस्वदेशगत वत्स्वंतरपूर्वक&amp;rsquo;मित्यज्ञानस्य ज्ञानसमानाधिकरणत्वस्य विवरणे प्रतिपादितत्वात्, &amp;lsquo;जडस्याज्ञानाश्रयत्वे च भ्रांतिसम्यज्ज्ञानयोरपि तदाश्रयत्वप्रसंग&amp;rsquo; इति विवरणकृतोक्तत्वाच्च, ज्ञात्राश्रितत्वेऽज्ञानस्य तदधीनं कर्तृत्वादिकमपि तस्यैव । ततश्चाज्ञानस्य ज्ञानाश्रयशुद्धजीवाश्रितत्वात् कर्तृत्वादिकमप्यज्ञानाश्रयशुद्धजीवाश्रितमेवेति सिद्धम् । ततश्च &amp;lsquo;ध्यायतीवेति जीवशब्दप्रयोगः परतंत्रप्रभौ &amp;lsquo;प्रभुरिवे&amp;rsquo;त्युक्तिवत् । अतः परतंत्रकर्तृत्वाश्रयत्वाज्जीवस्य इवशब्दप्रयोग उपपद्यत इत्येवास्थेयम् ॥&lt;br&gt;&#xA;॥इति परायत्ताधिकरणम्॥&lt;/p&gt;</description>
    </item>
    <item>
      <title>25 अंशाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/3/25_aMshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/3/25_aMshAdhikaraNam/</guid>
      <description>&lt;p&gt;॥अंशो नानाव्यपदेशादन्यथा चापिदाशकितवादित्वमधीयत एके॥ &amp;lsquo;ज्ञाज्ञौ द्वावजावीशनीशा&amp;rsquo; वित्यादिभेदश्रुत्यनुरोधादभेदवादो जात्याद्यभेदाभिप्रायेण गौणोनेतव्यः। अथवा &amp;lsquo;तत्वमस्याद्यभेदश्रुत्यनुरोधाद्भेदव्यपदेश औपाधिकभेदपरतया नेतव्यइत्येवं पूर्वपक्षे प्राप्त उच्यते&amp;ndash; अंशोनानाव्यपदेशादन्यथाचापि दाशकितवादित्वमधीयत एके॥नानाव्यपदेशात् = भेदव्यपदेशात्। अन्यथाचापि = अभेदेनापि व्यपदेशात्, श्रुतिद्वयानुग्रहाय ब्रह्मणोंशोजीवइत्यवगम्यते। चिदचिद्विशिष्टं हि ब्रह्मणस्स्वरूपं। तत्र विशेषणभूतचिदंशस्यांतर्भूतत्वादभेदव्यपदेशोपपत्तिः। विशेष्यापेक्षया विशेषणस्य भिन्नत्वाद्भेदव्यपदेशस्याप्युपपत्तिः। &amp;lsquo;ब्रह्मदाशा ब्रह्मदासाब्रह्मेमे कितवाउते&amp;rsquo;ति दाशाकितवादीनामपि ब्रह्मत्वमेके शाखिनः अधीयते। नास्याभेदव्यपदेशस्य गौणत्वं वक्तुं युज्यते। नापि सृज्यत्वसंहार्यत्वादिलक्षणभेदव्यपदेशस्य मानांतरासिद्धार्थाभिधायिनोऽनुवादित्वं गौणत्वं वा वक्तुं&amp;quot; युज्यते। अतोव्यपदेशद्वयमुख्यत्वायनीलगोत्वाद्यपृथक्सिद्धविशेषणभूतरूपजात्यादिविशिष्टद्रव्यस्य यथा रूपजात्यादिविशेषणमंशः एवमपृथक्सिद्धविशेषणभूतशक्तिस्थानीयो जीवोंऽश इत्यर्थः॥॥मंत्रवर्णात्॥ &amp;lsquo;पादोऽस्य विश्वाभूतानी&amp;rsquo;ति मंत्रवर्णेन सर्वजीवानां भूतशब्दितानां पादशब्दितांशत्वप्रतिपादनाच्च जीवो ब्रह्मविशेषणांशः॥।अपि स्मर्यते॥ &amp;lsquo;ममैवांशो जीवलोक&amp;rsquo; इति गीतावचनाच्च अंशत्वं। ननु जीवस्यांशत्वे जीवस्य ब्रह्मैकदेशत्वावश्यंभावेन तद्गता दोषाः ब्रह्मणि स्युः। नेत्युच्यते॥॥प्रकाशादिवत्तु नैवं परः॥ तुशब्दश्चोद्यं व्यावर्तयति। परः परमात्मा। एवं नजीववन्नदुष्टः। प्रकाशादिवत्। यथा प्रकाशगोत्वादिविशिष्टप्रभावद्गवादिद्रव्यस्य प्रभा गोत्वादिकमंशः, तादृशोऽयमंशः। नतु घटाकाशादिवत् तदेकदेशरूपः। अतो न जीवदोषेण परस्य दुष्टता॥।स्मरंति च॥ स्मरंति च पराशरादयः। &amp;lsquo;एकदेशस्थितस्याग्नेर्ज्योत्स्नाविस्तारिणी यथा। परस्य ब्रह्मणशक्तिस्तथेदमखिलं जग&amp;rsquo;दिति प्रकाशाद्यंशसाम्यं।ननु सर्वेषां जीवानां ब्रह्मांशत्वे समाने केषां चिद्वेदाध्ययनाद्यनुज्ञाकेषांचित्परिहार इति व्यवस्था कथं संगच्छतां। तत्राह&amp;ndash; ॥अनुज्ञापरिहारौ देहसंबंधाज्ज्योतिरादिवत्॥ यथाऽग्न्यादेरेकरूपस्यैव श्रोत्रियचंडालागारादिसंबंधवशेन हेयत्वोपादेयत्वे, एवं ब्रह्मांशत्वाविशेषेऽपि जीवानां त्रैवर्णिकात्रैवर्णिकशरीरसंयोगाद्वेदाध्ययनाद्यनुज्ञापरिहारावुपपद्येते॥।असंततेश्चाव्यतिकरः॥ प्रतिशरीरं भिन्नानां जीवानामणुत्वेन सर्वत्रासंततत्वात् न भोगव्यतिकरदोषोऽपि भवति।ननु जीवब्रह्मभेदपक्षेऽपि अविद्याकृतोपाधिभेदाद्भोगसंकरत्स्यते। तत्राह- ॥आभास एव च॥ अखंडैकरसप्रकाशमात्रस्वरूपस्य ब्रह्मण अविद्याकृतस्वरूपतिरोधानतत्पूर्वकोपाधिभेदपरिकल्पन हेतुराभास एव। प्रकाशस्वरूपस्य तिरोधानं हि प्रकाशनाश एवेति पर्यवस्येत्।ननु पारमार्थिकोपाध्युपहितब्रह्मजीववादे उपाधिभेदहेतुभूतानाद्यदृष्टवशाद्भोगव्यवस्था भविष्यति। तत्राह- ॥अदृष्टानियमात्॥ ब्रह्मस्वरूपस्य छेदनभेदनाद्यसंभवेन सर्वेषामप्यदृष्टानामनियतत्वान्न भोगव्यवस्था सिध्येत्।ननु अदृष्टहेतुभूताभिसंध्यादिव्यवस्थया अदृष्टव्यवस्था तद्वारा भोगव्यवस्था च भविष्यतीत्यत्राह- ॥अभिसंध्यादिष्वपि चैवं॥ अभिसंध्यादीनामपि छेदनाद्यनर्हब्रह्मस्वरूपमात्रसंबंधित्वादव्यवस्था तदवस्थैव॥।प्रदेशभेदादिति चेन्नांतर्भावात्॥ ननु ब्रह्मस्वरूपस्यैकत्वेऽप्युपाधिसंबंधिप्रदेशभेदादुपपद्यते भोगव्यवस्थेति चेन्न। उपाधीनां&amp;quot; तत्र तत्र गमनात्सर्वप्रदेशानां सर्वोपाध्यंतर्भावेन भोगव्यतिरेकस्तदवस्थ एव प्रदेशभेदेनोपाधिसंबंधेऽपिसर्वस्य ब्रह्मप्रदेशत्वात् सर्वसंबंधिदुःखं ब्रह्मण एव स्यादिति ब्रह्मभावो महाननर्थआपद्येतेति। अतो जीवो ब्रह्मणो विशेषणांश इति स्थितं॥ ॥इति अंशाधिकरणम्॥ इति चतुष्षष्टिप्रबंधनिर्माणसंसूचितसर्वतंत्रताबिरुदांचितैः श्रीमद्रंग रामानुजमुनिभिरनुगृहीतायां श्रीशारीरकब्रह्मसूत्रव्याख्यायां&amp;quot; श्रीशारीरकशास्त्रार्थदीपिकायां द्वितीयाध्यायस्य तृतीयः पादः॥&lt;/p&gt;</description>
    </item>
  </channel>
</rss>
