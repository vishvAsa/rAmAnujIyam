<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/</link>
    <description>Recent content in &#43;१ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/index.xml" rel="self" type="application/rss+xml" />
    <item>
      <title>01 स्मृत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/01_smRtyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/01_smRtyadhikaraNam/</guid>
      <description>&lt;p&gt;॥स्मृतयनवकाशदोषप्रसंग इति चेन्नान्यस्मृत्यनवकाशदोषप्रसंगात्॥ अतीतपञ्चत्रिंशदधिकरणन्यायातिदेशरूपत्वात्सङ्गतिः। पूर्वस्मिन्नध्याये सर्वज्ञं सत्यसङ्कल्पं ब्रह्मैव जगतो निमित्तमुपादानकारणं चेति श्रुतयः प्रतिपादयन्तीत्युक्तं। तत्र सम्भावितसर्वविधविरोध समाधानेन तदेव स्थिरीकर्तुं द्वितीयाध्याय आरभ्यते। तत्र प्रथमाधिकरणे सांख्यस्मृतिविरोधेन वेदांतानामन्यपरत्वाशङ्का निराक्रियते। ननु स्मृतिविरोधे श्रुतेरान्यपर्यशङ्का निरालम्बना, पूर्वतन्त्रे औदुंबरीसर्वस्पर्शनस्मृत्या श्रुतेरन्यपरत्वस्य निरस्तत्वादिति चेन्न। वेदांतानामतिगहननानाप्रकाराणां स्फुचार्थानामपि &amp;lsquo;वेदार्थोऽयं&amp;quot; स्वयं ज्ञातस्तत्राज्ञानंभवेदपि। ऋषिभिर्निश्चेते तस्मिन् का शङ्का स्यान्महात्मभि&amp;rsquo;रित्युक्तरीत्या उपबृह्मणनिश्चेयार्थत्वे सांख्यव्यासादिस्मृत्योः कया स्मृत्या उपबृह्मणं&amp;quot; न्याय्यमिति संशये सांख्यस्मृत्यैवोपबृह्मणं कार्यं। तथा हि &amp;lsquo;सदेवसोम्येदमग्र आसीत्, असद्वा इदमग्र आसीत्, तद्धेदं तर्ह्यव्याकृतमासी&amp;rsquo;दित्येवंरूपश्रुतीनां परस्परविरुद्धार्थतया प्रतीयमानानां स्वतोऽर्थनिर्णयासमर्थानां&amp;quot; तत्वप्रतिपादकसर्वज्ञकपिलस्मृत्यनुसारेणार्थनिर्णयो वाच्यः। इतरधा सांख्यस्मृतेर्मन्वादिस्मृतिवत् कर्मस्वरूपेऽप्यवकाशाभावेनानवकाशत्वरूपो दोषः प्रसज्येतेति तत्र &amp;lsquo;स्मृत्यनवकाशदोषप्रसङ्ग&amp;rsquo; इति सूत्रखण्डेन पूर्वपक्षं कृत्वा &amp;lsquo;नान्यस्मृत्यनवकाशदोषप्रसंगा&amp;rsquo;दिति सूत्रशेषेण &amp;lsquo;इतरेषाञ्चानुपलब्धे&amp;rsquo;रिति सूत्रशेषेण च सिद्धांतः कृतः। &amp;lsquo;यद्वै किञ्च मनुरवदत्तद्भेषज&amp;rsquo; मिति श्रुतिप्रतिपादितप्रामाण्यानां&amp;quot; श्रुत्यविरुद्धानां भूयसीनां मन्वादिस्मृतीनां प्रधानकारणवादेऽनवकाशप्रसङ्गेन श्रुतिविरुद्धाया अतादृश्या एकस्यास्सांख्यस्मृतेरनादरणीयत्वमुचितम्। मन्वादिस्मृतयो हि ऐककण्ठ्येन परमात्मानमभिदधति। यथाहमनुः&amp;ndash;&amp;lsquo;आसीदिदं तमोभूत&amp;rsquo;मित्यारभ्य &amp;lsquo;ततस्स्वयंभूर्भगवानव्यक्तो व्यञ्जयन्निदम्। महाभूतादिवृत्तौजाः&amp;quot; प्रादुरासीत्तमोनुदः॥ सोऽभिध्याय शरीरात्स्वात्सिसृक्षुर्विविधाः प्रजाः। अप एव ससर्जादौ तासुवीर्यमपासृजत&amp;rsquo;दिति। भगवद्गीतासुच&amp;ndash; &amp;lsquo;अहं कृत्स्नस्य जगतः प्रभवः प्रलयस्तथा। अहं सर्वस्य प्रभवो मत्तस्सर्वं प्रवर्तत&amp;rsquo; इति॥ श्रीमहाभारते&amp;ndash;&amp;lsquo;कुतस्सृष्टमिदं&amp;quot; सर्वं जगत्स्थावरजङ्गमम्। प्रलये च कमप्येति तन्मे ब्रूहि पितामहे&amp;rsquo;ति पृष्ट आह &amp;lsquo;नारायणो जगन्मूर्तिरनन्तात्मा सनातन&amp;rsquo; इति, तथा &amp;lsquo;तस्मादव्यक्तमुत्पन्नं त्रिगुणं द्विजसत्तमे&amp;rsquo;ति, &amp;lsquo;अव्यक्तं पुरुषे ब्रह्मन्निष्क्रिय संप्रलीयत&amp;rsquo; इति च। आह च भगवान् पराशरः&amp;ndash;&amp;lsquo;विष्णोस्सकाशादुद्भूतं जगत्तत्रैव च स्थितं। स्थितिसंयमकर्ताऽसौ जगतोऽस्य जगच्च स&amp;rsquo; इति। आह चापस्तंबः&amp;ndash; &amp;lsquo;पूः प्राणिनस्सर्व एवगुहाशयस्ये&amp;rsquo;त्यारभ्य &amp;lsquo;तस्मात्कायाः&amp;quot; प्रभवंति सर्वे समूलं शाश्वतिकस्सनित्य&amp;rsquo; इति। न च मन्वादिस्मृतीनां कर्मस्वरूपे सावकाशत्वं शक्यं&amp;quot; वक्तुं। कर्माराध्यपरमात्मस्वरूपेऽपि तात्पर्यसंभवात्॥ननु कपिलेन मन्वाद्यभिमतस्य परमात्मनोऽनुपलब्धेः तत्राप्रामाणिकत्वमिति चेत्तत्राह&amp;ndash; ॥ इतरेषांचानुलब्धेः॥ इतरेषां मन्वादीनां बहूनां वैदिकानां सांख्योक्तप्रकारेण तत्वानुपलब्धेः सांख्यस्मृतिर्नानुरोद्धव्येति। न च श्रुतीनां सदसदव्याकृतादिना कारणत्वप्रतिपादकत्वदर्शनात् साङ्ख्यस्मृतिप्रतिपादितप्रधानकारणत्व आश्रयणं न युक्तमिति वाच्यं। &amp;lsquo;असद्वा इद मग्रआसी&amp;rsquo;दित्यत्र &amp;lsquo;सोकामयते&amp;rsquo;ति प्रकृतस्य ब्रह्मण एव &amp;lsquo;तदप्येष श्लोकोभवती&amp;rsquo;ति समाकृष्य &amp;lsquo;असद्वा इदमग्र आसी&amp;rsquo;दित्यभिधानादसच्छब्दस्सूक्ष्मचिदचिद्विशिष्ट ब्रह्मपर इति &amp;lsquo;तद्वेदंतर्ह्यव्याकृतमासी&amp;rsquo;दित्यत्रापि अव्याकृतस्य &amp;lsquo;स एष इह प्रविष्ट आनखाग्रेभ्यः, पश्यत्यचक्षुस्सश्रृणोत्यकर्ण&amp;rsquo; इत्यादिनोत्तरत्र समाकृष्यमाणत्वात् पश्यत्वादीनामचेतने अभावात् अव्वाकृतशब्दोऽपि अव्याकृतशब्दिताव्यक्तशरीरक&amp;quot; परमात्मपर इति च वक्तुमुचितत्वान्नास्याश्शङ्काया अवकाश इति नसांख्यस्मृतिरनुरोद्धव्येति॥ इति स्मृत्यधिकरणम्॥&lt;/p&gt;</description>
    </item>
    <item>
      <title>02 योगप्रत्युक्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/02_yogapratyuktyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/02_yogapratyuktyadhikaraNam/</guid>
      <description>&lt;p&gt;॥एतेन योगः प्रत्युक्तः॥ अत्रापि विषयसंशयपूर्वपक्षसिद्धान्तहेतवः पूर्ववद्द्रष्टव्याः। हिरण्यगर्भस्य भ्रमासंभवात् तत्कृतशास्त्रस्येश्वराभ्युपगमेन श्वेताश्वतरोपनिषदाद्युक्त योगानुष्ठानवर्णनेन च कपिलादिस्मृतिवैलक्षण्येन च वेदान्तान्तरङ्गत्वात्तेनोपबृह्मणं&amp;quot; कार्यमित्यधिकाशङ्का। ईश्वराधिष्ठितप्रधानकारणतया च ब्रह्मकारणत्वमपि युक्तमित्येतदुक्तम्। हिरण्यगर्भस्यापि क्षेत्रज्ञत्वेन भ्रमसंभवात् तत्कृतशास्त्रास्यापि भ्रममूलत्वसंभवादब्रह्मात्मकप्रधानकारणवादस्य निमित्तमात्रेश्वरस्याभ्युपगमाद्वेदान्तोदितध्येयापेक्षया विलक्षणध्येयविधानाच्च विरुद्धत्वेन न हिरण्यगर्भस्मृतिरनुरोद्धव्येति परिहारश्च द्रष्टव्यः। एतेन निमित्तोपादानभेदनिराकरणेनैव हिरण्यगर्भमतमनादरणीयमिति सूत्रार्थः॥ ॥इति योगप्रत्युक्त्यधिकरणम्॥&lt;/p&gt;</description>
    </item>
    <item>
      <title>03 विलक्षणत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/03_vilaxaNatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/03_vilaxaNatvAdhikaraNam/</guid>
      <description>&lt;p&gt;॥ न विलक्षणत्वादस्य तथात्वं च शब्दात्॥ मन्वादिस्मृतिभिरेवापबृंहणं कार्यमित्युक्तमयुक्तम्। तासां तर्कविरुद्धत्वात्। अतस्तर्कानुगृहीतया सांख्यस्मृत्यैवोपबृंहणं कार्यमिति प्रत्यवस्थानात्सङ्गतिः। ब्रह्मणो जगद्विलक्षणत्वेनोपादानत्वं&amp;quot; न सम्भवति। घटरूचकादिषु सलक्षणानामेव मृत्सुवर्णादीनामुपादानत्वं दृष्टम्। प्रकृते च ब्रह्मजगतोर्विलक्षणत्वं&amp;quot; &amp;lsquo;विज्ञानञ्चाविज्ञानञ्चे&amp;rsquo;ति विज्ञानत्वप्रतिपादकशब्दादेवावगम्यते॥ननु जगतोऽचेतनत्वेन मृदब्रवीदिति अचेतनाया मृदो वक्तृत्वं नोपपद्यते। तत्राह&amp;ndash; ॥अभिमानिव्यपदेशस्तु विशेषानुगतिभ्याम्॥ मृदादिशब्दैस्तत्तदभिमानिदेवता व्यपदिश्यते &amp;lsquo;हन्ताहमिमास्तिस्रो देवता&amp;rsquo; इति तेजोऽबन्नानां तत्तद्देवताशब्देन विशेषणादचेतनानां च देवता तेजोबन्नादिशब्दैर्व्यपदिश्यत इत्यध्यवस्यामः। &amp;lsquo;अग्निर्वाग्भूत्वा मुखं प्राविश&amp;rsquo; दित्यग्नेर्वाच्यनुप्रवेशरूपानुगतिश्रवणाद्वागादिशब्दैस्तदनुप्रवेशेनैतत् अभिमताग्न्याद्यभिमाने नानुपपत्तिः। अतश्चेतनस्य ब्रह्मण अचेतनजगदुपादानत्वं न सम्भवतीति पूर्वपक्षे प्राप्त उच्यते&amp;ndash;॥दृश्यते तु॥ तुशब्दश्चोद्यत्यावृत्त्यर्थः। विलक्षणेभ्यो गोमयादिभ्यः वृश्चिकादेरुत्पत्तिदर्शनात्॥॥ असदितिचेन्न प्रतिषेधमात्रत्वात्॥ विलक्षणादुपादानाद्विलक्षणोत्पत्त्यङ्गीकारे उपादेयस्योत्पत्तेः प्राग्विलक्षणोपादानात्मनाऽवस्थानस्य वक्तुमशक्यत्वेनासत्कार्यवादप्रसङ्ग इति चेन्न। उपादानोपादेययोस्सालक्षण्यनियमप्रतिषेधमात्र एवास्माकं संरम्भः। सूक्ष्मचिदचिद्विशिष्टं ब्रह्म स्वस्माद्विलक्षणाकारेण परिणमत इत्येतदयुक्तमित्यत्राह&amp;ndash;॥ अपीतौ तद्वत्प्रसंगादसमञ्जसम्॥ ब्रह्मण एव जगद्रूपेण परिणामे तयोरैक्यादप्ययादिषु सर्वदशास्वचेतनगता दोषाः ब्रह्मणस्स्युः। ततश्च ब्रह्मणो निरनिष्टत्वनिरवद्यत्वप्रतिपादकश्रुत्यसामञ्जस्यं। परिहरति&amp;ndash;॥ न तु दृष्टान्तभावात्॥ न त्वेवं सम्भवति। यथा बालस्य युवानं प्रत्युपादानत्वेऽपि &amp;lsquo;बालो युवे&amp;rsquo;त्यादिशब्दैरात्मनो अभिधानेऽपि बालात्वयुवत्वादिभिर्नाम्ना दुष्यते, एवमेवाचेतनगतैर्नात्मा दुष्यते॥॥ स्वपक्षदोषाच्च ॥ निर्विकारस्य चिन्मात्रैकरसस्य पुरुषस्य प्रकृतिसन्निधानेन प्रकृतिधर्माध्यासनिबन्धना जगत्प्रवृत्तिरिति सांख्यपक्षोऽपि दुष्ट एव॥॥ तर्काप्रतिष्ठानादपि ॥ तर्माणामन्योन्यव्याघातेनाप्रतिष्ठितत्वात्तन्मूलः प्रधानकारणवादस्त्याज्य एव॥॥ अन्यथानुमेयमिति चेदेवमप्यनिर्मोक्षप्रसंगः ॥ यथा प्रतिकूलतर्कापराहतिः, तथा सत्तर्कैः प्रधानकारणत्वमनुमीयत इतिचेत्, एवमपि कालान्तरेऽतिशयितानां तर्काणां सम्भवेन प्रतिकूलतर्कपराहतिदोषानिस्तारात्। अतस्तर्कैः प्रधानकारणत्वानुमानासम्भवात् सांख्याभिमतस्य पक्षस्योक्तप्रकारेण दुष्टत्वादुपादानोपादेययोस्सालक्षण्य नियमाभावात्तयोरनन्यत्वेऽपि दृष्टान्तबलेन उपादेयगतानां धर्माणामुपादानेऽप्रसक्तेः मन्वाद्युपबृंहितश्रुत्या प्रतिपादितं ब्रह्मणे जगदुपादानत्वं निर्बाधमिति न क्वापि विरोधगन्धः॥ ॥ इति विलक्षणत्वाधिकरणम् ॥&lt;/p&gt;</description>
    </item>
    <item>
      <title>04 शिष्टापरिग्रहाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/04_shiShTAparigrahAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/04_shiShTAparigrahAdhikaraNam/</guid>
      <description>&lt;p&gt;॥ एतेन शिष्टापरिग्रहा अपि व्याख्याताः॥ प्रधानकारणवादिसांख्यतर्कमात्रेण समन्वयभङ्गाभावेऽपि परमाणुकारणवादिकणभक्षाक्षचरणक्ष पणकादिबहुतांत्रिकाभिमततर्कै स्समन्वयभङ्गस्स्यादिति अधिकाशङ्कानिरासाय पूर्वान्यायातिदेशार्थमिदम् अधिकरणम्॥ परमाणुकारणवादिनां&amp;quot; तर्कैस्समन्वयभङ्गस्संभवति नवेति विशये संभवत्येव समन्वयभंगः। न च तेषां तर्काणां परस्परविरोधसंभवेन तद्भञ्जनसामर्थ्यं नास्तीतिशक्यं वक्तुं। यथा शुनां परस्परविरोधसत्त्वेऽपि एकं वराहमैकमत्येन मारयितुं तद्भक्षणलिप्सा प्रवृत्तानां सर्वेषां शुनां तदलाभेऽपि वराहस्य मारणं भवति, एवं परमाणवस्सत्याः&amp;quot; शून्याः&amp;quot; विज्ञानात्मकाश्चतुर्विधा एक विधाइत्यवांतरकलह संभवेऽपि अल्पपरिमाणानामेव तंत्वादीनां महापरिमाणप़टाद्यारंभकत्वदर्शनात् तद्विपरीतपरिमाणयोर्ब्रह्मजगतोरुपादानोपादेयभावो न संभवतीतिप्रतिष्ठितेन सकलपरमाणुकारणवादि अभिमतेन तर्केण तद्भङ्ग उपपद्यत इति पूर्वपक्षः। सिद्धांतस्तु&amp;ndash; यथा नानादिग्विप्रकीर्णमपि बहुलं तमस्तोममेक एवादित्यः प्रतिक्षिपति एवमुदाहृतमन्यदप्येतादृश तर्कजालं&amp;quot; &amp;lsquo;यथा सोम्यैकेनमृत्पिंडेन सर्वं मृन्मय&amp;rsquo;मित्यादिवाक्योक्तमृत्पिंडारब्धघटशरावादिप्रत्युदाहरणेन प्रतिक्षिपन् वेद एव जागर्तीति नात्र प्रयतितव्यमस्तीति हृदिनिधाय पूर्वन्यायमतिदिशति सूत्रकारः॥ एतेन शिष्टापरिग्रहा अपिव्याख्याताः। न परिगृह्यते वैदिकैरित्यपरिग्रहः। एतेन - तर्काप्रतिष्ठानलक्षणकपिलस्मृतिनिरसनहेतुना परिशिष्टाः कणभक्षादिस्मृतयोपि निरस्ताव्याख्याताः। परमाणुकारणवादस्सर्वसंमत इति न तेषां तर्कस्याप्रतिष्ठितत्वाभावशङ्का, तर्कमूलत्वाविशेषात्। परमाणूनां शून्यत्वादिविवादादपि तर्कस्याप्रतिष्ठितत्वमेवेति॥ ॥ इति शिष्टापरिग्रहाधिकरणम् ॥&lt;/p&gt;</description>
    </item>
    <item>
      <title>05 भोक्त्रापत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/05_bhoktrApattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/05_bhoktrApattyadhikaraNam/</guid>
      <description>&lt;p&gt;॥भोक्त्रापत्तेरविभागश्चेत्स्याल्लोकवत्॥ पूर्व अधिकरणस्य अतिदेश अधिकरणत्वात्् पूर्व अधिकरणेन संगतं इदं अधिकरणम्। तत्र हि &amp;lsquo;न तु दृष्टान्तभावात्&amp;rsquo; इति सूत्रेण शरीरगत बालत्व युवत्वादीनां शरीरिण्यप्रसक्तिं दृष्टान्तीकृत्य चिदचित् शरीरकं ब्रह्मेति तद्गतदोषाणां ब्रह्मण्यप्रसक्तिः उक्ता। इयं अनुपपन्ना। जीववत् शरीरित्वे तत्कृत सुखदुःखावश्यंभावात्। इति आक्षेपिकी संगतिः। &amp;lsquo;यस्य आत्मा शरीरं यस्य पृथिवी शरीरम््&amp;rsquo; इत्यादिना सर्वस्य अपि परमात्म शरीरतया जीववत् परमात्मनः अपि शरीरं प्रति स्मामित्वे सति &amp;lsquo;न हवैसशरीरस्य&amp;rsquo; इत्यादिना परमात्मनः&amp;quot; अपि प्रिय अप्रिय भोक्तृत्वम् अवर्जनीयं इति जीवेश्वरस्वभाव अविभाग इति पूर्वपक्षे, स्यात् लोकवत् इति सिद्धान्तः। अस्य अर्थः- सप्तम्यर्थेवतिः। यथा लोके राजशासन अनुवर्तिनां तत् अतिवर्तिनां च राज अनुग्रह निग्रहकृत सुख दुःख भोगे अपि न राज्ञि तत्् प्रसक्तिः, एवं न परमात्मनि शासके भोक्तृत्व प्रसक्तिः इति। पूर्वं &amp;lsquo;संभोगप्राप्तिः&amp;rsquo; इति सूत्रे मनुष्यादि सर्व शरीरान्तरवस्थित्या परमात्मनः&amp;quot; भोक्तृत्वं आक्षिप्य परितः दह्यमानगृहान्तर्वर्तित्वे जीवपरयोः अविशिष्टेपि &amp;lsquo;तयोरन्यः पिप्पलं&amp;quot; स्वाद्व़त्तयनश्नन्नन्यो अबिचाकशीति&amp;rsquo; इति श्रुत्यनुसारेण देह अभिमानि जीववत् न परस्य भोक्तृत्वं&amp;quot; इति हेतु वैशेष्यात् इति सूत्रखण्डेन परिहृतम्। अत्र तु &amp;lsquo;न ह वै सशरीरस्य&amp;rsquo; इति श्रुत्यनुसारेण शरीर स्वामित्व प्रयुक्तं भोक्तृत्वं अवर्जनीयं इति आक्षिप्य लोक दृष्टान्तेन परिह्रियते। न च एवम् &amp;lsquo;न ह वै सशरीरस्य&amp;rsquo; इति विरोधः। स्वकर्म उपार्जित शरीरं प्रति स्वामित्व प्रयुक्तं अत्र विषयत्वात् तस्याः। न तु शरीर स्वामि मात्र विषयत्वं। अत एव अन्तर्यामिब्राह्मणे- &amp;lsquo;यस्य पृथिवी शरीरं&amp;rsquo; इत्यादिना परस्य पृथिव्यादि शरीर स्वामित्वं उक्त्वा तत् तदभिमानि देवतावत् तत्तत्कृत सुख दुःख भोक्तृत्व आशङ्का निरासाय प्रति पर्यायं &amp;lsquo;एषत आत्माऽन्तर्याम्यमृत&amp;rsquo; इति अमृतत्व वचनं उपपन्नं तथा उत्तरत्र &amp;lsquo;न स्थानतोऽपि परस्य&amp;rsquo; इति अधिकरणे एतत् सूत्रद्वयनाययोपमर्दनेन यथा शासकस्यापि राज्ञस्स्वेच्छायाऽपि स्वेच्छेया हेयमनुष्यादिशरीरेषु वसतो दुःखभोक्तृत्वमवर्जनीयमित्याक्षिप्य नित्याविर्भूतापहृतपाप्मत्वादिगुणकस्याखिलहेयप्रत्यनीकस्य परमात्मनो नसम्भवतीत्युक्तमिति न पौनरुक्त्यप्रसक्तिः॥ इति भोक्त्रापत्त्यधिकरणम् ॥ 5 ॥&lt;/p&gt;</description>
    </item>
    <item>
      <title>06 आरम्भणाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/06_ArambhaNAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/06_ArambhaNAdhikaraNam/</guid>
      <description>&lt;p&gt;तदनन्यत्वमारम्भणशब्दादिभ्यः ॥ 15 ॥ नविलक्षत्वाधिकरणे कारणस्य ब्रह्मणः कार्यस्य जगतो वैलक्षण्येपि सांख्यं प्रत्यनन्यत्वं साधितं। वैलक्षण्यस्य भेदव्याप्तत्वात्। अत एव कुण्डलहिरण्ययोरप्यनन्यत्वमसिद्धं। सर्वत्र कार्यकारणयोर्बुद्धिशब्दादिभिर्भेदावश्यंभावादिति वदतो वैशेषिकस्य मतमास्थायानन्यत्वमाक्षिप्येदानीं समाधीयत इति सङ्गतिः। अत्र उपादेयमुपादानादन्यदेव। घटेनोदकमाह्रियते मृत्पिंडेन घटादिकं निर्मीयत इति कार्यभेदात् घटस्य दंडचक्रादिकं कारणं मृत्पिण्डस्य जलसंयोजनमर्दनादीति कारणभेदात्, तथा घटः पृथुबुध्नोदराकारः मृत्पिंडस्त्वतदाकार इत्याकारभेदात्, तथा पूर्वकालं कारणं अपरकालङ्कार्यमिति कालभेदात्, तथा बहवस्तन्तव एकः पट इति संज्ञासंख्याभेदात्, सत्यामेव मृदि घटोनष्ट इति प्रतीतेः कार्यकारणयोर्बुद्धिशब्दादिभिर्भेदस्य दर्शनाच्च उपादानादन्यदेवोपादेयं। इतरधा कारकव्यापारवैयर्थ्यप्रसंगादिति कार्यकारणभेदवादिमतावलंबनेन पूर्वपक्षे प्राप्त उच्यते- तदनन्यत्वमारम्भणशब्दादिभ्यः। तस्मात्परमकारणाद्ब्रह्मणो जगतोऽनन्यत्वं&amp;quot; वाचारम्भण शब्दादिभिरवगम्यते। आदिशब्देन &amp;lsquo;सदेवसोम्येदमग्रआसीत् येनाश्रुतं श्रुतंभवति एकमेवाद्वितीय&amp;rsquo; मित्यादिकं गृह्यते। ननु संस्थानस्य असत उत्पत्तौ असत्कार्यवादप्रसङ्गत इति चेत्, असत्कार्यवादिमतेऽपि उत्पत्तेरुत्पत्तिमत्तत्वेऽनवस्था स्यात् उत्पत्तिराहित्ये सत्कार्यवादप्रसङ्गः। अस्माकन्तु अवस्थानां&amp;quot; पृथक्प्रतिपत्तिकार्ययोगानर्हत्वात् पृथगुत्पत्त्यादिकं नापोक्षितम्। अतो घटस्योत्पत्तिर्नाम घटत्वावस्थासम्बन्ध एव। न त्वसतस्सत्वरूपं। अत उपादेयमुपादानादन्यदेव। तथा च उपादाने ज्ञाते उपादेयस्य ज्ञातताभवतीति भावः॥॥भावे चोपलब्धेः॥ हिरण्यकुंडलादिकार्यभावेऽपि &amp;lsquo;कुंडलायेदं हिरण्य&amp;rsquo; मिति प्रत्यभिज्ञारूपोपलब्धेः सत्वादेवेत्यर्थः॥॥सत्वाच्चापरस्य॥ अपरस्य कार्यस्य कारणे तादात्म्येन सम्बन्धेन सत्वाच्चोपादानादनन्यदुपादेयम्। सदेव सोम्येदमग्र आसी&amp;rsquo; दिति कार्ये नष्टेऽपि कारणे कार्यतादात्म्यप्रतीतेरित्यर्थः। &amp;lsquo;भावेचोपलब्धे&amp;rsquo;रिति सूत्रे कार्यदशायां कार्ये कारणतादात्म्यप्रतीतिः प्रमाणतया उपन्यस्ता। उत्तरसूत्रे तु कार्यनाशानन्तरमपि कारणे कार्यभेदप्रतीतिः प्रमामतयोपन्यस्तेति विशेषः॥॥असद्व्यपदेशान्नेति चेन्न धर्मान्तरेण वाक्यशेषाद्युक्तेश्शब्दान्तराच्च॥ &amp;lsquo;असद्वा इदमग्र आसीत्, इदं वा अग्रे नैव किंचनासी&amp;rsquo;दिति जगतस्सृष्टेः प्रागसत्त्वव्यपदेशात् सृष्टेः&amp;quot; प्रागपि सता उपादानेनोपादेयस्यैक्यं नोपपद्यतइति चेन्न। नामरूपविभागलक्षणधर्मान्तरा भावमादायासद्व्यपदेशोपपत्तेः। जगतस्सत्त्वंनामरूपभाक्त्वम्। असत्वं नाम तद्विरोधिनी सूक्ष्मावस्था। न तु सर्वात्मना असत्त्वं। कुतोऽवगम्यत इति चेत्-वाक्यशेषात्। &amp;lsquo;इदं वा अग्रे नैव किंचनासी&amp;rsquo; दित्यत्र &amp;lsquo;तदसदेव सन्मनोऽकुरुते&amp;rsquo;ति वाक्यशेषे मनस्स्रष्टृत्वप्रतिपादनात्। युक्तेश्च-घटस्य सत्त्वं नाम घटत्वावस्थासंबन्धः। असत्त्वं&amp;quot; नाम तद्विरोधिकपालत्वचूर्णत्वावस्थासंबन्धः। एवं तर्हि तद्व्यतिरिक्ता घटाभावो नाम कश्चिदुपलभ्यते। शब्दान्तराच्च। &amp;lsquo;कुतस्तु सोम्यैवं स्यादितिहोवाचे&amp;rsquo;ति तुच्छत्वं प्रतिक्षिप्य &amp;lsquo;सदेव सोम्येदमग्र आसी&amp;rsquo;दिति स्थापितत्वात्, &amp;lsquo;तद्धेदं तर्ह्यव्याकृतमासीत्तन्नामरूपाभ्यां व्याक्रियते&amp;rsquo;ति सुस्पष्टमभिधानाच्च॥॥पटवच्च॥ यथा तंतवः व्यतिषङ्गविशेषाभाजः पट इति नामरूपकार्यादिकं भजन्ते तद्वद्ब्रह्मापि॥॥यथा च प्राणादिः॥ यथा वायुरेक एव शरीरे वृत्तिविशेषं भजमानः प्राणापानादिनामरूपकार्यांतराणि भजते, तद्वदेकमेव ब्रह्म विचित्रस्थिरत्रसरूपं जगद्भवतीति परमकारणात् परस्माद्ब्रह्मणोऽनन्यत्वं जगतोऽप्युपगन्तव्यम्॥ ॥इति आरंभणाधिकरणम्॥&lt;/p&gt;</description>
    </item>
    <item>
      <title>07 इतरव्यपदेशाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/07_itaravyapadeshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/07_itaravyapadeshAdhikaraNam/</guid>
      <description>&lt;p&gt;॥इतरव्यपदेशाद्धिताकरणादिदोषप्रसक्तिः॥ जगतो ब्रह्मानन्यत्वप्रतिपादकैः &amp;lsquo;तत्वमसी&amp;rsquo;त्यादिभिः जीवस्यापि ब्रह्मानन्यत्वं प्रतिपाद्यत इत्युक्तम्। तत्रेदं चोद्यते- यदीतरस्य जीवस्य ब्रह्मभावः एतद्वाक्यप्रतिपाद्यः, तदा ब्रह्मणस्सार्वज्ञ्यादिविशिष्टस्य हितरूप जगत्सृष्टिः अहितरूपजगदसृष्टिरित्यादिदोषप्रसङ्गः। अतः ब्रह्मणो जगत्कारणत्वं न संभवतीति पूर्वःपक्षः। सिद्धांतस्तु-॥अधिकन्तु भेदनिर्देशात्॥ तुशब्दः पक्षं व्यावर्तयति। आध्यात्मिकादिदुःखयोगार्हात् प्रत्यगात्मनः अधिकमर्थांतरभूतं ब्रह्म। कुतः? भेदनिर्देशात्। &amp;lsquo;य आत्मनि तिष्ठन्, पृथगात्मानं, तयोरन्यः पिप्पलंस्वाद्वत्ति, ज्ञाज्ञौद्वावजावीशनीशा&amp;rsquo;वित्यादिश्रुतिभिः&amp;quot; परब्रह्मणः प्रत्यगात्मनो भेदेन व्यपदेशात्॥॥अश्मादिवच्च तदनुपपत्तिः॥ अश्मकाष्ठलोष्टादीनामत्यंतहेयानामचिद्विशेषाणां निरवद्यनिर्विकार निखिलहेय प्रत्यनीककल्याणगुणैकतानब्रह्मस्वरूपैक्यं&amp;quot; यथा नोपपद्यते तथाऽनंतदुःखयोगार्हस्य चेतनस्य निखिलहेयप्रत्यनीकब्रह्मभावापत्तिः॥ ॥इति इतरव्यपदेशाधिकरणम्॥&lt;/p&gt;</description>
    </item>
    <item>
      <title>08 उपसंहारदर्शनाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/08_upasaMhAradarshanAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/08_upasaMhAradarshanAdhikaraNam/</guid>
      <description>&lt;p&gt;॥उपसंहारदर्शनान्नेतिचेन्नक्षीरवद्धि॥ सत्यसङ्कल्पत्वादिभिः परस्य ब्रह्मणः वैलक्षण्यं प्रतिपादितं। तत्र संकल्पमात्रपरिकरत्वं ब्रह्मणो जगत्सृष्टावनुपपन्नमिति शङ्काया उत्थानात् सङ्गतिः। लोके तत्तत्कार्यजननोपयोगिसामर्थ्यवतोऽपि तत्तदुपकरणसापेक्षत्वदर्शनात् सर्वशक्तेः परब्रह्मणः &amp;lsquo;सदेवसोम्येदमग्र आसी&amp;rsquo;दित्यादि श्रुतिभिस्सृष्टेः&amp;quot; प्रागसहायत्वात् उपकरणशून्यत्वेन उपकरणनिरपेक्षजगत्स्रष्टृत्वं नसम्भवतीति चेन्न। क्षीरजलादेः&amp;quot; दधिहिमादिजननशक्तस्य दधिहेमादि जनने यथावा नोपकरणाद्यपेक्षत्वं तथा ब्रह्मणस्सर्वशक्तेरुपकरणनिरपेक्षं&amp;quot; सर्वजगत्स्रष्टृत्वमुपपद्यते। क्षीरादिष्वातंचनाद्यपेक्षा नदध्यादिभावाय। अपितु अचिरेण दधिभावापत्त्यर्थं&amp;quot; रसविशेषार्थं च॥॥देवादिवदपि लोके॥ यथा देवादीनां स्वीयलोकेषु संकल्पमात्रेण स्वापेक्षितपदार्थस्रष्टृत्वं तथा पुरुषेत्तमस्य सङ्कल्पमात्रेण सर्वजगत्स्रष्टृत्वमुपपद्यत इति नानुपपत्तिः॥ ॥इति उपसंहारदर्शनाधिकरणम्॥&lt;/p&gt;</description>
    </item>
    <item>
      <title>09 कृत्स्नप्रसक्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/09_kRtsnaprasaktyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/09_kRtsnaprasaktyadhikaraNam/</guid>
      <description>&lt;p&gt;॥कृत्स्नप्रसक्तिर्निरवयवत्वशब्दकोपोवा॥ दृष्टांततयोपन्यस्तस्य क्षीरजलादेस्सावयवत्वदर्शनात् तद्वद्ब्रह्मणोपि सावयवत्वं स्यात्, निरवयवत्वे कृत्स्नप्रसक्तिर्वा स्यादिति शङ्कयासंगतिः। कारणावस्थायां निरस्तचिदचिद्विभागतया निरवयवमेव ब्रह्म कार्यावस्थायां &amp;lsquo;बहुस्या&amp;rsquo;मिति सङ्कल्प आकाशवाय्वाद्यचिद्विभागं ब्रह्मादिस्तंबपर्यन्त क्षेत्रज्ञविभागं चाभवदित्युक्तं। एवंसति परं ब्रह्म कृत्स्नं कार्यत्वेनोपयुक्तमित्यंगीकार्यम्। यदि ब्रह्मणि अंशभेदं&amp;quot; परिकल्प्य चिदंशस्य क्षेत्रज्ञविभागविभक्तत्वं, अचिदंशस्याकाशादिविभागविभक्तत्वं परिकल्प्यते, तदा कारणीभूतस्य ब्रह्मणो निरवयवत्ववादिनीनां श्रुतीनां बाधितार्थकत्वं स्यात्। यदि सूक्ष्मचिदचिच्छरीरक&amp;quot; ब्रह्मणः कार्यत्वमित्यभ्युपगम्यते, तदा शरीर्यंशस्यापि कार्यत्वाभ्युपगमान्निरवयवत्व श्रुतिविरोधो दुर्वारः। तस्माद्ब्रह्मणो जगत्कारणत्वमनुपपन्नमिति पूर्वःपक्षः। सिद्धान्तस्तु-॥श्रुतेस्तु शब्दमूलत्वात्॥ तुशब्द उक्तदोषव्यावर्तकः। नैवमसामञ्जस्यम्। कुतः। श्रुतेः। श्रुतिस्तावद्ब्रह्मणो निरवयवत्वं&amp;quot; विचित्रजगत्स्रष्टृत्वञ्च प्रतिपादयति। ननु श्रुतिरपि &amp;lsquo;अग्निना सिञ्चती&amp;rsquo;तिवत् अयोग्यार्थप्रतिपादनासमर्था, तथाऽपि शब्दैकप्रमाणकस्य वस्तुनः सकलेतरवस्तुविलक्षणत्वात् विलक्षणधर्मयोगस्याविरुद्धत्वेन सामान्यतो दृष्टसाधनदूषणानर्हत्वं ब्रह्मण इति॥॥आत्मनि चैवं विचित्राश्च हि॥ एवं वस्त्वन्तरसम्बन्धिधर्मस्य वस्त्वन्तरारोपणे अचोतनघटादिदृष्ट धर्माणां तद्विजातीये नित्यचेतनेऽपि प्रसङ्गः, तदप्रसक्तिश्च स्वभाववैचित्र्याधीना। अन्योन्यविलक्षणानामग्निजलादीनां यथा विजातीयौष्ण्यशैत्यादि धर्मसम्बन्धः, तथा लोकविलक्षणे ब्रह्मणि लोकदृष्टवस्तुधर्मापेक्षया विलक्षणधर्मयोगो नानुपपन्नः॥॥स्वपक्षदोषाच्च॥ प्रधानकारणत्वपक्षे प्रधानस्य लौकिकवस्तुसजातीयत्वेन लोकदृष्टदोषाणां तत्रैव प्रसङ्गात् सकलेतरविलक्षणस्य ब्रह्मण एव जगत्कारणत्वमभ्युपगन्तव्यम्। प्रधानकारणत्वपक्षे निरवयवस्य प्रधानस्य जगत्कारणत्वं&amp;quot; न सम्भवति। सत्वरजस्तमसां तदवयवत्वाङ्गीकारे सत्वरजस्तमसां समूहस्य प्रधानत्वं वा उत सत्वरजस्तमोभिरारब्धस्य प्रधानत्वं वेति विकल्प्य प्रथमपक्षे तेषां निरवयवत्वेनासंयुक्तप्रदेशभेदरहितसंयोगवतां न स्थूलद्रव्यारम्भकत्वम्, द्वितीयपक्षे स्वाभ्युपगतप्रधानपरमकारणत्वासिद्धिः, स्वाभ्युपगत चतुर्विंशतिसंख्याविरोधश्चेति पक्षद्वयस्यापि दुष्टत्वेन प्रधानकारणत्वासम्भवात् ब्रह्मण एव जगत्कारणत्वं न्याय्यमिति॥॥सर्वोपेता च तद्दर्शनात्॥ प्रधानकारणत्वपक्षे प्रधानस्य लौकिकवस्तुसजातीयत्वेन लोकदृष्ट दोषाणां तत्रैव प्रसङ्गात् सकलेतरविलक्षणस्य ब्रह्मण एव जगत्कारणत्वमभ्युपगन्तव्यम्। प्रधानकारणत्वपक्षे निरवयवस्य प्रधानस्य जगत्कारणत्वं&amp;quot; न सम्भवति। सत्वरजस्तमसां तदवयवत्वाङ्गीकारे सत्वरजस्तमसां समूहस्य प्रधानत्वं वा उत सत्वरजस्तमोभिरारब्धस्य प्रधानत्वं वेति विकल्प्य प्रथमपक्षे तेषां निरवयवत्वेनासंयुक्तप्रदेशभेदरहितसंयोगवतां न स्थूलद्रव्यारम्भकत्वम्, द्वितीयपक्षे स्वाभ्युपगतप्रधानपरमकारणत्वासिद्धिः, स्वाभ्युपगत चतुर्विंशतिसंख्याविरोधश्चेति पक्षद्वयस्यापि दुष्टत्वेन प्रधानकारणत्वासम्भवात् ब्रह्मण एव जगत्कारणत्वं न्याय्यमिति॥ सकलेतरवस्तुविजातीया परा देवता सर्वशक्त्युपेता। &amp;lsquo;पराऽस्य शक्तिर्विविधैव श्रूयते, अपहतपाप्समे&amp;rsquo;त्यादिश्रुतिभिस्सकलेतरविलक्षणत्वसर्वशक्तिमत्त्वादिप्रतिपादनात्॥॥विकरणत्वान्नेति चेत्तदुक्तम्॥ यद्यप्येकमेव ब्रह्म सकलेतरविलक्षणं सर्वशक्ति, तथाऽपि &amp;lsquo;नतस्य कार्यं करणञ्च विद्यत&amp;rsquo; इति करणकळेबरशून्यस्य जगत्स्रष्टृत्वं न संभवतीतिचेत् शब्दैकवेद्यस्य सकलेतरविलक्षणस्य करणकळेबराद्यनपेक्षजगत्स्रष्टृत्वमुपपन्नमिति, &amp;lsquo;शब्दमूलत्वात्, विचित्राश्चही&amp;rsquo;ति सूत्रखण्डाभ्यां प्रतिपादितम्। तथा च श्रुतिः- &amp;lsquo;पश्यत्यचक्षुस्स श्रृणोत्यकर्ण&amp;rsquo; इत्येवमादिका॥ ॥इति कृत्स्नप्रसक्त्याधिकरणम्॥&lt;/p&gt;</description>
    </item>
    <item>
      <title>10 प्रयोजनवत्त्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/10_prayojanavattvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/2/1/10_prayojanavattvAdhikaraNam/</guid>
      <description>&lt;p&gt;॥न प्रयोजनत्त्वात्॥ जन्मजरामरणादिदुःखबहुळं जगत्सृजतोऽवाप्तसमस्तकामस्य परमात्मनः प्रवृत्तेः स्वार्थत्वपरार्थत्वासम्भवात् प्रयोजनानुद्देशेन प्रेक्षावत्प्रवृत्तेरयोगात् प्रवृत्तिर्नोपपद्यत इति पूर्वः पक्षः। सिद्धान्तस्तु-॥लोकवत्तु लीलाकैवल्यम्॥ यथा महाराजस्यापि केवललीलाप्रयोजनाः कन्दुकादिक्रीडा दृष्टाः, एवं&amp;quot; परमात्मनोऽपि केवललीलार्था जगत्सृष्ट्यादिप्रवृत्तिरिति॥॥वैषम्यनैर्घृण्ये न सापेक्षत्वात्तथाहि दर्शयति॥ ननु विषमं देवमनुष्यतिर्यगादि सृजतः परमात्मनो वैषम्यं प्रसजेत्, अतिघोरनरकादिसृष्ट्या निर्घृणत्वं&amp;quot; च प्रसजेदिति चेन्न। तत्तत्कर्मानुसारेण कर्मसापेक्षतया सृजतो न पक्षपातादिदोषप्रसक्तिः। &amp;lsquo;साधकारी साधुर्भवति पापकारी पापीभवति&amp;rsquo;। &amp;lsquo;निमित्तमात्रमेवासौ सृज्यानां सर्गकर्मणि। प्रधानकारणीभूता यतो वै सृज्यश्क्तय&amp;rsquo; इति श्रुतिस्मृतिप्रमाणं दर्शयति। अतो वैषम्यनैर्घृण्ये नेति॥॥न कर्माविभागादिति चेन्नानादित्वादुपपद्यते चाप्युपलभ्यतेच॥ ननु प्रळये जीवस्य ब्रह्मणाऽविभागेन तदाश्रीतानां च कर्मणामभावात् सर्गाद्यसृष्टौ स्वेच्छया तरतमभावापन्नं&amp;quot; जगत्सृजतो वैषम्यादिकमपरिहार्यमिति चेन्न। जीवानामनादित्वनात् तदानीं कर्मणामपि सत्वान्नवैषम्यादिप्रसंगः। न च जीवानामनादित्वे प्रळये &amp;lsquo;सदेवसोम्येदमग्र आसी&amp;rsquo;दिति अविभागोनोपपद्यत इतिवाच्यम्। अविभक्तनामरूपतया भेदकाकारस्फुरणमात्रेण अविभागव्यवहारोपपत्तेः। तदनादित्वञ्च &amp;rsquo; न जायते म्रियते वा विपश्चित्, &amp;lsquo;प्रकृतिं&amp;quot; पुरुषंचैव विध्यनादी उभावपी&amp;rsquo;ति श्रुतिस्मृतिषूपलभ्यते॥॥सर्वधर्मोपपत्तेश्च॥ प्रधानादिषु असम्भावितानामपि सृष्ट्युपयुक्तसार्वज्ञ्यसर्वशक्त्यादि सकलधर्माणां परमात्मन्येवोपपत्तेः&amp;quot; परमात्मैव जगत्कारणमिति स़ृष्टेर्लीलाप्रयोजनत्वं सिद्धम्॥ ॥इति प्रयोजनवत्त्वाधिकरणम्॥ इति चतुष्षष्टिप्रबन्धनिर्माणसंसूचितसर्वतन्त्रस्वतन्त्रताबिरुदांचितैः&amp;quot; श्रीमद्रङ्गरामानुजमुनिभिरनुगृहीतायां श्रीशारीरकब्रह्मसूत्रव्याख्यायां&amp;quot; श्रीशारीरकशास्त्रार्थदीपिकायां द्वितीयस्याध्यायस्य प्रथमः पादः॥&lt;/p&gt;</description>
    </item>
  </channel>
</rss>
