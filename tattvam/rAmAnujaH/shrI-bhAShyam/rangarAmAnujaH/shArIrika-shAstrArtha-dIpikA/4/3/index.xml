<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/3/</link>
    <description>Recent content in &#43;३ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/3/index.xml" rel="self" type="application/rss+xml" />
    <item>
      <title>23 अर्चिराद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/3/23_archirAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/3/23_archirAdyadhikaraNam/</guid>
      <description>&lt;p&gt;॥अर्चिरादिना तत्प्रथितेः॥ छान्दोग्ये पञ्चाग्निविद्यायां &amp;lsquo;वेत्थपथोर्देवयानस्य पितृयाणस्य च व्यावर्तना&amp;rsquo;इति चतुर्थं पश्नं&amp;quot; प्रतिपाद्य तद्य &amp;lsquo;इत्थं विदुर्येचेमेऽरण्ये श्रद्धातपइत्युपासते तेऽर्चिषमगिसम्भवन्ती&amp;rsquo;ति श्रुतम्। अत्र तच्छब्देन प्राक्प्रस्तुतं संसारिजीवस्वरूपं&amp;quot; परामृश्यते- तत्प्रत्यगात्मस्वरूपं ये इत्थं उक्तप्रकारेण द्युपर्जन्यपृथिवीपुरुषयोषित्सु श्रद्धासोमवृष्ठ्यन्नरेतश्शरीरकतया देहादिलक्षण प्रकृतिवियुक्ततया च उपासतइत्यर्थः। उत्तरवाक्ये श्रद्धाशब्दो द्वितीयांतः। वाजसनेयके समानप्रकरणे &amp;lsquo;श्रद्धांसत्यमुपासत&amp;rsquo;इति श्रवणात्। सुपांसुलुगिति द्वितीयाया लुक्। तपश्शब्दोऽपि ब्रह्मपरः। &amp;lsquo;परम यो महत्तप&amp;rsquo; इत्यादिषु दर्शनात्। एवकारश्चात्राध्याहर्तव्यः। ततश्च अरण्ये स्थित्वा श्रद्धां पुरस्कृत्य तपएव ब्रह्मैव य उपासते त उभयेऽपि अर्चिषमभिसम्भवन्ति प्राप्नुवन्त्येवेत्यर्थः। &amp;lsquo;अर्चिषोऽहरह्न आपूर्यमाणपक्षमापूर्यमाणपक्षाद्यान् षडुदङ्ङेति मासांस्तान्मासेभ्यस्संवत्सरं संवत्सरादादित्यमादित्याच्चन्द्रमसं चन्द्रमसो विद्युतं&amp;quot; तत्पुरुषोऽमानवस्सएनान् ब्रह्मगमयती&amp;rsquo;ति। अत्र अर्चिरादिशब्दास्तत्तदभिमानिदेवतापराः। तत्पुरुषः&amp;quot; वैद्युतः पुरुषः अमानवः असंसारी। ब्रह्मलोकादागत्य एनान् पूर्वोक्तद्विविधोपासकान् ब्रह्मलोकं प्रापयतीत्यर्थः। &amp;lsquo;अमानवस्सएत्य ब्रह्मलोकान् गमयती&amp;rsquo;ति श्रुत्यन्तरे श्रवणात्। &amp;lsquo;एष देवयानः पन्था&amp;rsquo;इति। स्पष्टोऽर्थः। अत्र अर्चिरादिरेकएव मार्गः उत मार्गान्तरमप्यस्तीतिसंशये &amp;lsquo;यावत्क्षिप्येन्मनस्तावदादित्यंगच्छती&amp;rsquo;ति त्वरावचनेन वैलक्षण्यप्रतीतेः मार्गभेदोऽप्यस्तीति पूर्वपक्षे उच्यते- अर्चिरादिना तत्प्रथितेः। नानाशाखासु तस्यैव मार्गस्य प्रथितेः प्रत्यभिज्ञानात् अर्चिरादिरेकएव मार्गः। त्वरावचनन्तु काश्मीरापेक्षया मगधान् क्षिप्रं गच्छतीतिवदुपपत्तेः स्वर्गगमनाद्यपेक्षया आदित्यगमनस्य शैन्येण न तस्माद्वैलक्षण्यसिद्धिः॥ ॥इति अर्चिराद्यधिकरणम्॥&lt;/p&gt;</description>
    </item>
    <item>
      <title>24 वाय्वधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/3/24_vAyvadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/3/24_vAyvadhikaraNam/</guid>
      <description>&lt;p&gt;॥वायुमब्दादविशेषविशेषाभ्याम्॥ वाजसनेयके &amp;lsquo;यदावै पुरुषोऽस्माल्लोकात्प्रैति सवायुमागच्छति तस्मै स तत्र विजिहीते यथा रथचक्रस्य खं तेन स ऊर्ध्वमाक्रमते स आदित्यमागच्छती&amp;rsquo;ति। स ब्रह्मवित् छान्दोग्योक्तार्चिर्दिनपूर्वपक्षष़डुदङ्भासाब्दद्वारेण वायुमागच्छतीत्यर्थः। स वायुः तस्मै आगतदाय ब्रह्मविदे। विजिहीते आत्मावयवान् विगमयति। छिद्रीकरोति स्वात्मानमित्यर्थः। ब्रह्मविदो नगमनप्रतिरोधक इति भावः। कियत्परिमाणं छिद्रमित्याह- यथा रथचक्रस्य खं रथचक्रमध्यवर्ति रन्ध्रं यत्परिमाणं तत्परिमाणछिद्रं करोति तेन छिद्रेण ऊर्ध्वं गत्वा स आदित्यलोकमागच्छतीत्यर्थः। &amp;lsquo;तस्मै स तत्र विजिहीते यथा आडम्बरस्य खं तेन स ऊर्ध्वमाक्रमते स चन्द्रमसमागच्छति तस्मै स तत्र विजिहीते यथा दुन्दुभेः खं तेन स ऊर्ध्वमाक्रमते स लोकमागच्छत्यशोकमहिमं तस्मिन्वसति शाश्वतीस्समा&amp;rsquo; इति। स्पष्टोऽर्थः॥ नच &amp;lsquo;देवलोकादादित्य&amp;rsquo;मिति श्रुतेः अस्याश्श्रुतेश्च विरोध इति वाच्यं। योयं पवत एष देवानां ग्रह&amp;rsquo;इति श्रुतेः वायोरेव तत्र देवलोकशब्दवाच्यत्वात्। इतरधा देवलोकादादित्यमिति आदित्यानन्तरपूर्वपर्वतया देवलोकनिर्देशकस्यास्यवाक्यस्य &amp;lsquo;स वायुमागच्छति स आदित्यमागच्छती&amp;rsquo;ति वायोरादित्यसमनन्तरपूर्वपर्वत्वप्रतिपादकश्रुतिविरोधप्रसङ्गात्। अतो देवलोकवायुशब्दयोरेकार्थत्वं वक्तव्यम्॥ वायुं अब्दात् संवत्सरात् ऊर्ध्वमधिकगच्छेत्। अविशेषविशेषाभ्यां सामान्यविशेषाभ्यां। देवलोकशब्दो हि सामान्यशब्दः। वायुशब्दो विशेषशब्दः। अतो वायुरेव देवलोक इति। ॥इति वाय्वधिकरणम्॥&lt;/p&gt;</description>
    </item>
    <item>
      <title>25 वरुणाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/3/25_varuNAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/3/25_varuNAdhikaraNam/</guid>
      <description>&lt;p&gt;॥तटितोऽधिवरुणस्सम्बन्धात्॥ &amp;lsquo;स एतं देवयानं पन्थानमापद्याग्निलोकमागच्छति स वायुलोकं स वरुणलोकं स आदित्यलोकं स इन्द्रलोकं&amp;rsquo;। सः ब्रह्मवित् देहवियोगकालएव सुकृतदुष्कृते विधूय देवयानमार्गं आपद्य अवलम्ब्य अग्निलोकमागच्छति। &amp;lsquo;तेऽर्चिषमभिसम्भवन्ती&amp;rsquo;ति अर्चिश्शब्दितस्याग्नेः देवयानमार्गप्रथमपर्वत्वश्रवणात् प्रथमतः अग्निलोकप्राप्तिरुपपन्ना। स वायुलोकं-यद्यप्यत्राग्निलोकानन्तरं वायुलोकश्श्रूयते। तथाऽपि श्रुत्यन्तरे-&amp;lsquo;अर्चिषोऽहरह्नआपूर्यमाणपक्षं&amp;quot; आपूर्यमाणपक्षाद्यान् षण्मासानुदङ्ङादित्य एति मासेभ्यो देवलोक&amp;rsquo;मिति देवलोकनिर्दिष्टस्य वायुलोकस्य उदगयनादूर्ध्वं श्रवणात् उदगयनादूर्ध्वमेव वायुलोके निवेश्यः। तत्राप्युदगयनादूर्ध्वं छान्दोग्ये-&amp;lsquo;मासेभ्यस्संवत्सर&amp;rsquo;मिति श्रवणात् अधिककालानां&amp;quot; न्यूनकालादूर्ध्वं निवेशस्य &amp;lsquo;अह्नआपूर्यमाणपक्षमापूर्यमामपक्षाद्यान् षण्मासानुदङ्ङादित्य एती&amp;rsquo;त्यत्र दृष्टत्वात् उदगयनापेक्षया अधिककालस्य संवत्सरस्य तदूर्ध्वनिवेशस्सिद्धः। &amp;lsquo;स वायुलोकं स वरुणलोकं स आदित्यलोकं स इन्द्रलोकं स प्रजापतिलोक&amp;rsquo;मितीदं वाक्यं अर्चिरादिपादे चिन्तितम्। &amp;lsquo;संवत्सरादादित्यमादित्याच्चन्द्रमस&amp;rsquo;मिति छान्दोग्ये &amp;lsquo;यदा वै पुरुषोऽस्माल्लोकात् प्रैति स वायुलोकमागच्छति स तत्र विजिहीते यथा रथचक्रस्य खं तेन स ऊर्ध्वमाकर्मते स आदित्यमागच्छति तस्मै स तत्र विजिहीते यथा डम्बरस्य खं तेन स ऊर्ध्वमाक्रमते स चन्द्रमसमागच्छती&amp;rsquo;ति बृहदारण्यके च श्रुतत्वात् संवत्सरादूर्ध्वं&amp;quot; चन्द्रमासः प्रागादित्यस्य निवेशस्सिद्धः। तत्र च वरुणेन्द्रप्रजापतीनामपि पठितानां पाठार्थवत्त्वाय क्वचिन्निवेशे कर्तव्ये वायुलोकं वरुणलोकमिति पाठक्रमानुसारेण वायोरूर्ध्वं वरुणो निवेशयितव्यः। इन्द्रप्रजापतीअपि तदनन्तरं निवेशयितव्यौ। न च &amp;lsquo;आदित्यलोकं इन्द्रलोकं प्रजापतिलोकमि&amp;rsquo;ति पाठक्रमादादित्यादूर्ध्वं&amp;quot; चन्द्रस्य श्रवणेन तत्क्रमबाधप्रसङ्गात्। न च चन्द्रादूर्ध्वं तयोर्निवेशोऽस्त्विति वाच्यम्। &amp;lsquo;चन्द्रमसो विद्युत&amp;rsquo;मिति श्रुतिक्रमबाधप्रसङ्गात्। ननु देवलोकादादित्यमिति देवलोकशब्दितवायोरादित्यस्य च क्रमस्य श्रुतत्वात् तत्रेन्द्रप्रजापत्योर्निवेशे तत्क्रमभंगस्स्यादितिचेन्न। वाय्वादित्ययोरन्तराळे वरुणस्य विवेशनीयतया तेनैव वाय्वादित्ययोरानन्तर्यस्य भग्नतया तत्रेन्द्रप्रजापत्योर्निवेशे तत्क्रमभंगस्स्यादितिचेन्न। वाय्वादित्ययोरन्तराळे वरुणस्य निवेशनीयतया तेनैव वाय्वादित्ययोरानन्तर्यस्य भग्नतया तत्रैवेन्द्रप्रजापत्योरपि निवेशः। अतश्च वरुणेन्द्रप्रजापतीनां त्रयाणामपि वाय्वादित्ययोरन्तराळ एव निवेशोऽस्त्विति प्राप्ते उच्यते- तटितोऽधिवरुणस्सम्बन्धात्। तटित ऊर्ध्वं वरुणस्य निवेशः। कुतः। सम्बन्धात्। विद्युद्वरुणयोर्द्वयोरपि मेघोदरवर्तित्वरूपसम्बन्धसत्वात्। विद्युत ऊर्ध्वं वरुणस्य नेवेशः। ततः परस्तात् इन्द्रप्रजापत्योर्निवेशः। तथाहि सति &amp;lsquo;देवलोकादादित्यं आदित्याच्चन्द्रमसं चन्द्रमसो विद्युत&amp;rsquo;मिति निबद्धोऽपि क्रमो न बाधितो भवति। नचैवं विद्युत ऊर्ध्वं वरुणेन्द्रप्रजापतीनां निवेशे तेषामेव ब्रह्मगमयितृत्वेन &amp;lsquo;तत्पुरुषोऽमानवस्स एनान् ब्रह्मगमयती&amp;rsquo;ति वैद्युतपुरुषस्य गमयितृत्वं श्रुतं विरुध्येतेति वाच्यम्। वरुणेन्द्रप्रजापतीनामगमयितृत्वेऽपि वैद्युतपुरुषस्याप्यनुग्राहकतया गमयितृत्वसम्भवादिति॥ ॥इति वरुणाधिकरणम्॥&lt;/p&gt;</description>
    </item>
    <item>
      <title>26 आतिवाहिकाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/3/26_AtivAhikAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/3/26_AtivAhikAdhikaraNam/</guid>
      <description>&lt;p&gt;॥आतिवाहिकासतल्लिंगात्॥ लोके ग्रामादिगन्तॄणामिमं वृक्षं गत्वा इमां नदीं गत्वा स ग्रामो गन्तव्य इति तत्तद्देशिकोपदेशसरूपत्वादस्यापि वाक्यस्यार्चिरादयो मार्गचिह्नभूताः। अथवा &amp;lsquo;अग्निलोकमागच्छति स वायुलोक&amp;rsquo;मिति लोकशब्दश्रवणादर्चिराद्या भोगभूमय इत्येवं पूर्वपक्षे प्राप्ते उच्यते- आतिवाहिकास्तल्लिंगात्। विदुषामतिवाहे परमपुरुषेण नियुक्ताः देवताविशेषाः आतिवाहिकाः। गन्तॄणां&amp;quot; गमयितारइतियावत्। तल्लिंगात्। &amp;lsquo;तत्पुरुषोऽमानवस्सएनान् ब्रह्मगमयती&amp;rsquo;ति वैद्युतपुरुषस्य गमयितृत्वसिद्धवत्कारेण ब्रह्मगमयितृत्वमात्रविशेषप्रतिपादनपरेण वाक्येनेतरेऽपि गमयितारइति प्रतीतेः, अर्चिरादिशब्दानां&amp;quot; च &amp;lsquo;अभिमानिव्यपदेशस्तु विशेषानुगतिभ्या&amp;rsquo;मिति सूत्रेण तदभिमानिदेवतापरत्वसम्भवात्॥ननु वैद्युतपुरुणस्यैव ब्रह्मगमयितृत्वे ऊर्ध्वं कौषीतकिवाक्यानुसारेण निवेशितानां वरुणेन्द्रप्रजापतीनां कथं सम्बन्धः। तत्राह- ॥वैद्युतेनैव ततस्तच्छ्रूतेः॥ ततः व्द्युत उपरि वैद्युतेनैव ब्रह्मप्राप्त्यतिवाहनं &amp;lsquo;स एनान्ब्रह्म गमयती&amp;rsquo;ति श्रुतेः। वरुणादयोऽपि तदनुग्राहका भवन्तीति द्रष्टव्यम्॥ ॥इति आतिवाहिकाधिकरणम्॥&lt;/p&gt;</description>
    </item>
    <item>
      <title>27 कार्याधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/3/27_kAryAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/3/27_kAryAdhikaraNam/</guid>
      <description>&lt;p&gt;॥कार्यं बादरिरस्य गत्युपपत्तेः॥ कार्यं हिरण्यगर्भमुपासीनानेव अर्चिरादिर्गणो नयतीति बादरिराचार्यो मन्यते। परिच्छिन्नप्राप्त्यर्थं हि गतिरुपपद्यते, नापरिच्छिन्नपरब्रह्मप्राप्तये। नह्याकाशं प्रेप्सता देशविशेषो गन्तव्यो भवति॥॥विशेषितत्वाच्च॥ &amp;lsquo;पुरषोऽमानव एत्य ब्रह्मलोकान्गमयती&amp;rsquo;ति गन्तव्यस्य बहुवचनान्तलोकशब्देन विशेषितत्वात्, परब्रह्मण एकत्वेन बहुत्वासम्भवात्, लोकशब्दस्य देशविशेष एव मुख्यत्वाच्च, न परब्रह्मणोऽर्चिरादिप्राप्यत्वम्॥ननु &amp;lsquo;स एनान् ब्रह्म गमयती&amp;rsquo;ति नपुंसकलिंगब्रह्मशब्देन चतुर्मुखस्य कथं निर्देश इत्यत्राह- ॥सामीप्यात्तु तद्व्यपदेशः॥ &amp;lsquo;यो ब्रह्माणं विददाति पूर्व&amp;rsquo;मिति हिरण्यगर्भस्य प्रथमजत्वेन ब्रह्मसामीष्यात् ब्रह्मशब्देनामुख्यया वृत्त्या चतुर्मुखस्य निर्देशउपपद्यत इतिभावः।ननु हिरण्यगर्भस्य द्विपरार्धावसाने नाशात् तं प्राप्तस्य पुनरावृत्तेरवर्जनीयत्वात् &amp;lsquo;एतेन प्रतिपद्यमाना इमं मानवमावर्तं नावर्तन्त&amp;rsquo; इत्यनावृत्तिप्रतिपादकश्रुतिविरोधः। तत्राह- ॥कार्यात्यये तदध्यक्षेण सहातः परमभिधानात्॥ &amp;lsquo;ते ब्रह्मलोके तु परान्तकाले परामृतात्परिमुच्यन्ति सर्वे&amp;rsquo; इत्यभिधानात् कार्यस्य ब्रह्मलोकस्यात्यये तदध्यक्षेण ब्रह्मणासह अतः ब्रह्मलोकात् परंब्रह्मप्राप्नोति। अतश्चानावृत्तिश्रुतिरुपपद्यतइति भावः॥॥स्मृतेश्च॥ &amp;lsquo;ब्रह्मणा सह ते सर्वे संप्राप्ते प्रतिसञ्चरे। परस्यान्ते कृतात्मानः प्रविशन्ति परंपद&amp;rsquo;मिति स्मृत्या कार्योपासकस्यैव अर्चिरादिप्राप्तिप्रतिपादनात् तदनुसार्येव बादरेर्मतम्॥॥परं जैमिनिर्मुख्यत्वात्॥ नपुंसकलिंगब्रह्मशब्दस्य परस्मिन्ब्रह्मण्येव मुख्यत्वात् परमेव ब्रह्मार्चिरादिः प्रापयतीति जैमिनिराचार्यो मन्यते। तस्य परिपूर्णत्वेऽपि &amp;lsquo;परंज्योतिरुपसम्पद्य स्वेन रूपेणाभिनिष्पद्यत&amp;rsquo; इति श्रुत्यनुसारेण निश्शेषाविद्यानुवृत्तेर्देशविशेषविशिष्टब्रह्मप्राप्तिसापेक्षत्वात् देशविशेषविशिष्टब्रह्मप्राप्तये गतिरुपपद्यते। लोक्यतइति व्युत्पत्त्या लोकशब्दोऽप्रि ब्रह्मण्युपपन्नः। बहुवनचमप्येकस्मिन्नुपचारात् प्रयुज्यते॥॥दर्शनाच्च॥ दर्शयति च श्रुतेर्ब्रह्मप्राप्तेर्गतिसापेक्षत्वं &amp;lsquo;एष सम्प्रसादोऽस्माच्छरीरात्समुत्थाय परं ज्योतिरुपसम्पद्य स्वेन रूपेणाभिनिष्पद्यत&amp;rsquo; इति॥ननु &amp;lsquo;प्रजापतेस्सभां वेश्म प्रपद्य&amp;rsquo;इति अर्चिरादिना गतस्य कार्यप्रजापतिविषयाभिसन्धिर्दृश्यते, तत्राह&amp;ndash; ॥न च कार्ये प्रत्यभिसन्धिः॥ नायं प्रत्यभिसन्धिः कार्यहिरण्यगर्भविषयः, अपि तु परब्रह्मविषयः। तस्यैव प्रजापतिशब्दमुख्यवाच्यत्वात्, उत्तरत्र &amp;lsquo;यशोऽहं भवामि ब्राह्मणानां यशोराज्ञां यशोविशा&amp;rsquo;मिति सर्वाविद्याविमोकपूर्वकसर्वात्मभावाभिसन्धानात्, &amp;lsquo;अश्व इव रोमाणि विधूय पापं चन्द्रइव राहोर्मुखात् प्रमुच्य धूत्वा शरीरमकृतं कृतात्मा ब्रह्मलोकमभिसम्भवानी&amp;rsquo;ति ब्रह्मलोकस्याकृतत्वेन विशेषितत्वाच्च, परमेव ब्रह्मार्चिरादिर्नयतीति जैमिनिराचार्यो मन्यते॥॥अप्रतीकालम्बनान्नयतीति बादरायण उभयथा च दोषात्तत्क्रतुश्च॥ अब्रह्मभूतं नामादिकं ये ब्रह्मत्वेनोपासते ते प्रतीकालम्बनाः। तद्भिन्नान् प्रकृतिवियुक्तं प्रत्यगात्मानं&amp;quot; ब्रह्मात्मकत्वेन ये पञ्चाग्निविद उपासते, ये च केवलं परंब्रह्मोपासते, उभयविदानपि तान्नयतीति बादरायण आचार्योमन्यते।&lt;/p&gt;</description>
    </item>
  </channel>
</rss>
