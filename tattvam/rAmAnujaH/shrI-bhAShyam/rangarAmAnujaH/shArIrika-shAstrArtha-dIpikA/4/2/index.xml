<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/</link>
    <description>Recent content in &#43;२ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/index.xml" rel="self" type="application/rss+xml" />
    <item>
      <title>12 वागधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/12_vAgadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/12_vAgadhikaraNam/</guid>
      <description>&lt;p&gt;॥वाङ्मनसि दर्शनाच्छब्दाच्च॥ &amp;lsquo;वाङ्मनसि सम्पद्यते&amp;rsquo;इति श्रूयमाणा वाचो मनस्सम्पत्तिर्वाग्वृत्तिविषया न तु वाग्विषया। वाचो मनः&amp;quot; प्रकृतिकत्वाभावेनाप्रकृतिभूते मनसि वाचः साक्षाल्लयासम्भवात्। न च वाग्वृत्तेरप्यप्रकृतिभूते मनसि सम्पत्तिशब्दितो लयो न सम्भवतीति वाच्यम्। मनसि स्थितेऽपि वाग्व्यापाराभावमात्रेण सम्पद्यतइत्युपपत्तेः। विद्यमानायास्तु वाचस्तादात्विकाभावस्याप्यभावेन सम्पत्तिश्रुतेरत्यन्तासम्भवादिति पूर्वपक्षे प्राप्त उच्यते- वाङ्मनसि दर्शनाच्छब्दाच्च। वाक्स्वरूपमेव मनसि सम्पद्यते। वागिंद्रिये उपरतेऽपि मनः प्रवृत्तिदर्शनात्। &amp;lsquo;वाङ्मनसि सम्पद्यत&amp;rsquo; इति शब्दाच्च वागेव मनसि सम्पद्यते। यद्यपि मनसो वाक्प्रकृतित्वं नास्ति। तथाऽप्यनुपरतव्यापारेऽपि मनसि वाच उपरतव्यापारत्वदर्शनात् वाङ्मनसि सम्पद्यतइवेत्युच्यते। वृत्तिपक्षेऽपि सम्पद्यत इत्यस्य गौणत्वावश्यम्भावात्। ततश्च वाचो निर्व्यापारताहेतुभूतो मनसा संयोगविशेषस्सम्पत्तिशब्दार्थ इति द्रष्टव्यम्॥॥अत एव सर्वाण्यनु॥ &amp;lsquo;यतोवाचो मनसा संयोगमात्रं सम्पत्तिः, अतएव &amp;lsquo;तस्मादुपशांततेजाः, पुनर्भवमिंद्रियैर्मनसि सम्पद्यमानैः&amp;rsquo; इति वाचमनु सर्वेषामिन्द्रियाणां सम्पत्तिश्रुतिरपि तदर्थिकैवेत्यर्थ इति॥ ॥इति वागधिकरणम्॥&lt;/p&gt;</description>
    </item>
    <item>
      <title>13 मनोधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/13_manodhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/13_manodhikaraNam/</guid>
      <description>&lt;p&gt;॥तन्मनः प्राणउत्तरात्॥ &amp;lsquo;मनः प्राणे&amp;rsquo;इत्यत्र मनोवृत्तेरेव प्राणे अप्ययउच्यते, मनश्शब्दस्य मनोवृत्तिष्वपि प्रचुरप्रयोगसत्त्वात्। न तु पूर्वोक्तरीत्या संयोगविशेषस्सम्पत्तिशब्दार्थ इति प्राप्ते उच्यते- तन्मनःप्राणउत्तरात्। मनसो निर्व्यापारताहेतुभूतः प्राणेन संयोगविशेष एव इहापि सम्पत्तिशब्दार्थः। ततश्च मन एव प्राणे सम्पद्यते &amp;lsquo;मनःप्राण&amp;rsquo;इत्युत्तरवाक्यादित्यर्थः। मनश्शब्दस्य मनोवृत्तिपरत्वेऽपि सम्पत्तिश्रुतेर्गौणत्वावश्यम्भावेन मनश्शब्दस्य गौणत्वाश्रयणस्यान्याय्यत्वादिति॥ ॥इति मनोधिकरणम्॥&lt;/p&gt;</description>
    </item>
    <item>
      <title>14 अध्यक्षाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/14_adhyaxAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/14_adhyaxAdhikaraNam/</guid>
      <description>&lt;p&gt;॥सोऽध्यक्षे तदुपगमादिभ्यः॥ &amp;lsquo;प्राणस्तेजसी&amp;rsquo;ति श्रुतेः प्राणस्तेजसि सम्पद्यत इति प्राप्ते उच्यते-सोऽध्यक्षे तदुपगमादिभ्यः। सः इन्द्रियसहितः प्राणः अध्यक्षे जीवे सम्पद्यते। &amp;lsquo;एवमेवेममात्मानमन्तकाले सर्वे प्राणा अभिसमायन्ती&amp;rsquo;ति प्राणानां जीवोपगमस्य, तेन सहोत्क्रान्तेश्च श्रवणीज्जीव एव सम्पद्यते, गंगया संयुज्य सागरं गच्छन्त्यां&amp;quot; यमुनायां यमुनासागरं गच्छतीति प्रयोगज्जीवद्वारा प्राणस्य तेजस्सम्पत्तावपि &amp;lsquo;प्राणस्तेजसी&amp;rsquo;त्युक्तिरुपपद्यते। न च प्राणस्य तेजोद्वारेणैव जीवोपगमोऽस्त्विति वाच्यम्। निरध्यक्षस्य प्राणस्य तेजसि स्थितेरसम्भवादिति स्थितम्। ॥इति अध्यक्षाधिकरणम्॥&lt;/p&gt;</description>
    </item>
    <item>
      <title>15 भूताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/15_bhUtAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/15_bhUtAdhikaraNam/</guid>
      <description>&lt;p&gt;॥भूतेषु तच्छ्रुतेः॥ &amp;lsquo;प्राणस्तेजसी&amp;rsquo;ति जीवयुक्तस्य प्राणस्य तेजोमात्र एव सम्पत्तिश्रवणान्नसर्वभूतसम्पत्तिरिति प्राप्ते उच्यते- भूतेषु तच्छ्रुतेः। सजीवः प्राणस्संहतेषु सर्वेषु सम्पद्यते। &amp;lsquo;पृथिवीमस्य आपोमयस्तेजोमय&amp;rsquo; इति सञ्चरतो जीवस्य सर्वभूतमयत्वश्रवणेन सर्वभूतसम्पत्तेर्वक्तव्यत्वात्॥॥नैकस्मिन्दर्शयतो हि॥ एकस्मिन्तेजोमात्रे न सम्पद्यते, एकैकस्य भूतस्य कार्याक्षमत्वं, &amp;lsquo;अनेन जीवेनात्मनाऽनुप्रविश्य नामरूपो व्याकरवाणीति तासां त्रिवृतं त्रिवृतमेकैकां करवाणी&amp;rsquo;ति &amp;lsquo;नानावीर्याः पृथग्भूता स्ततस्ते संहतिं विना। नाशक्नुवन्प्रजास्स्रष्टुमसमागम्य कृत्स्नशः॥ समेत्यान्योन्यसंयोगं परस्परसमाश्रयाः। महदाद्या विशेषान्ता ह्यण्डमुत्पादयन्ति ते&amp;rsquo;इति श्रुतिस्मृती दर्शयत इत्यर्थः॥ ॥इति भूताधिकरणम्॥&lt;/p&gt;</description>
    </item>
    <item>
      <title>16 आसृत्युपक्रमाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/16_AsRtyupakramAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/16_AsRtyupakramAdhikaraNam/</guid>
      <description>&lt;p&gt;॥समानाचासृत्युपक्रमादमृतत्वञ्चानुपोष्य॥ &amp;lsquo;अत्रब्रह्मसमश्नुत&amp;rsquo;इत्यत्रैव विदुषो ब्रह्मभावश्रवणात् नोत्क्रांतिरितिप्राप्तेउच्यते- समानाचासृत्युपक्रमादमृतत्वञ्चानुपोष्य। आसृत्युपक्रमात् आगत्युपक्रमात्। नाडीप्रवेशात् प्रागुत्क्रान्तिर्विद्वदविदुषोस्समाना। &amp;lsquo;शतञ्चैकाच हृदयस्य नाड्यस्तासां मूर्धानमभिनिस्सृतैका। तयोर्ध्वमायन्नमृतत्वमेती&amp;rsquo;ति विदुषोऽपि नाडीविशेषेणोत्क्रमणश्रवणादुत्क्रान्तिरवर्जनीयैव। &amp;lsquo;अथमर्त्योऽमृतोभवत्यत्र ब्रह्मसमश्नुत&amp;rsquo;इति विदुषोऽत्रैव श्रूयमाणं यदमृतत्वं तदनुपोष्य शरीरेन्द्रियसम्बन्धमदग्ध्वैव उत्तरपूर्वाघाश्लेषविनाशरूपममृतत्वमुच्यते। &amp;lsquo;अत्र ब्रह्मसमश्नुत&amp;rsquo;इति विदुषोऽत्रैव श्रूयमाणं यदमृतत्वं&amp;quot; तदनुपोष्य शरीरेन्द्रियसम्बन्धमदग्ध्वैव उत्तरपूर्वाघाश्लेषविनाशरूपममृतत्वमुच्यते। &amp;lsquo;अत्र ब्रह्मसमश्नुत&amp;rsquo;इतिचोपासनकालब्रह्मानु भवाभिप्रायम्॥॥तदापीतेस्संसारव्यपदेशात्॥ अवश्यं च तत् अमृतत्वमदग्धदेहसम्बन्धस्यैव वक्तव्यम्। कुतः? आपीतेस्संसारव्यपदेशात्। अपीतिः अप्ययः। आब्रह्माप्ययं संसारो हि व्यपदिश्यते। &amp;lsquo;तस्य तावदेव चिरं यावन्नविमोक्ष्ये अथ सम्पत्स्य&amp;rsquo; इति, &amp;lsquo;अश्व इव रोमाणि विधूय पापं चन्द्रइव राहोर्मुखात् प्रमुच्य धूत्वा शरीरमकृतं कृतात्मा ब्रह्मलोकमभिसम्भवानी&amp;rsquo;ति व्यपदेशात्॥॥सूक्ष्मं प्रमाणतश्च तथोपलब्धेः॥ देवयानेन पथा गच्छतोऽपि विदुषः &amp;lsquo;तं प्रतिब्रूयात्सत्यं ब्रूया&amp;rsquo;दिति चन्द्रमस्संवादस्य प्रमाणप्रतिन्नत्वाच्च सूक्ष्मं शरीरमामोक्षमनुवर्ततइत्यभ्युपगन्तव्यम्। नह्यशरीरस्य चन्द्रमसा संवादस्सम्भवति॥॥नोपमर्देनातः॥ अतः &amp;lsquo;अथमर्त्योऽमृतो भवती&amp;rsquo;ति श्रूयमाणममृतत्वं शरीरेन्द्रियसम्बन्धानुपमर्देनैवोत्तरपूर्वाघाश्लेष विनाशरूपमंगीकर्तव्यम्॥॥अस्यैवचोपपत्तेरूष्मा॥ अस्य सूक्ष्मशरीरस्य क्वचिदुपसंहृतत्वादेव विदुषोऽपि म्रियमाणस्य क्वाचित्कऊष्मोपलभ्यते॥॥प्रतिषेधादितिचेन्न शारीरात्स्पष्टोह्येकेषाम्॥ ननु &amp;lsquo;योऽकामो निष्काम आप्तकाम आत्मकामो नतस्य प्राणा उत्क्रामन्ती&amp;rsquo;ति विदुषो देहादुत्क्रान्तिः&amp;quot; प्रतिषिद्धा। नचेदं शारीरापादानकोत्क्रमणनिषेधपरमिति वाच्यम्। &amp;lsquo;यत्रायं पुरुषो म्रियते उदस्मात्प्राणाः&amp;quot; क्रामन्त्याहोने&amp;rsquo;त्यार्तभागप्रश्ने &amp;lsquo;नेतिहोवाच याज्ञवल्क्यः सउच्छ्वयत्याध्मायत्याध्मातोमृतश्शेते&amp;rsquo; इति उच्छूनत्वादीनां शरीरधर्माणां प्रतिपादनेन शरीरापादानकोत्क्रमणप्रतिषेधस्यैव युक्तत्वात्। न हि शारीरस्योच्छूनत्वमाध्मातत्वं शयितृत्वं वा युज्यते। अतश्शरीरापादनकोत्क्रमणनिषेधान्नोत्क्रान्तिर्विदुष इति चेन्न। शारीरादेवोत्क्रमणं प्रतिषिध्यते एकेषां माध्यदिनानामाम्नाये विस्पष्टं &amp;lsquo;योऽकामोनिष्काम आप्तकाम आत्मकामो न तस्मात्प्राणा उत्कामन्ती&amp;rsquo;ति शारीरापादानकोत्क्रमणप्रतिषेधात्। काण्वशाखायान्तु &amp;lsquo;न तस्य प्राणा&amp;rsquo; इति षष्ठी नटस्य श्रृणोतीतिवदपादानत्वलक्षणसम्बन्धपरा। &amp;lsquo;उदस्मात्प्राणाः क्रामन्त्याहो ने&amp;rsquo;त्यार्तभागप्रश्ने तु विदुषोऽप्रस्तुतत्वेनाविद्वद्विषयत्वावश्ययंभावेनाविदुषश्च शरीरादुत्क्रान्तेः&amp;quot; प्रतिषेद्धुमशक्यतया नत्रापि शारीरापादानकोत्क्रमणप्रतिषेधपरत्वस्यैव युक्तत्वात्। न च तत्र वाक्यशेषश्रुतानामुच्छूनत्वादीनामात्मन्यनुपपत्तिः, शरीरापादानकोत्क्रान्तिप्रतिषेधवादिनापि &amp;lsquo;आत्मकामो न तस्मात्प्राणा उत्क्रामन्ती&amp;rsquo;ति माध्यन्दिनशाखावाक्ये अभेदोपचारस्यावश्याश्रयणीयत्वात्। न च प्राणानां शारीरादुत्क्रान्तेरप्रसक्ततया प्रतिषेधो न युक्त इति वाच्यम्। वृषादुड्डीयमानविहङ्गमसङ्घवद्यथायथं गमनसम्भवात्, &amp;lsquo;तस्य तावदेव चिरं यावन्नविमोक्ष्येऽथ संपत्स्य&amp;rsquo; इिति देहवियोगानन्तरब्रह्मसम्पत्तिवचनेन तदानीमेव शारीरात् प्राणोत्क्रमणस्य प्रसक्तत्वाच्च। तथा च सूक्ष्मशरीरसाध्यार्चिरादिगत्यभावे ब्रह्मसंपत्तेः तत्साध्याया अनुपपत्तिरिति शङ्कापरिहाराय &amp;lsquo;न तस्य प्राणा उत्क्रामन्ती&amp;rsquo;त्युच्यत इति निरवद्यम्। अतो विद्वदविदुषोरुत्क्रान्तिस्समानेति॥॥स्मर्यते च॥ &amp;lsquo;ऊर्ध्वमेकस्स्थितस्तेषां यो भित्वा सूर्यमण्डलम्। ब्रह्मलोकमतिक्रम्य तेन याति परां गति&amp;rsquo;मिति मूर्धन्यनाड्या विदुषोऽप्युत्क्रान्तिः स्मर्यते॥ ॥इति आसृत्युपक्रमाधिकरणम्॥&lt;/p&gt;</description>
    </item>
    <item>
      <title>17 परसंपत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/17_parasaMpattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/17_parasaMpattyadhikaraNam/</guid>
      <description>&lt;p&gt;॥तानि परे तथाह्याह॥ &amp;lsquo;तेजःपरस्यां देवताया&amp;rsquo;मित्यत्र जीवपरिष्वक्ततेजश्शब्दितभूतसूक्ष्माणां परदेवतासम्पत्तौ प्रयोजनाभावात् &amp;lsquo;तेजःपरस्यां देवताया&amp;rsquo;मिति श्रुतिः स्तुतिमात्रपरेति पूर्वपक्षे प्राप्तउच्यते- तानि परे तथाह्याह। तानि जीवसंसृष्टानि भूतसूक्ष्माणि परे परमात्मनि सम्पद्यन्ते। कुतः; तथाह्याह श्रुतिः- &amp;lsquo;तेजः परस्यां देवताया&amp;rsquo;मिति। श्रुतिवशाच्च सुषुप्तिप्रळययोरिव परमात्मसम्पत्तेः सुखदुःखोपभोगायासविश्रमः&amp;quot; प्रयोजनत्वेन परिकल्प्यत इति स्थितम्॥ ॥इति परसम्पत्त्यधिकरणम्॥&lt;/p&gt;</description>
    </item>
    <item>
      <title>18 अविभागाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/18_avibhAgAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/18_avibhAgAdhikaraNam/</guid>
      <description>&lt;p&gt;॥अविभागो वचनात्॥ तथा सेयं परमात्मनि जीवस्य सम्पत्तिः प्राकृतलयवत्कारणापत्तिरूपैव। सर्वात्मनः सर्वोपादानत्वात्। न तु वागादेर्मन आदिष्विवाविभागमात्रमिति पूर्वपक्षेप्राप्ते उच्यते- अविभागोवचनात्। अत्रापि पृथग्भावानर्हसंसर्गविशेषलक्षणाविभागएव संपत्तिशब्दार्थः। &amp;lsquo;वाङ्मनसि संपद्यत&amp;rsquo; इत्यत्र सतस्संपद्यत इति शब्दस्यैवैहाप्यनुषज्यमानतया अभिधानवैरूप्याश्रयणस्यान्याय्यत्वादिति स्थितम्। ॥इति अविभागाधिकरणम्॥&lt;/p&gt;</description>
    </item>
    <item>
      <title>19 तदोकोधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/19_tadokodhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/19_tadokodhikaraNam/</guid>
      <description>&lt;p&gt;॥तदोकोग्रज्वलनं तत्प्रकाशितद्वारो विद्यासामर्थ्यात्तच्छेषगत्यनुस्मृतियोगाच्चहार्दानुगृहीतश्शताधिकया॥ कठवल्ल्यां श्रूयते-&amp;lsquo;शतञ्चैकाच हृदयस्य नाड्य स्तासांमूर्धानमभिनिस्सृतैका। तयोर्ध्वमायन्नमृतत्वमेति विष्वङ्ङन्या उत्क्रमणेभवन्ती&amp;rsquo;ति। अत्र मूर्धन्यनाड्यैव विदुषो गमनं अन्याभिरविदुषो गमनमिति नियमो नोपपद्यते। नाडीनां भूयस्त्वादतिसूक्ष्मत्वाच्च दुर्विवेचतया पुरुषेणोपादातुमशक्यत्वात् &amp;lsquo;तयोर्ध्वमायन्नमृतत्वमेती&amp;rsquo;ति श्रुतिः याड़ृच्छिकीमुत्क्रान्तिमनुवदतीति प्राप्त उच्यते- तदोकोग्रज्वलनं तत्प्रकाशितद्वारो विद्यासामर्थ्यात्तच्छेषगत्यनुस्मृतियोगाच्च हार्दानुगृहीतश्शताधिकया। विद्वान् शताधिकया मूर्धन्ययैव नाड्या उत्क्रामति। न च नाड्या नानात्वाद्विदुषो दुर्विवेचत्वं। विद्वान्हि परमपुरुषाराधनभूतात्यर्थप्रियविद्यासामर्थ्यात् विद्याशेषभूततया आत्मनः अत्यर्थप्रियगत्यनुसन्धानयोगाच्च प्रसन्नेन हार्देन परमपुरुषेण अनुगृहीतो भवति। तदोकः तस्य जीवस्य स्थानं हृदयं अग्रे ज्वलनं प्रकाशनं&amp;quot; यस्य तदिदमग्रज्वलनं। तत्प्रसादात् परमपुरुषप्रसादात् प्रकाशितद्वारो विद्वान् तां नाडीं विजानातीति तया विदुषो गतिरुपपद्यते॥ ॥इति तदोकोऽधिकरणम्॥&lt;/p&gt;</description>
    </item>
    <item>
      <title>20 रश्म्यनुसाराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/20_rashmyanusArAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/20_rashmyanusArAdhikaraNam/</guid>
      <description>&lt;p&gt;॥रश्म्यनुसारी॥ &amp;lsquo;अथयत्रैतदस्माच्छरीरादुत्क्रामति अथैतैरेव रश्मिभिरूर्ध्वमाक्रमत&amp;rsquo; इति प्रतिपादितस्य विदुषोरश्मिगमनस्य निशिमृतेविदुष्यसंभवात् रश्मिभिरेवगमनमिति ननियमः, अथैतैरेवरश्मिभिरिति वचनन्तुपक्षप्राप्तविषयं। एवकारस्तु अत्यन्तायोगव्यवच्छेदार्थ इति प्राप्तउच्यते- &amp;lsquo;रश्म्यनुसारी&amp;rsquo;विद्वान् नियमेनरश्मीननुसृत्यैवगच्छति। &amp;lsquo;एतैरेव रश्मिभि&amp;rsquo;रित्येवकारस्य क्रियासंगतैवकारत्वाभावेन अत्यन्तायोगव्यवच्छेदार्थकत्वाभावेन अन्ययोगव्यवच्छेदार्थकत्वस्थैव वक्तव्यत्वात्। यदुक्तं निशिरश्म्यसंभवात् रश्मीननुसृत्य गमनं नोपपद्यत इतितन्न। निदाघसमयोरात्रावपि उष्मोपलंभात् हेमन्तादौ तु हिमाभिभवात् दुर्दिनइव ऊष्मानुपलम्भः। श्रूयते च नाडीरश्मीनां सर्वदाऽन्योन्यान्वयः। &amp;lsquo;तद्यथा महापथ आतत उभौ ग्रामौ गच्छतीमञ्चामुञ्च एवमेवैत आदित्यस्य रश्मय उभौ लोकौ गच्छन्तीमञ्चामुञ्च अमुष्मादादित्यात्प्रतायन्ते त आसु नाडीषु सृप्ताः आभ्यो नाडीभ्यः प्रतायन्ते तेऽमुष्मिन्नादित्ये सृप्ता&amp;rsquo;इति॥ ॥इति रश्म्यनुसाराधिकरणम्॥&lt;/p&gt;</description>
    </item>
    <item>
      <title>21 निशाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/21_nishAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/21_nishAdhikaraNam/</guid>
      <description>&lt;p&gt;॥निशिनेतिचेन्न सम्बन्धस्य यावद्देहभावित्वाद्दर्शयतिच॥ &amp;lsquo;दिवाच शुक्लपक्षश्च षण्मासा उत्तरायणम्। मुमूर्षतां प्रशस्तानि विपरीतन्तु गर्हित&amp;rsquo;मिति निशामरणस्य निंदितत्वावेदनेनाधोगतिहेतुत्वप्रतीतेः निशि मृतस्य ब्रह्मप्राप्तिर्नास्तीति पूर्वपक्षे प्राप्त उच्यते- निशिनेतिचेन्न सम्बन्धस्य यावद्देहभावित्वाद्दर्शयति च। तस्य ह्ययमर्थः। कर्मसम्बन्धाभावे शरीरान्तरपरिग्रहासम्भवाद्यावद्देहं&amp;quot; कर्मसम्बन्धो वक्तव्यः। निशि मृतस्यापि ब्रह्मविदः प्रारब्धव्यतिरिक्तकर्मणां विद्यया नष्टत्वात् अवशिष्टप्रारब्धस्य भोगेन नष्टत्वात्, &amp;lsquo;तस्य तावदेव चिर&amp;rsquo;मिति प्रारब्धकर्मार्जितशरीरपातमात्रस्यैवान्तरायत्वश्रवणाच्च प्रारब्धकर्मार्जितशरीरनाशे पुनश्शरीरान्तराप्रसक्तेः निशि मृतस्यापि ब्रह्मविदेऽस्त्येव ब्रह्मप्राप्तिः॥ ॥इति निशाधिकरणम्॥&lt;/p&gt;</description>
    </item>
    <item>
      <title>22 दक्षिणायनाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/22_daxiNAyanAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/2/22_daxiNAyanAdhikaraNam/</guid>
      <description>&lt;p&gt;॥अतश्चायनेऽपि दक्षिणे॥ &amp;lsquo;दिवाच शुक्लपक्षश्चे&amp;rsquo;त्येतत्त्वब्रह्मविद्विषयमिति पूर्वाधिकरण एेव स्थितत्वात् कथमस्याश्शङ्काया उत्थितिरिति चेत्, सत्यम्। दक्षिणायनमृतस्य चन्द्रप्राप्तिश्रवणात्, चन्द्रंप्राप्तस्य पुनरावृत्तिश्रवणाच्च भीष्मादीनां ब्रह्मविदां उत्तरायणप्रतीक्षादर्शनाच्च दणिणायनमृतस्य न ब्रह्मप्राप्तिरिति अधिकाशङ्काया मुच्यते- अतश्चायनेऽपि दक्षिणे। अयनेऽपि दक्षिणे मृतस्य पूर्वाधिकरणोक्तयुक्त्याऽस्त्येव ब्रह्मप्राप्तिः। चन्द्रं प्राप्तस्यापि विदुषः &amp;lsquo;तस्माद्ब्रह्मणो महिमानमाप्नोती&amp;rsquo;ति वाक्यशेषे ब्रह्मप्राप्तिश्रवणाच्चन्द्रप्राप्तिर्विश्रमहेतुमात्रम्। चन्द्रंप्राप्तस्य पुनरावृत्तिवचनं अब्रह्मविद्विषयम्। भीष्मादीनां स्वच्छन्दमरणानां उत्तरायणप्रतीक्षणमुत्तरायण प्राशस्त्यप्रदर्शनार्थम्॥ ननु &amp;lsquo;यत्र कालेत्वनावृत्तिमावृत्तिञ्चैव योगिनः। प्रयाता यान्ति तं कालं वक्ष्यामि पुरुषर्षभ॥ अग्निर्ज्योतिरहश्शुक्लः षण्मासा उत्तरायणम्। तत्र प्रयाता गच्छन्ति ब्रह्मब्रह्मविदो जनाः॥ धूमो रात्रिस्तथा कृष्णष्षण्मासा दक्षिणायनम्। तत्र चान्द्रमसं ज्योतिर्योगी प्राप्य निवर्तते॥ शुक्लकृष्णे गतीह्येते जगतश्शाश्वते मते। एकया यात्यनावृत्तिमन्यया वर्तते पुन&amp;rsquo;रिति स्मरणं कथमुपपाद्याम्॥ तत्राह-॥योगिनः प्रतिस्मर्येते स्मार्तेचैते॥ अस्मिन्प्रकरणे अर्चिरादिगतिः धूमादिगतिरित्येते द्वे गती स्मार्ते स्मर्तव्यत्वेन योगिनइति स्मर्येते। न तु मुमूर्षतां कालविशेषोऽभिधीयते। &amp;lsquo;नैते सृती पार्थजानन् योगी मुह्यति कश्चने&amp;rsquo;त्युपसंहारात्। यत्र &amp;lsquo;कालेत्वनावृत्ति&amp;rsquo;मित्यस्य यत्कालाभिमानिदेवताभिरतिवाहितः ब्रह्मप्राप्नोति तं मार्गं वक्ष्यइत्येवार्थः। अतो योगिनो गतिद्वयविधानार्थोऽयं संरंभ इति॥ ॥इति दक्षिणायनाधिकरणम्॥ ॥इति चतुर्थस्याध्यायस्य द्वितीयः पादः॥&lt;/p&gt;</description>
    </item>
  </channel>
</rss>
