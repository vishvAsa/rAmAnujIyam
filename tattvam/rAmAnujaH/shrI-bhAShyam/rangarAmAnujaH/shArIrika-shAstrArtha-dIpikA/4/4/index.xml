<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/4/</link>
    <description>Recent content in &#43;४ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/4/index.xml" rel="self" type="application/rss+xml" />
    <item>
      <title>28 संपद्याविर्भावाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/4/28_saMpadyAvirbhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/4/28_saMpadyAvirbhAvAdhikaraNam/</guid>
      <description>&lt;p&gt;॥ संपद्याविर्भावः स्वेन शब्दात् ॥ &amp;lsquo;स्वेन रूपेणाभिनिष्पद्यत&amp;rsquo; इति देवादिरूपवत् साध्येन रूपेणाभिनिष्पत्तिरुच्यते। अभिनिष्पत्तिशब्दस्यागन्तुकधर्मोत्पत्तिपरत्वात् स्वशब्दः स्वात्मीयवचनः। आगन्तुकस्यापि रूपस्यात्मीयत्वात् स्वेन रूपेणेत्युपपद्यते। न तु &amp;lsquo;स्वेन रूपेणाभिनिष्पद्यत&amp;rsquo; इत्यत्र स्वशब्दस्यात्मार्थकत्वं वा निष्पत्तिशब्दस्याविर्भावार्थकत्वं वा युक्तं, स्वरूपस्य नित्यत्वेन तत्प्राप्तेरपुरुषार्थत्वप्रसङ्गादिति पूर्वपक्षे प्राप्ते उच्यते- सम्पद्याविर्भावः स्वेन शब्दात्। परंज्योतिरुपसम्पद्य स्वस्य रूपस्यैवाविर्भावः। नत्वागन्तुकात्मीयधर्मोत्पत्तिः। तथाहिसति &amp;lsquo;स्वेनरूपेणाभिनिष्पद्यत&amp;rsquo; इत्यत्र स्वेनशब्दवैयर्थ्यप्रसंगात्। अतः स्वशब्दोनात्मीयवचनः, अपित्वात्मवचनएव। आविर्भावेऽप्यभिनिष्पत्तिशब्दो दृश्यते- युक्त्याऽयमर्थो निष्पन्नः, इदमेकं सुनिष्पन्न मित्यादिषु।नन्वात्मनः पूर्वसिद्धत्वात् कथं तस्य पुरुषार्थत्वं तत्राह- ॥मुक्तःप्रतिज्ञानात्॥ &amp;lsquo;स्वेनरूपेणाभिनिष्पद्यत&amp;rsquo; इत्यस्य मुक्तोभवतीत्यर्थः। निवृत्ताविद्यातिरोधानो भवतीति यावत्। कथमिदमवसीयत इतिचेत्, प्रतिज्ञानात् जागराद्यत्रस्थात्रयकलुषितं जीवं प्रस्तुत्य &amp;lsquo;एतंत्वेव ते भूयोऽनुव्याख्यास्यामिनो एवान्यत्रैतस्मा&amp;rsquo;दिति तस्यैव अशरीरत्वलक्षणमुक्तत्वं &amp;lsquo;मघवन्मर्त्यं वा इदं शरीरम्&amp;rsquo; इत्यादिना चतुर्थेन पर्यायेण प्रतिपादयिष्यामीति प्रतिज्ञानात्। निवृत्ताविद्यातिरोधानस्य स्वेन रूपेण साध्यत्वमस्त्येवेति न पुरुषार्थत्वहानिः।ननु निवृत्ततिरोधानस्याप्यात्मस्वरूपस्य कथंचित्साध्यत्वसम्भवेऽपि तस्य न पुरुषार्थत्वे प्रमाणमस्तीत्यत्राह। ॥आत्माप्रकरणात्॥ &amp;lsquo;य आत्माऽपहतपाप्मे&amp;rsquo;त्यादिवाक्यसन्दर्भप्रतिपाद्यापहतपाप्मत्वादि गुणाष्टकविशिष्टतया अत्यन्तानुकूलत्वेन परमपुरुषार्थभूतोऽयमात्मा। अपहतपाप्मत्वादीनां कथं जीवसम्बन्धित्वमित्यत्राह प्रकरणादिति। अवस्थात्रयकलुषितं&amp;quot; जीवं प्रकृत्यैवापहतपाप्मत्वादिगुणानामाम्नानादित्यर्थइति॥ ॥इति सम्पद्याविर्भावाधिकरणम्॥&lt;/p&gt;</description>
    </item>
    <item>
      <title>29 अविभागेनदृष्टत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/4/29_avibhAgenadRShTatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/4/29_avibhAgenadRShTatvAdhikaraNam/</guid>
      <description>&lt;p&gt;॥अविभागेन दृष्टत्वात्॥ किमयं मुक्तः परंज्योतिरुपसम्पन्नः स्वात्मानं परमात्मनः पृथग्भूतमनुभवति, उत परमात्मप्रकारतया परमात्मनः अविभागेन अनुभवतीति विशये &amp;lsquo;सोश्नुते सर्वान्कामान्सह ब्रह्मणा विपश्चिता, परमं साम्यमुपैति, मम साधर्म्यमागता&amp;rsquo; इत्यादिश्रुतिस्मृतिभ्यां मुक्तस्य परेण साम्यसाहित्यसाधर्म्यप्रतिपादनात् तेषां&amp;quot; भेदगर्भत्वात् पृथग्भावेनैवानुभवतीति पूर्वपक्षे प्राप्तउच्यते- अविभागेन दृष्टत्वात्। परब्रह्मणः स्वात्मानं अविभागेन अनुभवति। परब्रह्मोपसम्पत्त्या निवृत्ताविद्यस्य स्वात्मनः परमात्मापृथक्सिद्धविशेषणत्वेन साक्षात्कृतत्वात्। साम्यसाधर्म्यादिशब्दानां ब्रह्मापृथक्सिद्धविशेषणत्वेन साक्षात्कृतत्वात्। साम्यसाधर्म्यादिशब्दानां ब्रह्मापृथक्सिद्धविशेषणस्य प्रत्यगात्मनः देवादिप्राकृतरूपप्रहाणेन ब्रह्मसमानशुद्धिप्रतिपादकत्वेनाविरोधात्॥ ॥इति अविभागेन दृष्टत्वाधिकरणम्॥&lt;/p&gt;</description>
    </item>
    <item>
      <title>30 ब्राह्माधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/4/30_brAhmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/4/30_brAhmAdhikaraNam/</guid>
      <description>&lt;p&gt;॥ब्राह्मेण जैमिनिरुपन्यासादिभ्यः॥ &amp;lsquo;स्वेन रूपेमाभिनिष्पद्यत&amp;rsquo;इत्युच्यमानं स्वरूपं किमित्याकांक्षायां अस्मिन्प्रकरणे अपहतपाप्मत्वादिगुणानामेवोपन्यासात्, सत्यसङ्कल्पत्वकार्यजक्षणादिभ्यश्च, ब्रह्मसम्बन्धिना अपहतपाप्मत्वादिगुणलक्षणेन रूपेणाविर्भवतीति जैमिनिराचार्यो मन्यत इति॥॥चितितन्मात्रेण तदात्मकत्वादित्यौडुलोमिः॥ &amp;lsquo;प्रज्ञानघन एव, विज्ञानघनएवे&amp;rsquo;ति ज्ञानैकरसत्वाम्नानेन निर्धर्मकत्वप्रतिपादनात् ज्ञानमात्रस्वरूपेणाविर्भवतीति॥॥ एवमप्युपन्यासात्पूर्वभावादविरोधं बादरायणः ॥&lt;br&gt;&#xA;तस्य चायमर्थः । एवमपि विज्ञानघनत्वेऽपि अपहतपाप्मत्वाद्युपन्यासेन &amp;lsquo;ब्राह्मेण जैमिनिरुपन्यासादिभ्य&amp;rsquo; इति पूर्वसूत्रोक्तब्राह्मरूपस्यापि संभवात् सैन्धवघनस्य कृत्स्नस्य रसनेन्द्रियावगतरसघनत्वस्य, चक्षुराद्यवगतरूपकाठिन्यादेश्चाविरोधवत् मानान्तरावगतब्राह्मरूपस्य च, मानान्तरावगतविज्ञानघनत्वस्य चाविरोध इति बादरायण आचार्यो मन्यते । &amp;lsquo;विज्ञानघन एवे&amp;rsquo;त्येवकारस्य स्वप्रकाशत्वाव्याप्तांशनिषेधमात्रपरत्वादिति ॥&lt;br&gt;&#xA;॥ इति ब्राह्माधिकरणम् ॥&lt;/p&gt;</description>
    </item>
    <item>
      <title>31 संकल्पाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/4/31_saMkalpAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/4/31_saMkalpAdhikaraNam/</guid>
      <description>&lt;p&gt;॥संकल्पादेव तच्छ्रुतेः॥ सत्यसङ्कल्पत्वेन व्यवह्रियमाणानामपि राजादीनामभिलषितसृष्टेः प्रयत्नान्तरसापेक्षत्वदर्शनात् मुक्तस्यापि सिसृक्षितपितृलोकादिसृष्टिः सङ्कल्पव्यतिरिक्तप्रयत्नान्तरसापेक्षैवेति प्राप्त उच्यते- सङ्कल्पादेव तच्छ्रुतेः। सङ्कल्पमात्रादेव सृष्टिः। न प्रयत्नान्तरसापेक्षा। कुतः। &amp;lsquo;सङ्कल्पादेव पितरस्समुत्तिष्ठन्ती&amp;rsquo;ति एवकारश्रुतेः। न च एवकारस्य अयोगव्यवच्छेदकत्वमत्यन्तायोगव्यवच्छेदकत्वंवाऽर्थः। विशेषणक्रियासंगतयोरेव एवकारयोरयोगात्यन्तायोगव्यवच्छेदार्थकत्वेन एतस्यचातथात्वेन अन्ययोगव्यवच्छेदपरत्वस्यैव न्याय्यत्वात्॥॥अतएवचानन्याधिपतिः॥ अतएव-सत्यसङ्कल्पत्वादेव, अनन्याधिपतिः-अन्याधिपतित्वं विधिनिषेधयोग्यत्वं विधिनिषेधयोग्यत्वे प्रतिहतसङ्कल्पत्वं भवेत्। अतः सत्यसङ्कल्पत्वश्रुत्यैवानन्याधिपतित्वं च सिद्धम्। अतएव &amp;lsquo;सस्वराड्भवति&amp;rsquo; इत्युच्यते। अकर्मप्रतिहतज्ञानो मुक्तः विकारलोकान ब्रह्मविभूतिभूताननुभूय स यथाकामं तृप्यतीति सर्वेषु लोकेषु कामचारो भवतीति वाक्येनोच्यते॥ ॥इति सङ्कल्पाधिकरणम्॥&lt;/p&gt;</description>
    </item>
    <item>
      <title>32 अभावाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/4/32_abhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/4/32_abhAvAdhikaraNam/</guid>
      <description>&lt;p&gt;॥अभावं बादरिराहह्येवम्॥ शरीरेन्द्रियाणामभावं बादरिराचार्यो मन्यते। &amp;lsquo;न ह वै सशरीरस्य सतः प्रियाप्रिययोरपहतिरस्ती&amp;rsquo;त्येवं श्रुतिराहेत्यर्थः॥॥भावं जैमिनिर्विकल्पामननात्॥ मुक्तस्य देहेन्द्रियादिसद्भावं जैमिनिराचार्यो मन्यते। कुतः। विकल्पामननात्। विविधः कल्पः विकल्पः। वैविध्यमित्यर्थः। &amp;lsquo;स एकधाभवति त्रिधावति पंचधासप्तधे&amp;rsquo;त्यादिश्रुतेः। आत्मनएकस्याच्छेद्यस्यानेकधाभाव असम्भवात् त्रिधाभावादयश्शरीरनिबन्धना इत्यवगम्यते। अशरीरत्ववचनं तु कर्मकृतशरीराभावपरम्॥॥द्वादशाहदुभयविधं बादरायणोऽतः॥ &amp;lsquo;सङ्कल्पादेवे&amp;rsquo;ति पूर्वनिर्दिष्टस्सङ्कल्पोऽतश्शब्देन परामृश्यते। अतः सङ्कल्पवशादेव मुक्तस्य सशरीरत्वाशरीरत्वलक्षणविधाद्वयमप्यस्ति। सङ्कल्पवशात्सशरीरोऽशरीरश्च भवतीति भगवान् बादरायणो मन्यते इत्यर्थः, द्वादशाहवत्। यथा &amp;lsquo;द्वादशाहमृद्धिकामा उपेयुः, द्वादशाहेन प्रजाकामं याजये&amp;rsquo;दिति उपेतियजतिचोदनाभ्यां&amp;quot; द्वादशाहस्य सत्रत्वाहीनत्वरूपविधाद्वयवत्त्वं, एवमित्यर्थः॥॥तन्वभावे सन्ध्यवदुपपत्तेः॥ मुक्तस्य स्वतनुप्रभृतिभागोपकरणसृष्टिसंकल्पाभावे स्वप्ने परमात्मसृष्टैर्भोकोपकरणैर्यथा भोगान् भुंक्ते एवं मुक्तस्सत्यसंकल्पोऽपि परमात्मसृष्टैर्भोगोपकरणैर्भोगाननुभवति॥॥भावेजाग्रद्वत्॥ मुक्तस्य स्वभोगोपकरणतनुभवनादिसृष्टिसंकल्पसत्त्वे यथा जाग्रत्पुरुषः स्वार्जितैर्भोगोपकरणैर्भोगाननु भवति, एवंमुक्तोऽपि स्वसंकल्पसृष्टैर्भोगोपकरणैर्भोगाननुभवति॥नन्वणुपरिमाणस्य जीवस्य कथमनेकशरीरेष्वात्माभिमानसंभवः?तत्राह- ॥प्रदीपवदावेशस्तथाहिदर्शयति॥ यथा प्रदीपस्यैकदेशस्थितस्य स्वप्रभया देशान्तरव्याप्तिः, एवमेकदेशस्थितस्यात्मनः धर्मभूतज्ञानादहमित्यात्माभिमानानुगुणा सर्वदेशेषु व्याप्तिरुपपद्यते। तथा हि दर्शयति श्रुतिः। &amp;lsquo;वालाग्रशतभागस्य शतधा कल्पितस्य च। भागो जीवस्य विज्ञेयस्सचानन्त्याय कल्पते&amp;rsquo; इति। आनंत्यायधर्मभूतकृतानन्त्यायेत्यर्थः। इयांस्तु विशेषः। बद्धस्य कर्माधीनश्शरीरपरिग्रहः मुक्तस्य स्वेच्छायत्तइति॥ननु &amp;lsquo;प्राज्ञेनात्मना सम्परिष्वक्तो न बाह्यं किंचन वेदनान्तर&amp;rsquo;मिति मुक्तस्य ज्ञानाभावप्रतिपादनात् कथमनेकशरीरेष्वात्माभिमानानुगुणज्ञानव्याप्तिः तत्राह॥ ॥स्वाप्ययसम्पत्त्योरन्यतरापेक्षमाविष्कृतं हि॥ &amp;lsquo;न बाह्यं किंचनवेद&amp;rsquo; इति ज्ञानाभावश्रुतेस्सुषुप्तिमरणान्यतरविषयत्वात्सुषुप्तिमरणयोर्निस्सम्बोधत्वस्य &amp;lsquo;नाहखल्वयमेवं सम्प्रत्यात्मानं जानाति&amp;rsquo; विज्ञानघन एवैतेभ्यो बूतेब्यस्समुत्थाय तान्येवानुविनश्यति&amp;rsquo; इति श्रुतिभ्यामाविष्कृतत्वात्। अनुविनश्यति-न पश्यतीत्यर्थः। मुक्तस्य &amp;lsquo;मनसैतान्कामान्पश्यन्नमते&amp;rsquo; इति सार्वज्ञ्यस्याविष्कृतत्वाच्चेति॥ ॥इति अभावाधिकरणम्॥&lt;/p&gt;</description>
    </item>
    <item>
      <title>33 जगद्व्यापारवर्जाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/4/33_jagadvyApAravarjAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/shArIrika-shAstrArtha-dIpikA/4/4/33_jagadvyApAravarjAdhikaraNam/</guid>
      <description>&lt;p&gt;॥जगद्व्यापारवर्जं प्रकरणादसन्निहितत्वाच्च॥ मुक्तस्य ऐश्वर्यं किं जगद्व्यापारसहितं। उत तद्रहितं अनुभवमात्रविषयमिति संशये जगद्व्यापारसहितमेवेति पूर्वपक्षः। &amp;lsquo;निरञ्जनः परमंसाम्यमुपैती&amp;rsquo;ति परमसाम्यप्रतिपादिकया श्रुत्या सत्यसंकल्पत्वश्रुत्या च मुक्तस्य जगन्नियमनस्यापि सिद्धेः। न हि जगन्नियमनमन्तरा परमसाम्यसत्यसंकल्पत्वे सिध्यतः। अतस्तदन्यथानुपपत्त्या जगन्नियमनरूपैश्वर्यस्याप्यावश्यकत्वादिति॥सिद्धान्तस्तु- जगद्व्यापारवर्जं प्रकरणादसन्निहितत्वाच्च। निखिलचेतनाचेन स्वरूपस्थितिप्रवृत्तिभेद नियमनरूप जगदैश्वर्यस्य परब्रह्मासाधारणत्वेन तल्लक्षणत्वात् मुक्तसाधारणत्वे ब्रह्मलक्षणत्वासम्भवात् &amp;lsquo;यतोवा इमानी&amp;rsquo;त्यादिश्रुतिभिः&amp;quot; तत्तत्प्रकरणे ब्रह्मण एव जगन्नियमनरूपैश्वर्यप्रतिपादनात् तादृश श्रुतिषु मुक्तस्य असन्निधानाच्च जगद्व्यापारवर्जं मुक्तस्यैश्वर्यमिति। ननु अनाद्यनन्तकल्पानुवृत्तसर्वप्रपञ्जजन्मादिकारणत्वं&amp;quot; ब्रह्मलक्षणम्। मुक्तानान्तु स्वमुक्तिप्राचीनकालवर्तिप्रपञ्चकर्तृत्वाभावात् न लक्षणत्वविरोध इति चेन्न। जगत्सृष्ट्यादिषु वर्तमानानां मुक्तानामैकमत्यनियमाबावात् कस्यचित् सिसृक्षायामन्यस्य संजिहीर्षापि भवेदिति किमिपि कार्यं न निवर्तेत। न च सर्वेऽपि परमात्माधीना एव जगत्सर्गादौ प्रवर्तन्त इति ऐकमत्त्यमुपपद्यत इति वाच्यम्। तर्हि तदधीनत्वेन तत्साम्याभावेन साम्यश्रुतेस्संकोचनीयत्वावश्यम्भावात्, &amp;lsquo;भोगमात्रसाम्यलिंगाच्चे&amp;rsquo;ति वक्ष्यमाणसूत्रन्यायेन भोगमात्रसाम्यमादायापि तुलाधृतयोस्सुवर्णशिलाशकलयोर्गुरुत्वसाम्येनाप्यत्यन्त साम्यव्यवहारवत् साम्यव्यवहारस्य जगत्कारणत्वमन्तरेणाप्युपपत्तेः, न मुक्तस्य जगद्व्यापारप्रवृत्तिरिति भावः॥॥प्रत्यक्षोपदेशान्नेतिचेन्नाधिकारिकमण्डलस्योक्तेः॥ &amp;lsquo;ननु सस्वराट्भवति, सर्वेषु लोकेषु कामचारो भवति, कामान्नी कामरूप्यनुसञ्चर&amp;rsquo;न्निति श्रुतिभिः कामान्नित्वकामरूपित्वसर्वलोकसञ्चारप्रतिपादनात् कामान्नित्वादीनां जगतः मुक्ताधीनत्वमन्तरा असम्भवात् जगद्व्यापारोऽपि मुक्तस्य स्यादिति चेन्न। मुक्तस्य उभयविभूतिविशिष्टब्रह्मानुभवे आधिकारिकहिरण्यगर्भादिलोकस्थभोगस्यापि अन्तर्गतत्वेन तन्मात्रविषया उपात्तश्रुतयः। न तु जगद्व्यापारपरा इति॥॥विकारावर्ति च तथा हि स्थितिमाह॥ विकारे जन्मादिकेन वर्तत इति विकारावर्ति। विकारशब्देन हेयसामान्यमुपलक्षितम्। ब्रह्मैव विशेष्यम्। निखिलहेयप्रत्यनीककल्याणैकतानस्य सविभूतिकस्य ब्रह्मण एव मुक्तानुभाव्यत्वात् तादृशविभूत्यन्तर्गतत्वेन विकारवर्तिलोकानामपि मुक्तभोग्यत्वम्। &amp;lsquo;यदाह्येवैष एतस्मिन्नदृश्येऽनात्म्येऽनिरुक्तेऽनिलयनेऽभयं&amp;quot; प्रतिष्ठां विन्दतेऽथसोऽभयं गतो भवति, रसंह्येवायं लब्ध्वानन्दीभवती&amp;rsquo;त्यादिका श्रुतिः सविभूतिकब्रह्मानुभवितृत्वेन मुक्तस्य स्थितिं दर्शयति। सर्वलोककामचारादिश्रुतीनामत्रैव तात्पर्यं। न जगद्व्यापारे। अतो न मुक्तस्य सृष्ट्यादिविषयं जगदैश्वर्यम्॥॥दर्शयतश्चैवं प्रत्यक्षानुमाने॥ &amp;lsquo;भीषास्माद्वातः पवते। एतस्या वा अक्षरस्य प्रशासने गार्गि सूर्याचन्द्रमसौ विघृतौ तिष्ठतः, विष्टभ्याहमिदं&amp;quot; कृत्स्नमेकांशेन स्थितो जगत्। मयाऽध्यक्षेण प्रकृतिस्सूयते स चराचर&amp;rsquo;मित्यादिश्रुतिस्मृतिभिः सकलजगन्नियमनरूपजगदैश्वर्यस्य परब्रह्मासाधारणत्वप्रतिपादनात् सत्यसंकल्पत्वपरमसाभ्ये जगद्व्यापारवर्जं सम्भवतः॥॥भोगमात्रसाम्यलिंगाच्च॥ &amp;lsquo;सोऽश्नुते सर्वान्कामान्सह ब्रह्मणा विपश्चितेती&amp;rsquo;ति श्रुत्या ब्रह्मानुभवरूपभोगमात्रसाम्यप्रतिपादनलिंगाच्च जगद्व्यापारवर्जमैश्वर्यं मुक्तस्येति प्रप्रतीयते-सामान्यतः साम्यप्रतिपादकश्रुतेः सामान्यविशेषन्यायेन भोगसाम्यपरत्वावश्यकत्वात्॥॥अनावृश्शिब्दादनावृत्तिश्शब्दात्॥&lt;br&gt;&#xA;मुक्तैश्वर्यस्य सर्वेश्वरसंकल्पाधीनत्वे स्वातंत्र्यान्मुक्तस्य पुनरावृत्तिशंकायामिदं सूत्रम्॥&lt;br&gt;&#xA;मुक्तस्य पुनरावृत्तिहेतुत्वं न सम्भवति। तथा हि निरवधिकातिशयानन्दब्रह्मानुभवसागरनिमग्नस्य मुक्तस्य&lt;br&gt;&#xA;निरयतुल्यभोगान्तरापेक्षाया अप्रसक्तिः। सर्वबन्धविनिर्मुक्तस्य पुनरावृत्तिहेतुभूतकर्मविशेषस्य&lt;br&gt;&#xA;अप्रसिद्धत्वेन कर्माधीना पुनरावृत्तिर्नसंभवति- भगवतस्सत्यसंकल्पत्वेन मुक्तान् पुनर्नावर्तयिष्यामीति&lt;br&gt;&#xA;संकल्पविशेषस्य अन्यथाभावासम्भवेन भगवतः निरतिशयप्रियमुक्तविषये कदाचिदपि न प्राथमिकसंकल्पविरोधिपुनरावृत्ति&lt;br&gt;&#xA;संकल्पोदयस्सम्भवतीति। तथैव प्रतिपादयन्ति श्रुतिस्मृतयः- &amp;lsquo;सखल्वेवं वर्तयम् यावदायुषं ब्रह्मलोकमभिसम्पद्यते&lt;br&gt;&#xA;न च पुनरावर्तते न च पुनरावरर्तते। मामुपेत्य पुनर्जन्म दुःखालयमशाश्वतम्। नाप्नुवन्ति महात्मानस्संसिद्धिं&amp;quot;&lt;br&gt;&#xA;परमां गता&amp;rsquo; इत्यादिकाः॥&lt;br&gt;&#xA;सूत्राभ्यासश्शास्त्रपरिसमाप्तिद्योतकाः॥&lt;br&gt;&#xA;॥इति जगद्व्यापारवर्जाधिकरणम्॥&lt;br&gt;&#xA;॥इति चतुर्थस्याध्यायस्य चतुर्थः पादः॥&lt;/p&gt;</description>
    </item>
  </channel>
</rss>
