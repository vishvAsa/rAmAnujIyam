+++
title = "10 वेधाद्यधिकरणम्"

+++
37. वेधाद्यधिकरणंवेधाद्यर्थभेदात् (ब्र.सू.3.3.24)आथर्वणिका उपनिषदारम्भे अधीयते ॥ शुक्रं प्रविध्य हृदयं प्रविध्य धमनीः प्रविध्य शिरोभिव्रज्य त्रिधा विवृत्त इति ॥अभिचारकर्मणि देवताप्रार्थनार्थो मन्त्रः । अस्य चायमर्थः । हे देवते मच्छत्रोः शुक्रं तेजिष्ठमङ्गं प्रविध्य । लोण्मध्यमैकवचनम् । विदारयेत्यर्थः । हृदयं प्रविध्य हृदयं च विदारयेत्यर्थः । धमनीः - सिराः प्रविध्य विदारयेत्यर्थः । शिरोभिव्रज्य त्रोटयेत्यर्थः । एवं मम शत्रुस्त्रिधा भिन्नशिरा भवत्वित्यर्थः ॥देवसवितः प्रसुव यज्ञम् ॥ हे सवितः देव यज्ञं प्रसुव अनुजानीहीत्यर्थः । काठास्तैत्तिरीयाश्च ॥ "शन्नो मित्रः शं वरुण'' इत्यादि ॥ सूर्यवरुणादयः सुखं कुर्वन्त्वित्यर्थः॥ ॥ इति वेधाद्यधिकरणम् ॥