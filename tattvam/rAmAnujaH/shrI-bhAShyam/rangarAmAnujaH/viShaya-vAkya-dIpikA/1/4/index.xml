<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/4/</link>
    <description>Recent content in &#43;४ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/4/index.xml" rel="self" type="application/rss+xml" />
    <item>
      <title>25 चमसाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/4/25_chamasAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/4/25_chamasAdhikaraNam/</guid>
      <description>&lt;ol start=&#34;24&#34;&gt;&#xA;&lt;li&gt;चमसाधिकरणं ॥ चमसवदविशेषात् (ब्र.सू.1.4.8)अथमन्त्रिकोपनिषत्&amp;quot;विकारजननीमज्ञामष्टरूपामजाङ्घ्रुवाम् । ध्यायतेऽध्यासिता तेन तन्यते प्रेर्यते पुनः ॥ सूयते पुरुषार्थं च तेनैवाधिष्ठिता जगत् । गौरनाद्यन्तवती सा जनित्री भूतभाविनी ॥ सितासिता च रक्ता च सर्वकामदुधा विभोः । पिम्बत्येनामविषमामविज्ञाताः कुमारकाः ॥ सर्वसाधारणीं दोग्घ्रीं पीड्यमानां तु यज्वभिः । एकस्तु पिबते देवः स्वच्छन्दोऽत्रवशानुगाम् ॥ ध्यानक्रियाभ्यां सततं भुङ्क्तेऽसौ प्रसभं विभुः । चतुर्विंशतिसङ्ख्याकमव्यक्तं व्यक्तमुच्यते ॥ &amp;rsquo;&amp;rsquo; इति ॥ विकारजननीमित्यादि । अष्टरूपत्वं भूमिरापोनल इत्युक्त प्रकारेण । अजामुत्पत्तिर हिताम् । ध्यायते परमात्मना सङ्कल्परूपज्ञानेन ज्ञायते । अध्यासिताम् अधिष्ठिताम् । तन्यते विस्तार्यते । स्थूलावस्थं क्रियते । समष्टिभूतरूपेण क्रियते । प्रेर्यते व्यष्टिसृष्ट्यर्थं प्रेर्यते । पुरुषार्थं पुरुषाणामर्थनीयम् । भोग्यभोगोपकरणभोगस्थानरूपम् । जगत्सूयते । जनित्रीभूतभाविनीति समष्टिव्यष्टिरुच्यते । सिता सिता च रक्ता च गौणवृत्त्या सत्त्वरजस्तमोमयी । तेजोबन्नद्वारासिताऽसिता रक्ता च । विभोरीश्वरस्य सर्वकामदुधा लीलारसदोग्घ्री । अविषमां भोक्तृकर्मानुगुणपरिणामित्वादपक्षपातिनीम् । अविज्ञाताःदेहादिभ्यो विविच्य स्वात्मभिरज्ञाताः । कर्मवश्यबहुभोक्तृव्यावृत्त्यर्थमेकः स्वच्छन्द इत्युक्तम् । ध्यानक्रियाभ्यां सङ्कल्पसर्गादिव्यापाराभ्याम् । पीड्यमानान्तु यज्वभिः वत्सा हि मातरं क्षीरक्षरणार्थं पीडयन्तो भुञ्जते तद्वत्कर्मवश्यैरात्मभिः भोग्यफलानुरूपं परिणाम्यमानामित्यर्थ इति व्यासार्यैरेते मन्त्रोपनिषन्मन्त्रा व्याकृताः । श्वेताश्वतरे आरम्भे ॥ किं कारणं ब्रह्म कुतस्मजाता जीवाम केन क्व च सम्प्रतिष्ठाः । अधिष्ठिताः केन सुखेतरेषु वर्तामहे ब्रह्मविदो व्यवस्थाम् ॥ हे ब्रह्मविदो जगतः कारणं ब्रह्म किं देवतारूपम् । कस्माच्च ब्रह्मणोऽस्माकं जन्मस्थितिश्च । कुत्र वास्माकं सम्प्रतिष्ठाशब्दितो लयश्च । केन वा ब्रह्मणा अधिष्ठिताः सन्तो वयं कष्टरूपजन्मसु व्यवस्थामनुसृत्य वर्त्तामहे इत्येवं ब्रह्मविदां संशयः प्रदर्शितः ॥ ते ध्यानयोगानुगता अपश्यन् देवात्मशक्तिं स्वगुणैर्निगूढाम् ॥ एवं ध्यानयुक्ता मुनयो &amp;ldquo;अपहतपाप्मा दिव्यो देव एको नारायणः&amp;rsquo;&amp;lsquo;इति श्रुतिप्रसिद्धदेवशब्दितनारायणात्मिकां कार्योपयोग्यपृथक्सिद्धविशेषणतया शक्तिशब्दितां सत्त्वरजस्तमो लक्षणस्वगुणोपेतां ब्रह्मणो जगत्कारणत्वनिर्वाहिकां प्रकृतिं दृष्टवन्त इत्यर्थः ॥ सर्वाजीवे सर्वसंस्थे बृहन्ते तस्मिन्हंसो भ्राम्यते ब्रह्मचक्रे ॥ सर्वजीवनहेतुभूते सर्वलयाधारे तस्मिन्निरतिशयबृहति ब्रह्मचक्रे हन्ति गच्छतीति संसारकान्तारपर्यटन शीलतया हंसशब्दवाच्यो जीवोऽयं भ्रमतीत्यर्थः ॥ पृथगात्मानं प्रेरितारं च मत्वा जुष्टस्ततस्तेनामृतत्वमेति ॥ भ्रामयितृत्वेन परमात्मानं तेन भ्राम्यमाणं तच्छरीरभूतं च स्वात्मानं मत्वा तद्ध्यानप्रीतेन परमात्मना जुष्टः प्रीत्या विषयीकृतः सन्मुक्तिं प्राप्नोतीत्यर्थः ॥ संयुक्तमेतत् क्षरमक्षरं च व्यक्ताव्यक्तं भरते विश्वमीशः । अनीशश्चात्मा वध्यते भोक्तृभावाज्ज्ञात्वा देवं मुच्यते सर्वपाशैः ॥ ईशःपरमात्मा व्यक्तरूपं क्षरमचिद्वर्गमव्यक्तमक्षरं चिद्वर्गं च परस्पर संयुक्तं बिभर्ति न तु बध्यते । अनीशो जीवस्तु बध्यते । नन्वविशिष्टे प्रकृतिसम्बन्धे कुत एतद्वैलक्षण्यमित्यत्राह ॥ भोक्तृभावादिति । भोक्तृत्वाभिसन्धिलक्षणभावसत्त्वात् । परमात्मन स्तु &amp;ldquo;न मां कर्माणि लिम्पन्ति न मे कर्मफले स्पृहा&amp;rsquo;&amp;rsquo; इति कर्मफलस्पृहाऽभावेन कर्मफललेपाभावादित्यर्थः । त्रयाणां परस्परवैलक्षण्यमेवाह ॥ ज्ञाज्ञौ द्वावजावीशनीशावजाह्येका भोक्तृभोगार्थयुक्ता ॥ ईशानीशौ । ह्रस्वःछान्दसः । भोक्तुर्जीवस्य भोगप्रयोजनसाधिकेत्यर्थः । ननु परमात्मनोऽपिजीववत्फलाभिसन्धिपूर्वककर्तृत्वं कुतो न भवतीत्याशङ्क्याह ॥ अनन्तश्चात्मा विश्वरूपोह्यकर्ता ॥ विश्वशरीरकस्य परमात्मनो &amp;ldquo;नान्तं गुणानां गच्छन्ति तेनानन्तोऽयमुच्यते&amp;rsquo;&amp;rsquo; इत्युक्तरीत्या सत्यकामत्वाद्यनन्तगुणश्रयतया काम्यमानवस्त्वन्तराभावेन फलाभिसन्ध्यभावेन फलाभिसन्धि पूर्वककर्तृत्वं नास्तीत्यर्थः । एतादृशवैलक्षण्यज्ञानस्य फलमाह ॥ त्रयं यदा विन्दते ब्रह्ममेतत् ॥ एतत् त्रयं परस्परवैलक्षण्येन दर्शन समानाकारध्यानेन विषयीकरोति तदा ब्रह्मभवति मुक्तो भवतीत्यर्थः । ब्रह्ममिति छान्दसं रूपम् । संयुक्तमिति मन्त्रनिर्दिष्टक्षराक्षरशब्दार्थंविवृण्वन्परस्परवैलक्षण्य ज्ञानमात्रेण मुक्ते मनननिदिध्यासनवैयर्थ्यमिति शङ्कां च शमयति ॥ क्षरं प्रधानममृताक्षरं हरः क्षरात्मानावीशते देव एकः । तस्याभिध्यानाद्योजनात्तत्त्वभावाद्भूयश्चान्ते विश्वमायानिवृत्तिः ॥ प्रधानं प्रकृतिस्त्रियामिति प्रधानशब्दिता प्रकृतिः क्षरमित्युच्यते । भोग्यमात्मनो भोगार्थं हरतीति हरो जीवः । अमृतत्वान्मरणधर्मशून्यत्वादक्षरमित्यर्थः । क्षराक्षरशब्दितचेतनाचेतन वर्गेशिता &amp;ldquo;अपहतपाप्मा दिव्या ेदेव इति देवत्वेननिर्दिष्टो नारायण एव । तस्यारम्भणसंशीलनलक्षणाभिध्यानाद्योजनशब्दिताद्योगात्तत्वाविर्भारूपात्तद्भावाच्च त्रयं यदा विन्दते ब्रह्ममेतदिति निर्द्दिष्टोपासनकालीनब्रह्मानुभवरूपमुक्त्यनन्तरं चरमशरीरवियोगकाले समस्तप्रकृतिसम्बन्धनिवृत्तिर्भवतीत्यर्थः ॥ अजामेकां लोहितशुक्लकृष्णां बह्वीः प्रजाः सृजमानाँ सरूपाः । अजो ह्येको जुषमाणोऽनुशेते जहात्येनां भुक्तभोगामजोऽन्यः ॥ तेजोबन्नलक्षणविकारगतलोहितशुक्लकृष्णरूपयुक्तां स्वसमानरूपवि विधभूतभौतिकस्रष्ट्रीम् उत्पत्तिरहितां काञ्चित्कश्चिदविद्वान् उत्पत्तिरहिततया तत्समान एव स्वन्तत्राहम्बुद्ध्या सेवमानस्तामनुसृत्य शेते तिष्ठति । अपरोविद्वान्कञ्चित्कालं भुक्त्वोत्पन्न वैराग्यस्त्यजतीत्यर्थः । इतरत्सर्वमुपनिषद्भाष्येऽवगन्तव्यम् ॥ बृहदारण्यके चतुर्थाध्याये द्वितीयब्राह्मणे ॥ तदेषश्लोकोभवति । अर्वाग्बिलश्चमस ऊर्ध्वबुघ्नस्तस्मिन्यशो निहितं विश्वरूपम् । तस्यासते ऋुषयस्सप्ततीरे वागष्टमीब्रह्मणा संविदानेति ॥ अमुं मन्त्रं श्रुतिरेव व्याचष्टे ॥ अर्वाग्बिलश्चमस ऊर्ध्वबुध्न इतीदं तच्छिरःएष ह्यर्वाग्बिलश्चमस ऊर्ध्वबुघ्नः ॥ अर्वाग्बिलश्चमस इति मन्त्रखण्डेनोच्यमानमिदं तदेव शिरः-प्रसिद्धमेव शिरः । कण्ठादुपरिभाग इति यावत् । किं तदित्याशङ्क्याह । एष ह्यर्वाग्बिलश्चमस ऊर्ध्वबुघ्नः-चम्यतेनेनेति चमसः । भक्षणसाधनमित्यर्थः । एष मुखरूपश्चमसः । आस्यस्य बिलरूपत्वादर्वाग्बिलत्वंशिरसः ऊर्ध्वस्थूलभागरूपबुघ्नाकारत्वादूर्ध्वबुध्नत्वम् । लोके हि प्रसिद्धश्चमस ऊर्ध्वबिलःतिर्यग्बुघ्नः । अयं तु विलक्षणश्चमस इति भावः ॥ तस्मिन्यशो निहितं विश्वरूपमित्येतद्वाक्यं पञ्चवृत्तिप्राणानाह । तत्र हेतुमाह ॥ प्राणा वै यशो निहितं विश्वरूपम् ॥ प्राणस्य प्राणापानादिरूपबहुरूपतया यशसो विष्वक्प्रसृमरत्वाद्यशस्त्वेन रूपणम् । वृत्तिभेदात् प्राणा इति बहुवचनम् ॥ तस्यासते ऋुषयः सप्ततीर इति प्राणा वा ऋषयःप्राणानेतदाह ॥ नासाक्षिश्रोत्रास्योपाधिसम्बन्धिनः सप्तशीर्षण्याः प्राणाः तस्य समीपे वर्तन्त इत्यर्थः ॥ वागष्टमी ब्रह्मणा संविदानेति वाग्ध्यष्टमी ब्रह्मणा संवित्ता ॥ ब्रह्मणा वेदेन चतुर्मुखेन वा संविदाना संवादं कुर्वती । संवित्ता-समित्येकीकारे-वित्तशब्दो ज्ञानपरः । ब्रह्मणैकप्रत्यया । एकबुद्धिःब्रह्मणैककण्ठा-वेदवादिनीति यवात् ॥&lt;/li&gt;&#xA;&lt;/ol&gt;</description>
    </item>
    <item>
      <title>26 कारणत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/4/26_kAraNatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/4/26_kAraNatvAdhikaraNam/</guid>
      <description>&lt;p&gt;25.कारणत्वाधिकरणम्कारणत्वेन चाकाशादिषु यथाव्यपदिष्टोक्तेः (ब्र.सू.1.4.14)बृहदारण्यके तृतीयाध्याये चतुर्थब्राह्मणे ॥ तध्देदं तर्ह्यव्याकृतमासीत् तन्नामरूपाभ्यामेव व्याक्रियते ॥ ह शब्दो वृत्तार्थस्मरणे । तदिदं मिथुनादिलक्षणं जगत्तर्हि तदा सृष्टेः प्रागव्याकृतमासीद व्यक्तमासीत् । अव्यक्तशरीरकं ब्रह्मासीदित्यर्थः । नामरूपाभ्यां न व्याकृतमितिव्युत्पत्त्याऽव्याकृतशब्दस्याव्यक्तवचनत्वात् । अव्यक्तत्वं च नामरूपविशिष्टतयाऽनभिव्यक्तत्वम् । अव्याकृतशब्दस्य तच्छरीरकब्रह्मपरत्वे युक्तिः समनन्तरमेव स्पष्टयिष्यते । तत् अव्याकृतशरीरकं ब्रह्म । नामरूपाभ्यमितीत्थम्भावे तृतीया । नामरूपवत्तया व्याकृतमासीत् । व्याङ्भ््यामुपसर्गाभ्यां विविच्यसमन्तात्कृतमासीदित्यर्थः । तदेव दर्शयति ॥ असौ नामा यमिदं रूप इति ॥ इति॥ देवमनुष्यादिनामाकरशिरश्चरणादिरूपवान् इत्येवं व्याक्रियत इत्यर्थः ॥ तदिदमप्येतर्हि नामरूपाभ्यामेव व्याक्रियतेऽसौनामायमिदँ रूपइति ॥ अनेन वाक्येन सृष्ट्यादिकालिकेऽप्रत्यक्षेऽव्याकृतनामरूपव्याकरणसुग्रहत्वाय निदर्शनमुच्यते । तत् पूर्वं तथा नामरूपाभ्यां व्याकरणाद्धेतोः । एतर्ह्यपि इदानीमपि । इदमुत्पद्यमानं चराचरव्यक्तिजातम् । इदं रूपोऽयम् एतादृशसंस्थानवानयम् असौ नामा देवदत्तयज्ञदत्तनामवानिति नामरूपाभ्यामेव व्याक्रियतो इत्थमेवादावपि नामरूपाभ्यां व्याकरणमवधेयमित्यर्थः । उभयत्र असौ नामेति च्छान्दसोऽलुक् । अदोनामेति वक्तव्ये असौ नामेति लिङ्गव्यत्ययः छान्दसः । ततश्च नामरूपवत्त्वमव्याकृतशब्दितस्य ब्रह्मणः सिद्धम् । अतः सर्वाणि नामानि तत्प्रवृत्तिनिमित्तभूतानि च रूपाणि तदीयान्येव । अत इदमादिशब्दैरपि तस्यैव निर्देशसम्भवात्पूर्वत्रात्मैवेदमग्र आसीदित्यभेदनिर्देशे नानुपपत्तिरिति भावः । नामरूपाभ्यामेवेत्यत्रैवकारो भिन्नक्रमः । तन्नामरूपाभ्यां स्वयमेव व्यक्रियत इत्यर्थः । व्याक्रियते इत्यत्र कर्मकर्त्तरि लकारः । कर्त्रन्तराक्षेपे गौरवात्तदात्मानं स्वयमकुरुतेत्यनेनैकार्थ्यात् । उक्तं च भगवता भाष्यकृता तदेवाविभक्तनाम रूपं ब्रह्म सर्वज्ञं सत्यसङ्कल्पं स्वेनैव विभक्तनामरूपतया स्वयमेव व्याक्रियत इत्युच्यत इति । नन्वव्याकृतमासीदित्यत्र क्तप्रत्यायान्तस्य कर्मार्थकत्वमेववक्तव्यं न तु कर्मकर्त्रर्थकत्वम् । न च कर्मकर्तर्यपि कर्मवद्भावेन क्तप्रत्ययसिद्धिरस्त्विति वाच्यम् । लान्तस्य यः कर्मणा तुल्यक्रियः कर्ता तस्यैव कर्मवद्भावविधानात् । कृत्यक्तखलर्थेषु कर्मवद्भावाभावादवश्यं कर्मण्येव क्तो वक्तव्यः । ततश्च तदवैरूप्याय व्याक्रियते इत्यत्रापि कर्मण्येव लकारोऽस्त्विति चेन्न । एवकारेण कर्त्रन्तरव्यवच्छेदात्कर्त्रन्तराक्षेपे गौरवाच्च व्याक्रियत इति लकारस्य कर्मकर्तर्येवाभ्युपगन्तव्यत्वाद्वैरूप्यस्यापि सोढव्यत्वात् । नन्वात्मनः कथन्देवमनुष्यादिनामरूपवत्त्वं देवमनुष्यादिशरीरे तस्यावर्तमानत्वादितीमामाशङ्कां व्यावर्तयति ॥ स एष इह प्रविष्ट आनखाग्रेम्यः ॥ अन्तर्यामिरूपेणेति शेषः । तत्र दृष्टान्तमाह ॥ यथा क्षुरः क्षुरधानेऽवहितः स्यात् विश्वम्भरो वा विश्वम्भरकुलाये ॥ क्षुरो धीयतेस्मिन्निति क्षुरधानं क्षुरकोशः । तस्मिन्यथा क्षुरः अवहितःप्रविष्टः । विश्वं बिभर्ति वैश्वानराग्न्यादिरूपेणेति विश्वम्भरोऽग्निः । तस्य कुलाये नीडे दारुणीति यावत् ॥ तन्न पश्यत्यकृत्स्नो हि सः ॥ यस्तिलतैलवत्सर्वस्वरूपव्याप्तं परमात्मानं न पश्यति सः अत्स्नः अपूर्णस्वरूपः । असत्कल्प इति यावत् । परमात्मन एव सर्वनामरूपवत्त्वमुपपादयति ॥ प्राणन्नेव प्राणनामा भवति वदन्वाक् पश्यं श्चक्षुः श्रृण्वन् छ्रोत्रं मन्वानो मनः तान्यस्यैतानि कर्माणि नामान्येव ॥ प्राणनरूपक्रियां कुर्वन् प्राणनामा भवति । चष्ट इति हिचक्षुः । श्रृण्वन्सञ्छ्रोत्रं श्रृणोतीति हि श्रोत्रम् । मनुत इति मनः । तान्येतानि प्राणादीनि नामानि पाचकलावकादिवत् कर्मनामान्येव । अतः सर्वनामरूपा श्रयत्वं परमात्मनोऽस्तीति भावः । अत्र प्राणनादिकरणेषु प्राणादिषु कर्तृत्वोपचारः प्राधान्यादवगन्तव्यः ॥&lt;/p&gt;</description>
    </item>
    <item>
      <title>27 जगद्वाचित्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/4/27_jagadvAchitvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/4/27_jagadvAchitvAdhikaraNam/</guid>
      <description>&lt;p&gt;26.जगद्वाचित्वधिकरणम्जगद्वाचित्वात् (ब्र.सू.1.4.16)ऋुग्वेदान्तर्गतकौषीतकि (की) ब्राह्मणोपनिषदि चतुर्थाध्याये ॥ गार्ग्यो ह वै बालाकिरनूचानः सं(सु) स्पष्ट आस ॥ बलाकस्यापत्यं बालाकिः गोत्रतो गार्ग्यः । अनूचानः अं (सां) गाध्यायी अं (सां) गाध्याय्यनूचान इति स्मृतेः । संस्पष्टःसम्यग् विद्यया ख्यातः । एवम्भूतः सन्नास बभूव ॥ स होवासोशीनरेषु सत्त्वमत्स्येषु कुरुपाञ्चालेषु काशीविदेहेष्विति ॥ स बालाकिः उशीनरेषु सत्त्वप्रचुरेषु मत्स्यदेशेषु कुरुपाञ्चालेषु काशीविदेहेषु उषितवान् । इतिशब्दः प्रकारवचनः । एवञ्जातीयकेष्वन्येष्वपीत्यर्थः ॥ स हाजातशत्रुं काश्यमेत्योवाच ॥ अजातशत्रुनामानं काशीराजमधिगम्योवाच ॥ ब्रह्म ते ब्रवाणीति तं होवाचाजातशत्रुः सहस्रं दद्म एतस्यां वाचि जनको जनक इति हवै जना धावन्तीति ॥ ब्रह्म ते ब्रवाणीत्येतस्यामेवं वाचि निमित्ते गवां सहस्रं प्रयच्छामः । सर्वेऽपि ब्रह्मविदः जनक एव ब्रह्मशुश्रूषुर्दाता चेतिजनकस्य समीपे धावन्ति । भवांस्त्वस्मत्समीपमागत्य ब्रह्म ते ब्रवाणीत्युक्तवान् । अनेनैव वाक्येन तोऽषि ता वयं सहस्रं प्रयच्छाम इति भावः ॥ स होवाच बालाकिः य एवैष आदित्ये पुरुषः तमेवाहमुपास इति ॥ आदित्यमण्डलान्तर्वर्तिनं पुरुषं ब्रह्मेत्यहमुपासे । अतस्त्वमपि तमेवोपास्स्वेति भावः ॥ तँ होवाचाजातशत्रुः मामैतस्मिन्संवादयिष्ठाः बृहन्पाण्डुरवासा अतिष्ठाः सर्वेषां भूतानां मूर्द्धेति वा अहमेतदुपास इति ॥ वै शब्दोऽवधारणे । बृहन्महान् । पाण्डुराणि किरणरूपाणि वासांसि यस्य सः पाण्डुरवासाः । आदित्यकिरणानान्नानारूपत्वात् पाण्डुरवासस्त्वमस्तीति द्रष्टव्यम् । बृहदारण्यके बालाक्यजातशत्रुसंवादे बृहत्त्वपाण्डरवासस्त्वे चन्द्रधर्मतयोक्ते इति विशेषः । अतिष्ठाः । सर्वमपिकार्यजातमतिक्रम्य तिष्ठतीत्यतिष्ठाः । सर्वेषां भूतानां मूर्द्धा श्रेष्ठः । तदुपासनस्यानुरूपफलमाह ॥ स यो हैतमेवमुपास्ते अतिष्ठाः सर्वेषां भूतानां मूर्द्धा भवति । स होवाच बालाकिः य एवैष चन्द्रमसि पुरुषस्तमेवाहमुपासे ॥ &amp;lsquo;&amp;lsquo;इत्यादि॥ ततो ह बालाकिस्तूष्णीमास ॥ उत्तरापरिस्फूर्तेरिति शेषः ॥ तँ होवाचाजातशत्रुः एतावन्नु बालाक इति ॥ हे बालाके एतावदेव खलु ते विदितमित्यर्थः ॥ एतावद्विति होवाच बालाकिः ॥ एतावदेव विदितमित्युवाचेत्यर्थः ॥ तँ होवाचाजातशत्रुः मृषा वै किल मा संवादयिष्ठाः ॥ ब्रह्म ते ब्रवाणीति मृषोक्त्या मां मृषैवं संवादयिष्ठाः संवादं कारितवानित्यर्थः । एतावन्तं कालमब्रह्मवाद एव प्रवृत्त इत्यर्थः । तर्हि किं तद्वेदितव्यं ब्रह्मेत्यत्राह ॥ स होवाच यो वैबालाके एतेषां पुरुषाणां कर्तायस्य चैतत्कर्म स वै वेदितव्य इति ॥ वै शब्दोऽवधारणे । त्वया ब्रह्मत्वेनोपदिष्टा नामादित्यादिपुरुषणां यः कर्ता ते यत्कार्यभूता किं विशिष्याभिधीयते यस्य प्रत्यक्षादि सन्निधावपि तं चिदचिद्रूपं समस्तं जगत्कार्यम् । क्रियत इति व्युत्यत्त्या कर्मशब्दःकार्यवचनः । स एव वेदितव्यः । नतु त्वदुपन्यस्ता आदित्यादय इति भावः ॥ तत उ ह बालाकिःसमित्पाणिः प्रतिचक्राम उपत्वायानीति ॥ उ शब्दोऽवधारणे । ह शब्दः प्रसिद्धौ । एवमजातशत्रुणोक्तो बालाकिर्गताभिमानो &amp;ldquo;नीचादप्युत्तमां विद्याम् । आपत्काले ब्राह्मणस्याब्राह्मणाद्विद्योपयोगः&amp;rsquo;&amp;rsquo; इति शास्त्रमनुसृत्य क्षत्रियाप्यजातशत्रोर्विद्यामुपादित्सुर्नानुपसन्नाय ब्रह्मोपदेष्टव्यमिति शास्त्रार्थं जानन्समिद्भार हस्तशिशष्यः सन्नुपगच्छानीति वव्रे ॥ तँ होवाचाजातशत्रुः प्रतिलोमरूपमेव स्यात् यत्क्षत्रियो ब्राह्मणमुपनयेदित्येह्येव (येदेहि) त्वा ज्ञापयिष्यमीति ॥ क्षत्रियो ब्राह्मणमुपनयेदिति यत्तद्विपरीतमेव स्यात् । अत एव हि त्वामुपनयनमन्तरेणैव ब्रह्म विज्ञापयिष्याम्येव । तँ पाणावभिपद्य प्रवव्राज ॥ तं बालाकिं पाणौ गृहीत्वा निर्गत इत्यर्थः ॥ तौ ह सुप्तं पुरुषमीयतुः ॥ तौ बालाक्यजातशत्रू राजभवने सुप्तं कञ्चित्पुरुषं प्राप्तवन्तावित्यर्थः । बालाक्यधिकरण (ब्र.सू.1.4.16) भाष्ये &amp;ldquo;तौ ह सुप्तं पुरुषमाजग्मतुः&amp;rsquo;&amp;rsquo; इत्युदाहृतं वाक्यं बृहदारण्य गतं नैतच्छाखागतम् । अत एव तत्र व्यासार्यैः तौ ह सुप्तं पुरुषमीयतुरिति श्रुतिरित्युक्तम् ॥ तँ हाजातशत्रुरामन्त्रयाञ्चक्रे बृहन्पाण्डुरवासस्सोमराजन्निति ॥ प्राणो वाव ज्येष्ठश्चश्रेष्ठति ज्यैष्ठ्यश्रैष्ठ्यगुणेन प्राणस्य बृहत्त्वाद् बृहन्नित्यामन्त्रणम् । पाण्डुरवासस्त्वं च प्राणधर्म्मः । किं मे वास इति प्राणेन पृष्टे आपो वास इत्यपां प्राणवासस्त्वोक्तेः । तासां त्वपां शुक्लवर्णाश्रयत्वात् पाण्डुरवासस्त्वमुक्तम् । सप्तान्नब्राह्मणे अथैतस्य प्राणस्यापःशरीरं ज्योतीरूपं असौ चन्द्र इति प्राणस्य चन्द्रसम्बन्धप्रतीतेर्लक्षणया सोमेति प्राणस्य सम्बोधनम् । प्राणो वै सम्राडिति श्रवमाद्राजन्नित्यामन्त्र्यतइति व्यासार्यैरुक्तम् ॥ स उ ह तूष्णीमेव शिश्ये ॥ अनुत्थित एव यथापूर्वमशयिष्टेत्यर्थः ॥ तत उ हैतं यष्ट्या चिक्षेप ॥ सुप्तं यष्ट्या ताडितवानित्यर्थः ॥ स तत एव समुत्तस्थौ ॥ दण्डताडनादेव समुत्तस्थौ । न तु प्राणानामामन्त्रणादिनेत्यर्थः । प्राणनामभिरा मन्त्रणेप्यनुत्थानप्रदर्शनं प्राणान्यत्वज्ञापनार्थम् । सुषुप्तिदशायामुपरतव्यापारेभ्यः शरीरेन्द्रियेभ्योऽन्यत्वं सुज्ञानमिति तस्यामपि दशायामनुपरतव्यापारात् प्राणादन्यत्वं ज्ञापनीयमिति प्राणनामभिरामन्त्रणेऽप्यनुत्थानेन दण्डताडनोत्थानेन च जीवस्य प्राणव्यतिरेकःप्रदर्शितः । एवं देहेन्द्रिय मनः प्राण व्यतिरिक्तं जीवं प्रदर्श्य ततोऽतिरिक्तं परमात्मानं बोधयितुमाह ॥ तँ होवाचाजातशत्रुः क्वैष एतद्बालाके पुरुषोऽशयिष्ट क्वा वा एतदभूत्कुत एतदागादिति ॥ हे बालाके एष पुरुषः अशयिष्टेत्येतत् क्वेति स्वप्नस्थानप्रश्नः । यद्वैतच्छब्दः स्वप्नपरः । अशयिष्टेत्येतत्प्रत्ययार्थमात्रपरम् । क्वैतत्स्वप्नमकृतेत्यर्थः । सर्वथा स्वप्नस्थानप्रश्नः । क्व वा एतदभूदिति सुषुप्तिस्थानप्रश्नः । एतच्छब्दस्य नपुंसकलिङ्गत्वेऽपि प्रकृतवाचि प्रकृतिस्वारस्यात्प्रकृतपुरुषशब्दित जीवपरः । जीवः क्व सुप्तोऽभूदित्यर्थः । कुत एतदागादित्यत्राप्येतच्छब्दो जीवपर एव । प्रबोधकालीनजीवोद्गमनापादानं किमित्यर्थः । ततश्च जीवस्य स्वप्नस्थानसुषुप्तिस्थानोद्गमनापादनानि पृष्टानि भवन्ति । यद्वात्रत्रिष्वपि प्रश्नेष्वेतच्छब्दः सप्तम्यन्तः । एतस्मिन्काल इत्यर्थः । सुपांससुलुगिति सुपो लुक् । एतस्मिन्काले क्व स्वप्नमनुभूतवान्, एतस्मिन्काले कुतो निर्गतः । एवं च त्रयाणामप्येतच्छब्दानामैक रूप्यं च सिद्ध्यति ॥ तदुह बालाकिर्न विजज्ञौ ॥ उत्तरं बालाकिर्नज्ञातवानित्यर्थः ॥ तँ होवाचाजातशत्रुः यत्रैष एतद्बालाके पुरुषोऽशयिष्ट यत्रैतदभूद्यत एतदागात् ॥ यत्रैष एतद्बालाके पुरुषोऽशयिष्ट यत्रैतदभूद्यत्रैतदागात् तदुच्यत इति शेषः । स्वप्नस्थानप्रश्नं प्रतिवक्ति ॥ हितानाम हृदयस्य नाड्यो हृदयात्पुरीततमभिप्रतिष्ठन्ति यथा सहस्रधा केशस्यापि पातः तावदण्व्यः पिङ्गलस्याणिम्ना पूर्णास्तिष्ठन्ते शुक्लस्य कृष्णस्य पीतस्य लोहितस्येति तासु तदा भवति ॥ आत्मनो हितावहत्वाद्धिता इति प्रसिद्धा हृदयसम्बन्धिन्यो नाड्यः हृदयात्पुरीततं पुरीतदाख्यं हृदयान्तर्वर्तिमांसपिण्डविशेषम् । अभिप्रस्थिता भवन्ति-हृदयपुरीतति नद्धा भवन्ति । ततश्च यथाकेशस्यापि सहस्रधापातः अतिसूक्ष्मास्तावदण्व्यः सूक्ष्माः पिङ्गलस्य कृष्णस्य पीतस्यलोहितस्यान्नपीतादिरसस्याणिम्नालेशेन पूणार्स्तिष्ठन्ति अतिसूक्ष्मत्वाल्लेशेनापि पूर्णा भवन्ति । तासु नाडीषु तदा स्वप्नकाले आश्रितो भवतीत्यर्थः । सुषुप्तिस्थानप्रश्नस्योत्तरमाह ॥ यदा सुप्तः स्वपन्न कञ्चन पश्यति अथास्मिन्प्राण एवैकधाभवति । अथैनं वाक्सर्वैर्नामभिः सहाप्येति । चक्षुः सर्वैरूपैः सहाप्येति । श्रोत्रं सर्वैः शब्दैः सहाप्येति । मनः सर्वैर्ध्यानैः सहाप्येतीति ॥ सुप्त इति वर्तमाने क्तः । स्वपन्यदोपरत स्वप्रदर्शनो भवति । अथ स्वप्नानन्तरमस्मिन् प्राणे प्राण शरीरके परमात्मनि एकधा भवति । एकधाभावो नाम जाग्रदाद्यवस्थाजनित देहात्माभि मानकृतरागद्वेषादिलक्षणकालुष्यराहित्येनावस्थानम् । &amp;ldquo;सर्वाणि ह वा इमानि भूतानि प्राणमेवाभिसंविशन्ती&amp;quot;त्यादौ प्राणशब्दस्य परमात्मनि प्रचुरप्रयोगात् । वाजसनेयके समानप्रकरणे य एषोऽन्तर्हृदय आकाशस्तस्मिन् शेत इति आकाशशब्दितस्य सुषुप्त्याधारत्व श्रवणादाकाशप्राणशब्दयोः परमात्मपरत्वमन्तरेणा विरोधासम्भवात् । सता सोम्य तदा सम्पन्नो भवति । &amp;ldquo;सति सम्पद्य न विदुः । प्राज्ञेनात्मना सम्परिष्वक्तः&amp;rsquo;&amp;rsquo; इति परमात्मनः सुषुप्त्या धारत्वस्य श्रुत्यन्तरश्रवणाच्च प्राणशब्दो योगेन वा पर्यवसानवृत्त्या वा ब्रह्मपरः । परमात्मनोबुद्धिस्थत्वादस्मिन्निति निर्देशोप्युपद्यते । तत्तत्-तदा एनं परमात्मानं अपियन्तं जीवं वागादीद्रींयाण्यपियन्ति। स्वकार्येण सहापियन्तीत्यर्थः नामशब्दो नामाभिलपनपरः । रूपशब्द शब्दौ तज्ज्ञानौपयिकव्यापारपरौ । रूपशब्दादीनां सुषुप्तौ लयासम्भवात् । इन्द्रियव्यापारोपरतेरेव सुषुप्तिशब्दार्थत्वात् । उद्गमनापादनप्रश्नस्योत्तर माह ॥ स यदा प्रतिबुध्यते यथाग्नेर्विष्फुलिङ्गा एवमेतस्मादात्मनः प्राणा यथायतनं विप्रतिष्ठन्ते प्राणेभ्यो देवाः देवेभ्यो लोकाः ॥ अग्नेर्विष्फुलिङ्गाश्चैतस्मात्परमात्मनः प्राणशब्दिता जीवा यथास्थानं प्रस्थिता भवन्ति तेभ्यश्च देवशब्दितानीन्द्रियाण्येतेभ्यश्च लोकशब्दितानि ज्ञानानि भवन्तीत्यर्थः ॥ तद्यथा क्षुरः क्षुरधानेऽवहितः स्याद्विश्वम्भरो वा विश्वम्भरकुलाये एवमेवैष प्राज्ञ आत्मा इदं शरीरमात्मानमनुप्रविष्ट आ लोमभ्य आ नखेभ्यः ॥ क्षुरो धीयते अस्मिन्निति क्षुरधानं क्षुरकोशः तस्मिन्यथा क्षुरः अवहितः प्रविष्टः विश्व म्बिभर्ति वैश्वानराग्न्यादिरूपेणेतिविश्वम्भरो ग्निः तस्य कुलाये नीडे दारुणीति यावत् । एवमेवैष परमात्मा इदं पुरोवर्तिशरीरमालोमभ्य आनखेभ्यः । व्याप्तमित्यध्याहारः । व्याप्तमात्मानं जीवात्मानमनुप्रविष्टः । अन्तर्यामितया अनुप्रविष्ट इत्यर्थः । तादृशस्य सुषुप्त्या धारत्वोद्गमनापादनत्वे सम्भवत इति भावः । यद्वा । इदं वाक्यं जीवशरीरकपरमेव व्याख्येयम् । आत्मानमिदं शरीर आत्मत्वेनाभिमन्यमानमिदं शरीरमालोमभ्य आनखेभ्यो जीवरूपेण प्रविष्ट इत्यर्थः ॥ तमेतमात्मानमेते आत्मानोऽन्ववस्यन्ति ॥ एतादृशं परमात्मानमितरे जीवा अन्ववस्यन्ति अनुवर्त्तन्ते । तत्र दृष्टान्तमाह ॥ यथा श्रेष्ठिनं स्वाः ॥ यथा श्रैष्ट्यवन्तं स्वाः ज्ञातयः अनुवर्तन्ते ॥ तद्यथा श्रेष्ठी स्वैर्भुङ्क्ते यथा वा श्रेष्ठिनं स्वा भुञ्जन्ते एवमेवैष प्राज्ञ आत्मा एतरात्मभिर्भंुक्ते ॥ यथा श्रेष्ठी स्वैरेवं वा एतमात्मानमात्मानोऽन्ववस्यन्ति । यथा श्रेष्ठिनं स्वाः । यथा कश्चित्प्रभुः भोगोपकरणभूतैः स्वैर्ज्ञातिभिः यथा भोगान् भुङ्क्ते । यथा स्वाश्च बन्धवः तम्ं प्रभुमैश्वर्यादिसमग्रमनुभूयतद्दत्तानि वित्तादीनि चोपजीव्य हृष्यन्ति । एवमेवायं परमात्मा स्वोपकरणभूतैर्जीवात्मभिर्लीलारसं भुङ्क्ते । ते चात्मानः परमात्मदत्तभोगोपकरणाः सर्वैश्वर्यादिविशिष्टं तमनुभूय हृष्टा भवन्तीत्यर्थः । यथा वा स्वाः श्रेष्ठिनं भुञ्जन्तीति पाठे यथाप्रधानपुरुषः स्वकीयैर्भृत्यादिभिर्भोगसाधनान्युपहरद्भिः भोगान्भुङ्क्ते यथा च भोगसाधनान्युपहरन्तःप्रधानपुरुषं पालयन्त्येवमित्यर्थः । &amp;ldquo;भुजोनवने (अष्टा.1.3.36) इतिभुजेः पालने परस्मैपदित्वादिति&amp;rsquo;&amp;rsquo; ध्येयम् । ईदृशं भोक्तृत्वं जीवद्वारा वा परमात्मनि योजनीयम् ॥ स यावद्धवा इन्द्र एतमात्मानं न विजज्ञौ तावदेनमसुरा अभिबभूवुः स यदा विजज्ञौ अथ हत्वाऽसुरान्विजित्य सर्वेषां देवानां श्रैष्ठ्यं स्वाराज्यमाधिपत्यं पर्येति तथो यो वैवं विद्वान् सर्वान् पाप्मनोऽपहत्य सर्वेषां भूतानां श्रैष्ठ्यं स्वाराज्यमाधिपत्यं पर्येति य एवं वेद य एवं वेद ॥ इन्द्रो ब्रह्मविद्याऽलाभात् प्रागसुरैः पीडितः इमां ब्रह्मविद्यां लब्ध्वा असुरहननेन विजयी सर्वदेवाधिपत्यं सर्वदेवश्रैष्ठ्यं स्वाराज्यशब्दिताकर्म्मवश्यत्वलक्षणं मोक्षं च प्राप । अतोऽन्योप्येव ंवित्सर्वभूताधिपत्यं सर्वभूतश्रैष्ठ्यं पापापहतिपूर्वकाकर्मवश्यत्वलक्षणस्वाराज्यशब्दितं मोक्षञ्च प्राप्नोतीत्यर्थः । व्यासार्यैस्तु सर्वान् पाप्मनोऽपहत्येत्यनेनापहतपाप्मत्वादिगुणाष्टकमुक्तम् । जरादीनामपि पाप्मान्तर्गतत्वात् । उक्तं हि वाक्यकारैः । &amp;ldquo;स्युः पाप्मानः कालजरामृत्युशोकादयः सङ्ख्यातत्वात्&amp;rsquo;&amp;rsquo; इति । स्वाराज्यं स्वाधीनत्वम् । अनेन सत्यसङ्कल्पत्वं चोक्तं भवति । तत्स्वाराज्यं संसारिभ्योऽस्य श्रैष्ठ्यरूपम् । आधिपत्यम् । अधिपतिः परमात्मासर्वस्याधिपरिरिति श्रुतेः । तत्सम्बन्धि आधिपत्यं गुणाष्टकं हि ब्रह्मसम्बन्धितया ब्राह्म मुच्यते &amp;ldquo;ब्राह्मेण जैमिनिः&amp;rsquo;&amp;rsquo; (ब्र.सू.4.4.5) इति । अतो ब्रह्मसम्बन्धितया तत्साधर्म्मरूपं संसारिभ्यः श्रेष्ठतारूपं यत्स्वाराज्यं तदेतीति श्रुतेरर्थ इत्युक्तम् । अन्योऽपि य एतामुपनिषदं वेद सोऽपीदृशं फलमाप्नोतीत्यर्थः ॥&lt;/p&gt;</description>
    </item>
    <item>
      <title>28 वाक्यान्वयाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/4/28_vAkyAnvayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/4/28_vAkyAnvayAdhikaraNam/</guid>
      <description>&lt;ol start=&#34;27&#34;&gt;&#xA;&lt;li&gt;वाक्यान्वयाधिकरणम्वाक्यान्वयात् । 1। 4। 19॥ बृहदारण्यके चतुर्थे षष्ठे च मैत्रेयीब्राह्मणं किञ्चिद्भेदभिन्नमाम्नातम् । तत्र चतुर्थेमैत्रेयी ब्राह्मणं व्याख्यायते ॥ मैत्रेयीति होवाच याज्ञवल्क्यः ॥ मित्रायाः अपत्यं मैत्रेयी तां मैत्रेयीत्यामन्त्र्याह ॥ उद्यास्यन्वाअहमस्मात्स्थानादस्मि हन्त तेऽनया कात्यायन्यान्तं करवाणीति ॥ मैत्रेयि । अहमस्मात्स्थानात् गार्हस्थ्यलक्षणादाश्रमादुद्यास्यन्नस्मि ऊर्ध्वं गन्तु मिच्छन्नस्मि । हन्त । तव अनया कात्यायन्या सह अन्तं युवयोः कलहशान्तये द्रव्यविभागनिर्णयं करवाणीति ॥ सा होवाच मैत्रेयी यन्नु म इयं भगोः सर्वा पृथिवी वित्तेन पूर्णास्यात्कथं तेनामृतास्यामिति ॥ हे भगो । सम्बुद्धौ &amp;ldquo;विभाषा भवत् भगवदघवतामोच्चावस्य&amp;rsquo;&amp;rsquo; इति आेत्वं रुत्वं विसर्गश्च । सर्वापि पृथ्वी वित्तेन पूर्णा यत् यदि मे मम स्यात् वशंवदास्यादित्यर्थः । तदा तेन वित्तेन कथं कथञ्चिदमृतास्यान्नु संसारान्मुक्तास्यान्नु किमित्यर्थः ॥ नेति होवाच याज्ञवल्क्यः यथैवोपकरणवतां जीवितं तथैव ते जीवितं स्यात् अमृतस्य तु नाशास्ति वित्तेन ॥ उपकरणवताम्भोगसाधनवतां जीवितं सुखजीवनं यथा सिद्ध्यति तथैव ते भोगोपकरणवित्तवत्याः सुखेन जीवनं परं लभ्यते मोक्षस्य वित्तेन साधनेन प्राप्यताशा नास्तीत्यर्थः ॥ सा होवाच मैत्रेयी येनाहन्नामृता स्यां किमहं तेन कुर्यां यदेव भगवान्वेद तदेव मे ब्रूहीति ॥ ममामृतत्वप्राप्त्यनुपायभूतेन वित्तेनाहं किङ्करिष्यामि भगवन्यदमृतत्व प्राप्त्युपायं वेद तदेव मे ब्रूहीति ॥ स होवाच याज्ञवल्क्यः प्रिया वतारे नः सती प्रियम्भाषस एह्यास्स्व व्याख्यास्यामि ते व्याचक्षाणस्य तु मे निदिध्यासस्वेति ॥ बतेत्यनुकम्पायाम् । मैत्रेयि । त्वं सती प्रियाऽनुकूला च सती प्रियं मनोनुकूलं वाक्यं भाषसे । एहि आगच्छ आस्स्व उपविश । ते अमृतत्वोपायं वक्ष्यामि । किं तु व्याचक्षाणस्य व्याख्यानं कुर्वतो मम वाक्यानि अर्थतो निश्चयेन ध्यातुमिच्छ । यद्वा व्याचक्षाणस्य तु मे मुखं निदिध्यासस्व निदिध्यासनमवलोकनम् । अवलोकयेति यावत् । इति शब्दो वाक्यावसान् । एवभुक्ता मैत्रेयी सावधाना सती स्वस्य श्रवणावधानं ज्ञापयितुमाह ॥ ब्रवीतु मे भगवानिति ॥ स्पष्टोऽर्थः ॥ स होवाच ॥ न वापत्युः कामाय पतिः प्रियो भवत्यात्मनस्तु कामाय पतिः प्रियो भवति ॥ त्रामृतत्वार्थिन्यै मैत्रेय्यै अमृतत्वसाधनदर्शनविषयतया आत्मैव द्रष्टव्य इत्युपदिश्यमान आत्मा परमात्मेत्यवश्यमभ्युपेयः । &amp;ldquo;तमेवं विद्वानमृत इह भवति । नान्यः पन्था अयनाय विद्यते&amp;rsquo;&amp;rsquo; इति तज्ज्ञानस्यैव मोक्षसाधनत्वावगमात् । ब्रह्म तं परादादित्यादिना तस्य सार्वात्म्यकथनात् । आत्मनो वादर्शनेनेत्यादिना तज्ज्ञानेन सार्वज्ञवेदनेनसर्वोपादानत्वप्रतिपादनाच्च । अस्मिन्प्रकरणे द्रष्टव्यतयोपदिश्यमान आत्मा परमात्मेति सिद्धम् । तदुपपादकस्यास्य सन्दर्भस्य यथापरमात्मपरत्वं तथार्थो वर्णनीय इति च सिद्धम् । अतोस्यावाक्यस्यायमर्थः । न वा इत्यत्र वै शब्दोऽवधारणे । नैवेत्यर्थः । पत्युः कामाय । कामः सङ्कल्पः कामाय सङ्कल्पाय सङ्कल्पं सफलीकर्त्तुमित्यर्थः । &amp;ldquo;क्रियार्थोपपदस्य च कर्मणि स्थानिनः&amp;rsquo;&amp;rsquo; (अष्टा.2.3.14) इति चतुर्थी । पत्युः प्रियत्वम् । अहमस्याः प्रियः स्यामिति पतिसङ्कल्पसाफल्याय न भवति पतिसङ्कल्पायत्तं न भवतीति यावत् । वेदाध्ययनं सफलीकर्त्तुं यज्ञ इत्युक्ते वेदाध्ययनस्य यज्ञः फलमिति हि सिद्ध्यति । एवं सङ्कल्पसा फल्यायप्रियत्वमित्युक्ते सङ्कल्पफलं प्रियत्वमिति हि सिद्ध्यति । ततश्चाहमस्याःप्रियः स्यामिति पति सङ्कल्पायत्तं न पतिप्रियत्वम् । अपित्वात्मनः परमात्मनः कामाय सङ्कल्पाय प्रियो भवतीत्यर्थः । आत्मशब्दस्य परमात्मनि मुख्यवृत्तत्वात् । अत्रापि कामायेत्यत्र पूर्ववच्चतुर्थी । एवमुत्तरत्रापि द्रष्टव्यम् ॥ न वाजायायाः कामाय जाया प्रिया भवत्यात्मनस्तु कामाय जाया प्रिया भवति । न वापुत्राणां कामाय पुत्राः प्रिया भवन्त्यात्मनस्तु कामाय पुत्राः प्रिया भवन्ति । न वावित्तस्य कामाय वित्तं प्रियं भवत्यात्मनस्तु कामाय वित्तं प्रियं भवति । न वाब्रह्मणः कामाय ब्रह्म प्रियं भवत्यामनस्तु कामाय ब्रह्म प्रियं भवति ॥ ब्रह्मब्राह्मण इत्यर्थः ॥ न वाक्षत्रस्य कामाय क्षत्रं प्रियं भवत्यात्मनस्तु कामाय क्षत्रं प्रियं भवति ॥ क्षत्रं क्षत्रियवर्ण इत्यर्थः ॥ न वालोकानां कामाय लोकाः प्रिया भवन्त्यात्मनस्तु कामाय लोकाः प्रिया भवन्ति ॥ स्वर्गाद्या लोका इत्यर्थः ॥ न वादेवानां कामाय देवाः प्रिया भवन्त्यात्मनस्तु कामाय देवाः प्रिया भवन्ति । न वाभूतानां कामाय भूतानि प्रियाणि भवन्त्यात्मनस्तु कामाय भूतानि प्रियाणि भवन्ति । न वासर्वस्य कामाय सर्वां प्रियं भवत्यात्मनस्तु कामाय सर्वं प्रियं भवति ॥ स्पष्टोऽर्थः । ततः किमित्यत्राह ॥ आत्मा वाद्रष्टव्यः श्रोतव्यो मन्तव्यो निदिध्यासितव्यः ॥ यस्मात् पतिजायादीनां प्रियत्वं यत्सङ्कल्पायत्तं तस्य परमात्मनः प्रसादाय परमात्मा द्रष्टव्यः । स हि परमात्मा दर्शनेन प्रसन्नः सन्सर्वेषामपि वस्तूनां पतिजायादिवत् ततोऽधिकं वा प्रियत्वमापादयितुं शक्रोति । न पश्यो मृत्युं पश्यति न रोगं नोत दुःखतामिति मुक्तौ सर्वेषां प्रियत्वश्रवणादिति भावः । अत्र स्वाध्यायस्यार्थपरत्वेनाधीतवेदः पुरुषः प्रयोजनवदर्थावबोधित्व दर्शनात्तन्निर्णयायस्वयमेव गुरुमुखान्नयायुक्तार्थग्रहणरूपश्रवणे प्रवर्त्तत इति श्रवणस्य प्राप्तत्वाच्छ्रोतव्य इत्यनुवादः । स्वात्मन्येवमेवेति युक्तिभिः श्रुतार्थप्रतिष्ठापनलक्षणमननस्य श्रवण प्रतिष्ठार्थतया प्राप्तत्वान्मन्तव्य इति चानुवादः । अनवरतभावनारूपध्यानमेव निदिध्यासितव्य इति विधीयते । उपायत्वदशाप्रभृति भगवद्ध्यानस्यानुकूलत्वसूचनाय निदिध्यासितव्य इति सन्नन्तपदेन निर्देशः । अत्र स्मृतिलम्भे सर्वग्रन्थीनां विप्रमोक्ष इति चध्यानस्यैव मोक्षाव्यवहितहेतुत्वश्रवणात् &amp;ldquo;क्षीयन्ते चास्य कर्म्माणि तस्मिन्दृष्टे परावरे&amp;rsquo;&amp;rsquo; इति दर्शनस्यापि मोक्षाव्यवहितकारणत्वश्रवणादुभयोरप्येकार्थत्वस्य वक्तव्यत्वात् । दृशिधातोश्चाक्षुषज्ञानवाचितया चाक्षुषज्ञानस्य &amp;ldquo;न चक्षुषा गृह्यते&amp;rsquo;&amp;rsquo; इत्यचाक्षुषतया प्रतिपन्ने ब्रह्मण्यसम्भवाद्दर्शनशब्देनोपचाराद्दर्शनसमानाकारमति विशदं ज्ञानमभिधीयते । ततश्च द्रष्टव्यो निदिध्यासितव्य इत्याभ्यां दर्शनसमानाकारं ध्यानं विधीयते । &amp;ldquo;आर्षेयं वृणीते एकं वृणीते द्वौ वृणीते त्रीन् वृणीते न चतुरो वृणीते न पञ्चातिप्रवृणीते&amp;rsquo;&amp;rsquo; इत्यत्रार्षेयं वृणीते त्रीन्वृणीत&amp;rsquo;&amp;rsquo; इत्याभ्यां त्रित्वविशिष्टार्षेयवरणविधानवदिति द्रष्टव्यम् । तस्य किं फलमित्यत्राह ॥ मैत्रेय्यात्मनो वारे दर्शनेन श्रवणेन मत्या विज्ञानेन इदँ सर्वं विदितं भवति ॥ अत्र विज्ञानेनेति विज्ञानशब्दो निदिध्यासनपरः । आत्मा वाद्रष्टव्यः श्रोतव्यो मन्तव्यो निदिध्यासितव्य इति स्थानमानात् । तस्मिन् परमात्मनि दर्शनसमानाकारध्यान विषयीकृते सति तत्प्रसादात्सर्वं विदितं भवति अनुकूलत्वेन विदितं भवति सर्वं प्रियं भवतीति यावत् । यद्वा निदिध्यासितव्यतया निर्दिष्टपरमात्मनः जगत्कारणत्वलक्षणमाह । आत्मनो वाइत्यादिना उपादानोपादेययोरभेदात् । तस्मिन् ज्ञाते सर्वं विदितं भवति । अत्र सर्वमिदमिति शब्दौ स्थूलावस्थचिदचिद्विशिष्टब्रह्मपरौ । आत्मशब्दोऽपि सूक्ष्मचिद्विशिष्ट ब्रह्मपरः । अतस्तयोरभेदात् तद्विज्ञानेन सर्वं विज्ञातमित्युपपद्यते । अनेन जगदुपादानत्वमुक्तं भवति । अत्र निदिध्यासितव्यः इत्युक्त्या सर्वोपादानत्वकथनात् जगत्कारणत्वं सकलपरविद्यानुयायीति वदन्ति । ननु कथमात्मनि ज्ञाते सर्वमिदं विज्ञातं स्याज्जगतस्तद्भिन्नत्वादित्याशङ्क्याह ॥ ब्रह्म तं परादाद्योऽन्यत्रात्मनो ब्रह्म वेद ॥ ब्रह्मब्राह्मणवर्णः । यस्त्वात्मनः परमात्मनोऽन्यत्र स्थितम् । न तु परमात्मनि । एवमुत्तरत्रापि द्रष्टव्यम् । क्षत्रं तं परादाद्योऽन्यत्रात्मनः क्षत्रं वेद । लोकास्तं परादुर्योऽन्यत्रात्मनो लोकान्वेद वेदास्तं परादुर्योऽन्यत्रात्मनो वेदान्वेद भूतानि तं परा दुर्योऽन्यत्रात्मनो भूतानि वेद सर्वं तपरादाद्योऽन्यत्रात्मनः सर्वं वेद ॥ स्पष्टोऽर्थः । ननु सर्वस्य ब्रह्माधारकतया ब्रह्मात्मकत्वेऽपि ब्रह्मात्मकस्य शरीरभूतस्य जगतः शरीरिभूतब्रह्मभिन्नत्वेन तज्ज्ञानेन तज्ज्ञानासम्भवमाशङ्क्य तस्मिन् विज्ञाते इदं सर्वं विदितमितीदं सर्वशब्दाभ्यामन्यैरपि शब्दैस्तच्छरीरकं ब्रह्मैवाभिधीयते इत्यभिप्रेत्याह ॥ इदं ब्रह्मेदं क्षत्रमिमे लोका इमे देवा इमानि भूतानीदं सर्वं विदितं भवति ॥ सर्वशरीरकं ब्रह्म विदितं भवतीत्यर्थ उपपद्यत इति भावः । एवं जगत्कारणविशिष्ट परमात्मोपासनं विधाय उपासनोपकरणभूतमनः प्रभृतिकरणनियमनमाह ॥ स यथा दुन्दुभेर्हन्यमानस्य न बाह्याञ्च्छब्दाञ्च्छक्नुयाद्ग्रहणाय दुन्दुभेस्तु ग्रहणेन दुन्दुभ्याघातस्य वा शब्दो गृहीतः ॥ दुन्दुभेरित्यनादरे षष्ठी । ग्रहणशब्द इह निरोधपरः । उपादाननिरोधयोर्द्वयोरपि ग्रहणशब्दवाच्यत्वात् । यथा गृहीतानि पुष्पाणि गृहीताः श्रोतार इति । यथा दुन्दुभौ हन्यमाने ततो निःसरतः शब्दान्ननिरोद्धुं शक्रुयात् । कथं तर्हि निरुणद्धीत्यत्राह । दुन्दुभेस्तु ग्रहणेन दुन्दुभ्याधातस्य वा शब्दो गृहीतः । दुन्दुभिनिरोधेन संयोगनिरोधद्वारा शब्दानि रुध्यन्ते । एवमिन्द्रियेषु व्याप्रियमाणेषु बाह्यार्थ ज्ञानं दुर्निरोधम् । अतो विषयापसारणेन वा इन्द्रियनिरोधेन वा परमात्मसाक्षात्कारविरोधिबाह्यार्थज्ञानं निरुत्ध्यते इत्यर्थः । एवमुत्तरत्रापि द्रष्टव्यम् ॥ स यथा शङ्खस्य ध्मायमानस्य न बाह्याञ्च्छब्दाञ्च्छक्नुयाद्ग्रहणाय शङ्खस्य तु ग्रहणेन शङ्खध्मानस्य वा शब्दो गृहीतः । स यथावीणायै वाद्यमानायै न बाह्याञ्च्छब्दाञ्च्छक्नुयाद्ग्रहणाय वीणायै तु ग्रहणेन वीणावाद्यस्य वा शब्दो गृहीतः ॥ अत्र वीणाया इति चतुर्थी षष्ठ्यर्थे । छान्दसो विभक्तिव्यत्ययः । सामान्येनोक्तं कारणत्वं प्रपञ्चयति ॥ स यथाऽऽर्द्रैधाग्नेरभ्याहितात्पृथक् धूमा विनिश्चरन्ति । एध शब्द अकारान्त इन्धनवाची । आर्द्रैधाग्निग्रहणं निमित्तोपादानयोर्ज्ञापनार्थम् । अग्निर्हिधूमोत्पत्तौ निमित्तम् । इन्धनं तदुपादानम् । अभ्याहितादाध्मानवीजनादिना प्रवर्त्तितादित्यर्थः । पृथिग्विधा धूमानि र्गच्छन्तीत्यर्थः ॥ एवं वारे अस्य महतो भूतस्य निश्वसितमेतत् ॥ महतो भूतस्य परमात्मनो निश्वसितम् । अनायासेनोद्गतमेतद्वक्ष्यमाणमित्यर्थः । किं तदित्यत्राह ॥ ऋुग्वेदो यजुर्वेदः सामवेदोऽथर्वाङ्गिरस इतिहासपुराणं विद्या उपनिषदः श्लोकः सूत्राण्यनुव्याख्यानानि व्याख्यानान्यस्यैवैतानि निश्वसितानि ॥ इतिहासोरामायणादिः । पुराणंविष्णुपुराणादि । विद्याः चतुः षष्टिविद्याः । उपनिषदः प्रसिद्धाः । श्लोकाःस्मृतिरूपाः । सूत्राणिब्रह्मसूत्रादीनि । अनुव्याख्यानानि भाष्य व्याख्यानानि । व्याख्यानानिभाष्यरूपाणि । एतानि सर्वाणि भगवतो निश्वसितानि । अयत्नेन तदुद्गतानीत्यर्थः । यद्यपि सूत्रस्मृतिपुराणादयो व्यासाद्युद्गता इति पुराणेषु प्रसिद्धिः । तथापि तेषां भगवदङ्गत्वादुद्भवन्निश्वसितोक्तिरुपपद्यत इति द्रष्टव्यम् । अत्र वाचकशब्दसृष्टिमात्रमुक्तं षष्ठे । मैत्रेयीब्राह्मणे तु इष्टं हुतमाशितं पायितमित्यादिना भोग्यभोगस्थानभोक्तृवर्गरूपवाच्य सृष्टेरुक्तत्वात् । अनुक्तस्यान्यतो ग्राह्यत्वादत्रापि वाच्यसृष्टिरुक्तेति द्रष्टव्यम् । अनेन पूर्वं सामान्यतो निर्दिष्टं जगत्कारणत्वं विवृतं भवति । स यथादुन्दुभेर्हन्यमानस्येत्यादिना परोपासनोपकरणभूतकरणग्रामनियमनमुक्तं विशदयति ॥ स यथा सर्वासामपां समुद्र एकायनमेवं सर्वेषां स्पर्शानां त्वगेकायनम् ॥ समुद्रस्यापामयनत्वं नाम तदुपादातृत्वमेव । एवं च स्पर्शायतनत्वं नाम तदुपादातृत्वम् । ततश्चायमर्थः । यथा समुद्रो भूयसीरपो गृह्णाति । एवं त्वगिन्द्रियमसङ्ख्याकान्स्पर्शाविशेषान् गृह्णाति । ततश्च त्वगिन्द्रियस्य स्पर्शविषयव्यापारा अनन्ता इत्यर्थः । एवमुत्तरत्रापि द्रष्टव्यम् ॥ एवँ सर्वेषाँ रसानां जिव्हैकायनमेवं सर्वेषां गन्धानां नासिकैकायनमेवँ सर्वेषाँ रूपाणां चक्षुरेकायनमेवँ सर्वेषाँ शब्दानां श्रोत्रमेकायनमेवँ सर्वेषाँ सङ्कल्पानां मन एकायनमेवँ सर्वासां विद्यानाँ हृदयमेकायनम् ॥ अवस्थाविशेषविशिष्टं मनो हृदयमित्युच्यते ॥ एवँ सर्वेषां कर्मणाँ हस्तावेकायनमेवँ सर्वेषामानन्दानामुपस्थ एकायनमेवँ सर्वेषां वेदानां वागेकायनम् ॥ स्पष्टोऽर्थः । ततश्चैकैकेन्द्रियवृत्तिविशेषा अनन्ताः । ततश्चात्मसाक्षात्कारार्थिना एते वृत्तिविशेषा निरोद्धव्या इत्यभिप्रायः । ततश्च स यथा दुन्दुभेर्हन्यमानस्येत्यनेनोक्त ब्रह्मोपासनोपयोगिकरणग्रामनियमनं विवृतं भवति । अथ सर्वावस्थास्वपिजीवस्वरूपस्य परमात्मनिष्ठतया स्वातन्त्र्याभावज्ञापनाय जीववाचिशब्देन परमात्मानं निदर्शयन्नमृतत्वोपाय प्रवृत्तिप्रोत्साहनाय भूतसङ्घातात्मकशरीरजन्ममरणानुविधायिनः संसरतो जीवस्या परिच्छिन्नज्ञानैकाकारतामुपपादयति ॥ स यथा सैन्धवखिल्य उदके प्रास्त उदकमेवानुविलीयेत न हास्योद् ग्रहणायैव स्यात् यतो यतस्त्वाददीत लवणमेव ॥ सैन्धवखिल्यः लवणखण्डः । खिल एव खिल्यः । स्वार्थे यत् । यथा सैन्धवशकलमुदके निक्षिप्तमुदकमनु प्रविश्य लीयते एवमस्य विलीनस्य लवणास्योद्ग्रहणायोदकात्पृथक्वृत्य गृहीतंु यथा नैव कोऽपि शक्तः स्यात् । तच्चोदकं यथा यतो यतः यस्माद्यस्मात्प्रदेशान्मध्यतः पार्श्वतो वा आददीत तत्तोयं लवणमेव भवति ॥ एवं वाइदं महद्भूतमनन्तमपारं विज्ञानधन एवैतेभ्यो भूतेभ्यः समुत्थाय तान्येवानुविनश्यति ॥ एवमेवैतन्महद्भूतमनन्तमपरिच्छेद्यम् । अपारं गुणतोऽप्यपरिच्छेद्यम् । ब्रह्म विज्ञानधन एव जीवशरीरकतया एतेभ्यो भूतेभ्य उत्थाय तान्येवानुविनश्यति । भूतेषूत्पद्यमानेषु स्वयमुत्पद्यमानस्तेषु नश्यत्सु अनु पश्चात्स्वयं नश्यतीत्यर्थः । देहोत्पत्तिविनाशानुविधाय्युत्पाद विनाशवान् भवति । विनाशो नामात्यन्तज्ञानसङ्कोचः उत्पत्तिर्नाम विकासप्रादुर्भावः ॥ न प्रेत्य सञ्ज्ञास्तीति ॥ प्रेत्य चरमदेहवियोगं प्राप्य मोक्षदशायां स्वाभाविकापरिच्छिन्नज्ञानसङ्कोचा भावेन न सञ्ज्ञास्ति । समित्येकीकारे । ज्ञाधातोर्ज्ञानमर्थः । ततश्च भूतसङ्घातेनैकीकृत्य ज्ञानं सञ्ज्ञाशब्दार्थः । आमोक्षं देहात्मभ्रमोऽनुवर्त्तत इति भावः । नच महद्भूतमनन्तमपारमिति निर्द्दिष्टस्यैव ब्रह्मणो विज्ञानधन एवैतेभ्योभूतेभ्यः समुत्थायेति जीवत्वसंसारित्ववेदनं मुख्यमेवास्तु । विज्ञानधनः जीवशरीरकइति कुतोव्याख्यायत इति वाच्यम् । निरनिष्ठो निरवद्य इतिश्रुतिप्रतिपन्नस्य परमात्मनः संसारित्वासम्भवात् मोक्षधर्म्मे जनकयाज्ञवल्क्यसंवादे &amp;ldquo;अन्यश्च राजन् स परस्तथान्यः पञ्ञ्चविंशकः । तत्स्थत्वादनुपश्यन्ति ह्येक एवेति साधवः&amp;rsquo;&amp;rsquo; इति शरीरशरीरिणोर्भेदेऽपि शरीरान्तस्थितस्य शरीरिण एकत्वादयमेकः पुरुष इति व्यवहारवदन्तरव स्थितिनिबन्धनः प्रकार्य्यैक्यविषयो भेदव्यवहार इत्युक्तम् । ततश्च जीवस्य परमात्मशरीरतया तद्वाचिना विज्ञानधनशब्देन परमात्मनोऽभिधानं तद्धर्म्म भूतोत्पत्ति विनाशादिना तद्धर्म्मत्त्वं च न विरुद्धमिति द्रष्टव्यम् । नचोत्थानविनाशयोःसद्वारविशेषणत्वे आवश्यके विज्ञानधनत्वस्या परमात्मनि साक्षादेव सम्भवात् विज्ञानघनशब्दस्य जीववाचित्वमाश्रित्य विज्ञानघनशब्देन जीवशरीरकपरमात्मभिधानाश्रयणक्लेशः&amp;quot;अवस्थितेरिति काशकृत्स्नः&amp;rsquo;&amp;rsquo; (ब्र.सू. 1.4.21) इति सूत्रभाष्ये कुतोऽनुभूयत इति वाच्यम् । परमात्मनः स्वरूपेणोत्थानविनाशासम्भवाज्जीव स्वरूपेणोत्थानविनाशस्य वक्तव्यत्वेन जीववाचिपदस्य कस्यचिदावश्यकत्वादन्यस्य चाभावाद्विज्ञानधनशब्दस्य जीववाचित्वसम्भवाच्च विज्ञानधनशब्देन जीवशरीरकपरमात्मा भिधीयत इत्युक्तौ विरोधाभावात् ॥ सा होवाच मैत्रेयी अत्रैव मा भगवानमूमुहन्न प्रेत्य सञ्ज्ञास्तीति ॥ न प्रेत्य सञ्ज्ञास्तीति वाक्ये एवमासां अमूमुहत् । मुहेर्णौ चङ् । मोहयतिस्मेत्यर्थः । विज्ञानघनशब्दितस्य ज्ञानैकाकारस्यात्मनः मुक्तौ सञ्ज्ञाभावो विरुद्ध इति मोहो मे संवृत्त इति भावः । यद्यपि सञ्ज्ञाशब्दो देहात्म्यैक्यभ्रान्तिपर इति न विरोधः । तथापि तदभि प्रायानाभिज्ञानान्मुह्यन्ती मैत्रेय्येवमुक्तवतीति द्रष्टव्यम् ॥ स होवाच न वामोहं ब्रवीम्यलं वाइदं विज्ञानाय ॥ न प्रेत्यसञ्ज्ञास्तीति नाहं मोहं वचो ब्रवीमि । इदं विज्ञानघनशब्दितमहद्भूतं पूर्वनिर्द्दिष्टं प्रेत्यापि विज्ञानायालं ज्ञातुं पर्याप्तम् । ततश्च मुक्तावपि ज्ञानमस्ति ज्ञानिन एव सतो मुक्तस्य न प्रेत्य सञ्ज्ञास्तीति पूर्वनिद्दिष्टसञ्ज्ञाभावो देहात्मैक्यविषयकभ्रान्त्यभावात्मेति भावः । एवं मुक्तौ देहात्मभ्रमनिवृत्तिमुक्त्वा स्वनिष्ठता भ्रमनिवृत्तिं प्रतिपादयति ॥ यत्र हि द्वैतमिव भवति तदितर इतरं जिघ्रति ॥ यत्र यस्यामवस्थायां द्वैतमिव भवति स्वनिष्ठतया परमात्मनः पृथगिव भवति स्वतन्त्र इव भवतीति यावत् । स्वातन्त्र्यस्याप्रामाणिकत्वद्योतनार्थः इवशब्दः । इतरं जिघ्रति । तत् तदा इतरः भिन्नात्मकः इतरं भिन्नात्मकं जिघ्रति । अत्रेतरेणेत्यध्याहार्यम् । उत्तरत्र तत्केन कं जिघ्रेदिति दर्शनात् । इतरेण स्वतन्त्रेण करणेन जिघ्रतीत्यर्थः ॥ तदितर इतरं पश्यति तदितर इतरमभिवदति तदितर इतरँ शृणोति तदितर इतरं मनुते तदितर इतरं विजानाति यत्रत्वस्य सर्वमात्मैवाभूत्तत्केन कं जिघ्रेत् तत्केन कं पश्येत् तत्केन कमभिवदेत् तत्केन कं श्रृणुयात् । तत्केन कं मन्वीत तत्केन कं विजानीयात् ॥ यत्र यदा सर्वं वस्तु एकात्मकमेवाभूत्तदा केन भिन्नात्मकेन करणेन कं भिन्नात्मकं जिघ्रेदित्यर्थः । इतरशब्दः सर्वत्र स्वतन्त्रवस्तुपरः । एवं सर्वत्र द्रष्टव्यम् । अत्र सदैकात्मकस्य जगतः कालभेदेन भिन्नाभिन्नात्मकत्वासम्भवात् । आत्मैवाभूत् एकात्मकत्वेन ज्ञातम भूदित्येवार्थः । यस्यात्मभेदप्रतीतिरस्ति तस्य कर्तृकर्मकरणेषु भिन्नात्मकत्वप्रतीतिरनुवर्त्तते । यस्यात्मभेदप्रतीतिर्यदा सर्वथा नास्ति तदा विरुद्धधर्मवत्तया प्रतीतेष्वपि कर्तृकर्मकरणेषु भिन्नात्मकतया प्रतीतिः सर्वथा नास्तीति पर्यवसितोऽर्थः। शिष्टं स्पष्टम् ॥ येने दं सर्वं विजानाति तं केन विजानीयात् ॥ येन परमात्मना प्रसन्नेनानुगृहीतः सर्वज्ञो भवति तं परमात्मानं केन हेतुना विजानीयात् ॥ विज्ञातारमरे केन विजानीयादिति ॥ अत्र विज्ञातृशब्देन प्रक्रमोदितजगत्कारणत्वाक्षिप्तसार्वज्ञाश्रयः परमात्मैवोच्यते । तादृशंविज्ञातारं सर्वज्ञं परमात्मानं प्रक्रमोदितध्यानं विना केन केवलयज्ञदानाद्युपायेन विजानीयात् । उक्तं च व्यासार्यैः परमात्मप्रसादाहृते तस्य दुरवगमत्वपरं केन विजानीयादिति पूर्ववाक्यम् । उपासनातिरिक्तकेवलयज्ञदानाद्युपायान्तरनिषेधपरं विज्ञातारं केन विजानीयादित्युत्तर वाक्यमिति । ततश्च परमात्मप्रसादपरमात्मोपासनयोर्द्वयोरप्यावश्यकत्वं द्वाभ्यां वाक्याभ्यां प्रतिपादितं भवति । अत्र परमात्मोपासनतत्प्रसादसाध्या परमावगतिः किंरूपेति चिन्तायान्दर्शनसमानाकारध्यानरूपावगतिरेव प्रसादोपासनसाध्यत्वेन वाक्यद्वयप्रतिपन्नेति केचिदूचुः । मुक्तिकालीनदेशविशिष्टब्रह्मसाक्षात्कारलक्षणेत्यपरे । नोभयथापि विरोधं पश्यामः । इति शब्दः प्रतिवचनसमाप्तौ । इति ब्रह्मसूत्रेषु प्रथमाध्यायः समाप्तः ॥ 1॥&lt;/li&gt;&#xA;&lt;/ol&gt;</description>
    </item>
  </channel>
</rss>
