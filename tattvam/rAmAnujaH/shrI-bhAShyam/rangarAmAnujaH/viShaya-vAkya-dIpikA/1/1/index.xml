<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/</link>
    <description>Recent content in &#43;१ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/index.xml" rel="self" type="application/rss+xml" />
    <item>
      <title>02 जन्माद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/02_janmAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/02_janmAdyadhikaraNam/</guid>
      <description>&lt;p&gt;अथ विषयवाक्यदीपिका । (श्रीरङ्गरामानुजमुनिप्रणीता)अतसीगुच्छसच्छायमञ्चितोरस्स्थलं श्रिया । अञ्जनाचलश्रृङ्गारमञ्जलिर्मम गाहताम् ॥ 1॥ व्यासं लक्ष्मणयोगीन्द्रं प्रणम्यान्यान्गुरूनपि । भाष्योदाहृतवेदान्तवाक्यार्थस्सम्प्रकाश्यते ॥ 2॥ विस्तृतोपनिषद्भाष्यप्रवेशाक्षमचेतसाम् । अनुग्रहेण साफल्यं कृतिरेषा प्रपत्स्यते ॥ 3॥ 1.जन्माद्यधिकरणम्जन्माद्यस्त यतः (ब्र.सू.1-1-2)भृगुवल्ल्यां श्रूयते &amp;ldquo;यतो वा इमानि भूतानि जायन्ते । येन जातानि जीवन्ति । यत्प्रयन्त्यभिसंविशन्ति । तद्विजिज्ञासस्व तद्ब्रह्मेति&amp;rsquo;&amp;rsquo; । जीवन्ति - येनात्मभूतेन जीवन्तीत्यर्थः । प्रयन्ति सन्ति- भूतानि यदभिसंविशन्ति लीयमानाति सन्ति यदभिसंविशन्ति यत्र लीयन्ते । समित्येकीकरणे । एकीकृततया प्रवेशःसंवेशः । यद्वा यत्प्रयन्तीति मोक्षः । अभिसंविशन्तीति प्रलयः । अस्मिन्पक्षे यच्छब्दस्यावृत्तिः । &amp;ldquo;यतो वा इमानि भूतानि जायन्ते । येन जातानि जीवन्ति । यत्प्रयन्त्यभिसंविशन्ती&amp;rsquo;&amp;lsquo;त्यत्रप्रतिवाक्यं &amp;ldquo;तद्ब्रह्मे&amp;rsquo;&amp;lsquo;त्यनुक्तेः न जगज्जन्मादि प्रत्येकं लक्षणम् । प्रत्येकलक्षणत्वे लक्षणान्तरवैयर्थ्यप्रसङ्गाच्च । अतस्समुदितमेव लक्षणम् । न च जन्मादिसमुदायस्य लक्षणत्वेव्यावर्त्याभावेन निष्प्रयोजनत्वम् । लक्ष्याकारविपरीत शङ्कानिवारणक्षमत्वेन सप्रयोजनत्वात् । उत्पत्तिकारणत्वमात्रेऽभिहिते हि तस्य स्थिति प्रलयकारणभूतवस्त्वन्न्तरशङ्कया जगज्जन्ममात्र कारणस्य ब्रह्मणो निरतिशयं बृहत्त्वं न सिध्येत् । तथा लयकारणत्वानभिधाने प्रलयकारणभूतवस्त्वन्तरशङ्कया जगज्जन्म स्थितिमात्रकारणस्य ब्रह्मणो निरतिशयं बृहत्त्वं न सिध्येत् । तथा आत्यन्तिकलय कारणत्वानभिधाने आत्यन्तिकलयरूपमोक्षप्रदात्रन्तर सद्भावशङ्कया मोक्षप्रदत्व प्राप्यत्वानुगुणगुणैर्बृहत्त्वं न सिध्येत् । अतो जगज्जन्माद्येकैककारणत्वमात्रस्य समस्त वस्तुव्यवच्छेदक्षमत्वेपि जन्मादिकारणसमुदायस्यैव बृहत्त्वातिशयौपयिकत्वात्सृष्टि स्थितिप्रलयसमुदाय कारणत्वं लक्षणमिति ज्ञापितम् । यतो-येन-यदिति यद्दृत्तयोगात्कारणमनू द्यतद्ब्रह्मेति कारणस्य ब्रह्मत्वं विधीयते । तेन कारणत्वस्य ब्रह्मलक्षणत्वं सिद्धं भवति । &amp;ldquo;तद्विजिज्ञासस्वेति&amp;rsquo;&amp;rsquo; न विचारस्योपासनस्य वा विधिः । विचारात्मकं ज्ञानं रागप्राप्तत्वान्न विधेयम् । उपासनात्मकस्य तु ज्ञानस्य &amp;ldquo;ब्रह्मविदाप्नोति&amp;rsquo;&amp;rsquo; इति प्राकरणिक वाक्यान्तरसिद्धत्वात् । उपक्रमे &amp;ldquo;अधीहि भगवो ब्रह्मेति&amp;rsquo;&amp;rsquo; इति प्रश्नस्य तत्त्वपरत्वेनोपायविषयत्वाभावाच्च नोपासनज्ञानमिह विधेयम् । अतो विजिज्ञासस्वेत्युपदिश्यमानार्थे सावधानत्वार्थं सन्देहनिवृत्यर्थं वोक्तं या गन्धवती तां पृथिवीं विद्धीतिवत् । अतःकारणत्वस्य ब्रह्मलक्षणत्वमेवास्य वाक्यस्य विधेयम् । &amp;ldquo;यथा यत्र सारसस्सदेवदत्तकेदारः&amp;rsquo;&amp;rsquo; इत्युक्ते सारससम्बन्धस्य देवदत्तकेदारलक्षणत्वमुक्तं स्यात् तद्वदिति व्यासार्यैरुक्तम् । ननु ईश्वरस्य लिलक्षयिषितत्वे तदसाधारणसार्वज्ञादिप्रतिपादक सत्यज्ञानादि वाक्यानादरेण जन्मादिकारणत्वेन किमर्थं लक्ष्यत इति चेत् उच्यते । गुणैः स्वरूपस्य लक्ष्यत्वेतदपेक्षया बहिष्ठाया विभूतेरुपास्यान्तर्भावो न प्रतीयते । सर्गादिविषयभूतया तु विभूत्या स्वरूपे लक्ष्यमाणे विभूतेस्सर्गाद्यौपयिक सर्वज्ञत्वादि गुणानामपि जिज्ञास्यान्तर्भावस्सिध्यति । विभूतेश्च जिज्ञास्यान्तर्भावः &amp;ldquo;उपासात्रै विध्यात् (ब्र.सू.1.1.31)&amp;rsquo;&amp;rsquo; इति सूत्रसिद्धः । नन्वेवमपिकृत्स्नविभूतेर्जिज्ञास्यान्तर्भावोन सिध्यति त्रिपाद्विभूतेर्जन्माद्यस्पृष्टत्वादिति चेन्न। यत्प्रयन्तीति प्रलयवाक्यस्थ यच्छब्देन मुक्तप्राप्यस्य ब्रह्मणो विवक्षितत्वात् । नित्यविभूतिविशिष्टस्यैव मुक्त प्राप्यत्वान्नित्यविभूतेरपि जिज्ञास्यत्वसिद्धिः । एवं च जगज्जन्मादिकारणत्वं लक्षणं विशिष्टनिष्ठं सत्यज्ञानादिलक्षणं तु विशेष्यनिष्ठमिति भिदा । एवमेव व्यासार्यैरुक्तम् । अत्र यत इति पञ्चमी हेत्वर्थिका । यच्छब्दस्यानुवादरूपत्वात् । अनुवादस्य चप्रापकवाक्यसापेक्षतया तद्विरुद्धार्थपरत्वासम्भवात् । प्रापकवाक्येषु &amp;ldquo;एकमेवाद्वितीयम्- तदैक्षतबहुस्यां प्रजायेयेति&amp;rsquo;&amp;rsquo; (छां 6.2.3) &amp;ldquo;तत्तेजोसृजत&amp;rsquo;&amp;rsquo; (छां 6.2.3) इति निमित्तत्वोपादानत्वयोःप्रतिपादनात्तदनुवादिनि लक्षणवाक्ये यत इति पदमुभयविषयकमिति व्यासार्यैरुक्तम् । नच &amp;ldquo;हेतौ पञ्चमी&amp;rsquo;&amp;rsquo; नानुशिष्टेति शक्यं वक्तुम् । &amp;ldquo;अइउण्&amp;rsquo;&amp;rsquo; इति सूत्रे विवारभेदादिति भाष्यनिर्देशेन&amp;quot;विभाषागुणेऽस्त्रियाम्&amp;rsquo;&amp;rsquo; (अष्टा 2.3.27) इत्यत्र विभाषेति योगविभागस्याश्रिततया तत एव हेतुपञ्चम्युपपत्तेरिति द्रष्टव्यम् ।&lt;/p&gt;</description>
    </item>
    <item>
      <title>03 समन्वयाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/03_samanvayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/03_samanvayAdhikaraNam/</guid>
      <description>&lt;ol start=&#34;2&#34;&gt;&#xA;&lt;li&gt;समन्वयाधिकरणम्तत्तु समन्वयात् ॥ (ब्र.सू.1.1.4 )सपर्यगाच्छुक्रमकायमव्रणम् अस्नाविरं शुद्धमपापविद्धम् । कविर्मनीषी परिभूः स्वयम्भूर्याथातथ्यतोऽर्थान्व्यदघाच्छा श्वतीभ्यस् समाभ्यः (ई.श.उ.मं)पर्यगात्-परितोव्याप्तवान् । शुक्रमित्यादौलिङ्गव्यत्त्ययश्छान्दसः । शुक्रं-(तेजिष्ठः ) । अकायं कर्मफलभोगार्थशरीररहितः । अव्रणं कायाभावादेव व्रणरहितः । अत एवअस्नाविरं-स्नायुशून्यः । शुद्धः-अविद्यारागद्वेषादिशून्यः । अपापविद्धश्च । कविः-क्रान्तदर्शी । मनीषी-मनीषा स्रष्टव्यालोचनरूपज्ञानं तद्वान् । परिभूः-सर्वदेशव्यापनशीलः । स्वयम्भूः -उत्पादकशून्यः । एवम्भूतः परमात्मा याथातथ्यतः -यथातथं यथापूर्वं सत्यत्वेनेति वार्थः । शाश्वतीभ्यस्समाभ्यः -चिरकालस्थायितया स्वाप्नपदार्थ विसदृशान्पदार्थान्व्यदधात् अकार्षीदित्यर्थः । इदं वाक्यमीशावास्यगतम् । अन्यदेव तद्विदितादथो अविदितादधि । इति शुश्रुम पूर्वेषां ये नस्तब्द्याचचक्षिरे ॥ ये अस्माकं पूर्वे गुरवः उपादिशंस्तद्ब्रह्म सर्वात्मना विदितादपि विलक्षणं सर्वात्मना अविदितादपि विलक्षणमिति तेषां वाचं श्रुतवन्तो वयमित्यर्थः । एतदेव प्रपञ्चयति । यद्वाचानभ्युदितं येन वागभ्युद्यते । तदेव ब्रह्मत्वं विद्वि नेदं यदिदमुपासते ॥ वागादिभिर्यदप्रकाश्यं स्वयं वागादीन्द्रियप्रकाशकं च यत् तदेव ब्रह्मेति जानीहि । यद्वस्तु इदमिति इदङ्कारगोचरतया हस्तामलकवत्सुविदिततयोपासते जनाः तत् ब्रह्म नभवति । प्राकृतजनोपास्यजगद्विलक्षणं ब्रह्मेत्यर्थः । इदं च वाक्यं तलवकारोपनिषद्गतम् ॥&lt;/li&gt;&#xA;&lt;/ol&gt;</description>
    </item>
    <item>
      <title>04 ईक्षत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/04_IxatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/04_IxatyadhikaraNam/</guid>
      <description>&lt;p&gt;3.ईक्षत्यधिकरणम्ईक्षतेर्नाशब्दम् । (ब्र.सू.1.1.5)प्रकृतिश्चप्रतिज्ञादृष्टान्तानुपरोधात् । (ब्र.सू.1.4.22)तदनन्यत्वमारम्भणशब्दादिभ्यः । (ब्र.सू.2.1.15)सञ्ज्ञामूर्ति क्लप्तिस्तुत्रिवृत्कुर्वतउपदेशात् । (ब्र.सू.2.4.17)अनारब्धकार्ये एव तु पूर्वे तदवधेः॥ (ब्र.सू.4.1.15)वाङ्मनसि दर्शनाच्छब्दाच्च ॥ (ब्र.सू.4.2.1.)इत्यादिविषयवाक्यार्थावगत्यर्थं सद्विद्या व्याख्यायते ॥ छान्दोग्ये षष्ठाऽध्यायोपक्रमे स्पष्टा ॥ श्वेतकेतुर्हारुणेय आस । हः प्रसिद्ध्यर्थः । अरुणपुत्रस्योद्दालकस्य पुत्रः श्वेतकेतुनामाबभूवेत्यर्थः । &amp;ldquo;तँ ह पितोवाच श्वेतकेतो वस ब्रह्मचर्यं न वै सोम्यास्मत् कुलीनोऽ ननूच्य ब्रह्मबन्धुरिव भवति&amp;rsquo;&amp;lsquo;इति ॥ उद्दालकः पिता तं द्वादशवर्षमनुपनीतमनधीतिनं पुत्रं श्वेतकेतुं प्रति हे सोम्य सोमार्ह श्वेतकेतो क्वचिद्गुरावध्ययनार्थं ब्रह्मचर्यं वस अस्मत्कुलीनः-अस्मत्कुलप्रसूतः कोऽप्यनधीत्य ब्रह्मबन्धुरिव न भवतीत्युवाचेत्यर्थः । यःस्वयमब्राह्मण एव सन्ब्राह्मणान् बन्धुत्वेन व्यपदिशति स ब्रह्मबन्धुरित्युच्यते ॥ स ह द्वादशवर्ष उपेत्य चतुर्विंशतिवर्षः सर्वान्वेदानधीत्य महामनाः अनूचानमानी स्तब्ध एयाय ॥ स श्वेतकेतुर्द्वादशवर्षस्सन् गुरुमुपेत्य गुरुकुले द्वादशवर्षानुषित्वा सर्वान्वेदानधीत्य प्रौढमतिरात्मानं साङ्गवेदाध्यायिनं मन्यमानः परिपूर्ण इव तृणीकृतजगनयः चतुर्विंशतिवर्षयुक्तः प्रत्यागतः । तँ ह पितोवाच श्वेतकेतो यन्नु सोम्येदं महामना अनूचानमानी स्तब्धोऽसि- इति ॥ इदं यद्यस्माद्वेतोस्सक इत्यर्थः । उत तमादेशमप्राक्ष्योयेनाऽश्रुतं श्रुतं भवत्यमतम्मतमविज्ञात ंविज्ञातमिति । अत्र व्यासाचार्याः-उपक्रमे तावदुत तमादेशमप्राक्ष्य इत्यत्रादेशशब्देन प्रशासिताऽ भिधीयते । (अत्रश्लोकावाचार्यपादैरुक्तौ), छान्दोग्ये केचिदाहुर्दिशतिरुत तमादेशमप्राक्ष्यइत्यत्राङ्पूर्वस्तूपदेशं प्रकटयति सतो न प्रशास्तिं घञन्तः । नो कत्तेर्यस्ति कर्मण्यगणि घञिह सत्कर्त्तृशास्तौ न कर्म । स्यात्स्यात्कर्मोपदेशे तदिदमुत तमादेशवाचोपदेश्यम् ॥ 1॥ अत्र ब्रूमः प्रशास्तिं वदति दिशिरसौ अङ्मुखेनोपदेशंशास्तौ सोति प्रसिद्धो न हि पर इह चापेक्षितार्थप्रसङ्गः । युक्तोऽसाधारणोक्त्याधञगणिकरणेप्यत्रवैवक्षिकत्वंशाब्दोक्तं कारकाणां ननु करणतया कर्त्तरिस्याद्विवक्षा॥ 2॥ इति । आदेशशब्देनोपदेश्यमुच्यते । प्रकृत्यर्थ उपदेशः । प्रत्ययार्थः कर्मत्वम् । &amp;ldquo;अकर्तरिचकारकेसञ्ज्ञायाम् । (पा.अष्टा.3.3.19) इतिकर्तृव्यतिरिक्तकारकेघञोविहितत्वात् । उपदेशेब्रह्मणः कर्मत्वोपपत्तेश्च । प्रशासने तु ब्रह्म न कर्म । अपि तु कर्तृ । कर्तृव्यतिरिक्तकारके हि घञ्प्रत्ययविधिः । न च इगुपधलक्षणः कप्रत्ययः (पा.अष्टा.3.1.135) उपपद्यते । ङ्कितिच (पा.अष्टा.1.1.73.) इति गुणप्रतिषेधादादेशशब्दरूपासिद्धेः । नापि पचाद्यच् (पा.अष्टा.3.1.134) प्रत्यय उपपद्यते । दिशिधातोरिगुपधत्वेनेगुपधात्कः (पा.अष्टा.3.1.135) इत्यपवादसूत्रेण क प्रत्ययप्राप्तेर्गुणाभावात् । अतो घञ्प्रत्ययान्त एवायमादेशशब्दः । स च प्रत्ययः कर्त्तर्यविहित इति कर्मार्थकत्वस्यैव युक्तत्वादुपदेश्यमे वादेशशब्दवाच्यमिति । अत्रोच्यते - प्रकृत्यर्थः शासनं प्रसिद्धिप्राचुर्य्यात् । अन्यथा स्वारस्य भङ्गात् । आङ्पूर्वोदिशतिर्नियोक्तृप्रयोजनवचनः । उपपूर्वस्तुनियोज्यप्रयोजन वचन इति हि न्यासकारः । नियोक्तरि प्रयोजनं यस्य तस्यार्थस्य वाचक इत्यर्थः । एवमन्यत्रापि । किञ्चोपदेश्यत्वं लौकिकालौकिकधर्मब्रह्मभागार्थसाधारणम् । प्रशासितृत्वं ब्रह्मणोऽसाधारणम् । &amp;ldquo;अन्तः प्रविष्टः शास्ता जनानाम्&amp;rsquo;&amp;rsquo;(तै.आ.3) । &amp;ldquo;एतस्य वाक्षरस्य प्रशासने गार्गि&amp;rsquo;&amp;rsquo; (बृह.7.8.9) इत्यादिभिर्निरुपाधिकप्रशासनस्य ब्रह्मसाधारणत्व श्रवणात् ॥ निरुपाधिकोपदेश्यत्वम्ब्रह्मणोऽसाधारणमितिचेन्न । इष्टप्राप्त्यनिष्टनिवारण तत्साधनेषु साधारण्यात् । यद्यप्यमितसुखदुःखनिवृत्त्यादि साक्षादुपदेश्यं स्यात् । तथापिसंसारनिवृत्तिब्रह्मतदुपासनानामुपदेश्यत्वं साधारणम् । प्रष्टव्यत्वोक्त्योपदेश्यत्वमर्थसिद्धम् । अत उपदेश्यत्वकथने वैयर्थ्यं च । ननु येनाश्रुतमित्यादिनैकवाक्यत्वात् स्वज्ञानेनान्यज्ञान हेतुता विशेषतयोपदेश्यत्वमसाधारणमितिचेत् । तथापि तादृशमुपदेश्यत्वं प्रतिज्ञावाक्येन प्रष्टव्यत्वोक्त्याचार्थसिद्धमित्यनपेक्षितोपदेश्यत्वकथनादप्यपेक्षितं प्रशास्तृत्वमेव वाच्यमिति युक्तम् । येनाश्रुतमित्युपादानत्वे सिद्धे प्रशास्तृत्वेन हि निमित्तत्वं सिध्येत् । निमित्तान्तरे सति हि एकविज्ञानात्सर्वविज्ञानं नोपपद्यते । अतः प्रतिपिपादयिषित वस्तुनोऽपेक्षिता साधारणाकारविशिष्टतयैव प्रतिपादनमुचितम् । घञ्प्रत्ययस्य करणे व्युत्पन्नत्वात् विवक्षातः कारकाणां प्रवृत्तिरिति शाब्दोक्तन्यायेन कर्त्तर्येव कार कान्तरनैरपेक्ष्येण साधकतमत्वविवक्षया तथा प्रयोग उपपद्यते । &amp;ldquo;अकर्त्तारि चे&amp;rsquo;&amp;rsquo; (अष्टा.2.2.19) ति सूत्रस्य प्रयोजनं करणत्वविवक्षया विना कर्तर्यसाधुत्वेन प्रयोगनिवृत्तिः । उपदेशपक्षे प्रकृत्यर्था स्वारस्यं प्रत्ययस्वारस्यमर्थानौचित्यं च प्रशासनपक्षे प्रत्ययास्वारस्येऽपि प्रधानभूत प्रकृत्यर्थस्वारस्यमर्थौचित्यं चेति वैषम्यम् । अतः प्रशासनमेवादेशशब्दाभिधेयमिति स्वीकर्तुंयुक्तमिति । &amp;ldquo;येनाश्रुतं श्रुतं भवती&amp;rsquo;&amp;lsquo;त्यत्र &amp;ldquo;कस्मिन्नुभगवो विज्ञाते सर्वमिदं विज्ञातं भवति आत्मनि खल्वरे दृष्टे श्रुते मते विज्ञात इदं सर्वं विदितं भवति&amp;rsquo;&amp;rsquo; इति मुण्डकबृहदारण्यकवाक्यानुसारेण येन श्रुतेन मतेन विज्ञातेनाश्रुतममतमविज्ञातं श्रुतं मतं विज्ञातं भवतीति येनाश्रुतमिति वाक्यपर्यवसितार्थः । ब्रह्मस्वरूपसत्तामात्रस्याश्रुतश्रुतत्वादिहेतुत्वाभावादितिद्रष्टयम् । अवस्थाविशिष्टतयाऽश्रुतं स्वरूपेण श्रुतं भवतीत्यर्थः । अत्र विज्ञातशब्दो निदिध्यासनपरः। &amp;ldquo;श्रोतव्योमन्तव्यो निदिध्यासितव्यः&amp;rsquo;&amp;rsquo; (बृह.6-7-6) इति क्रमप्रत्यभिज्ञानादिति दृद्रव्यम् । अत्र &amp;ldquo;येनाश्रुतं श्रुतम्&amp;rsquo;&amp;rsquo; इत्यनेन किमुपादानमिति पृष्टं भवति । प्रशासितृत्वार्थकेनादेशशब्देन चात्मस्वरूपं पृष्टं भवति । ततश्चात्मभूतमुपादानं किमिति प्रश्नस्य फलितार्थः । अत एव श्रीविष्णुपुराणेऽपि &amp;ldquo;यन्मयं च जगद्ब्रह्मन्यतश्चैतच्चराचरम्&amp;rsquo;&amp;rsquo; (वि.पु.1.1.7) इतिश्लोके यन्मयमित्यात्मस्वरूपं यतश्चैतच्चराचरमित्युपादानं च पृष्टम् । अत एव &amp;ldquo;सन्मूलाः सोम्येमाःसर्वाः प्रजाः सदायतनाः&amp;rsquo;&amp;rsquo; इति वाक्ये सदायतना इति सत आत्मत्वं &amp;ldquo;सन्मूलाः सत्प्रतिष्ठा&amp;rsquo;&amp;rsquo; इतिसत उपादानत्वं च प्रतिपाद्यत इति द्रष्टव्यम् । अत एव &amp;ldquo;अथातोऽहङ्कारादेशः&amp;rsquo;&amp;rsquo; (छां.7.25.12)&amp;ldquo;अथात आदेशो नेति नेति &amp;rsquo;&amp;rsquo; (बृह.4.3.6) आदित्योब्रह्मेत्या देशःउभयमादिष्टम्भवति अध्यात्मञ्चाधिदैवञ्च&amp;rsquo;&amp;rsquo; (श्री.भ.गी.) इत्यादाविवादेशशब्दस्योपदेशार्थकत्वमेवास्तु नप्रशासनार्थकत्व मितिशङ्का पराकृता । अतो जगदुपादानभूतं जगदात्मानं किं पृष्टवानसीत्यर्थः । अत्र ज्ञातवानसीत्यनुक्त्वा पृष्टवानसीत्युक्तवतः &amp;ldquo;तद्विद्धिप्रणिपातेन परिप्रश्नेन सेवया । उपदेक्ष्यन्ति ते ज्ञानं ज्ञानिनस्तत्त्व दर्शिनः&amp;rsquo;&amp;rsquo; (6) इत्युक्तरीत्याप्रणिपातादिप्रसन्नाचार्योपदेशगम्य एवसोऽर्थः न तु प्रकारान्तरेण ज्ञातुं शक्य इत्यभिप्रायः । अन्यज्ञानेनान्यज्ञानासम्भवादेकविज्ञानेन सर्वविज्ञानासम्भवं मन्वानश्चोदयति । कथं नु भगवस्सआदेशो भवतीति । हे भगवःईदृश आदेशः कथम्भवतीत्यर्थः । उपादानोपादेययोरभेदेन भवतीत्यभिप्रायेणोत्तरमाह । यथा सोम्यैकेन मृत्पिण्डेन सर्वं मृण्मयं विज्ञातं स्यात् । यथा उपादानभूते मृत्पिण्डे ज्ञाते तदुपादेयघटशखादिकं ज्ञातं भवति तद्वदित्यर्थः ॥ नैयायिकरीत्या असदेव घटादिकं मृत्पिण्डेनोत्पद्यते । अतश्चोपादानोपादेययोर्भेदादुपादानभूते मृत्पिण्डे ज्ञाते तदुपादेयसर्वमृन्मयानां ज्ञातत्वं न सम्भवतीति मन्वानं प्रत्याह ॥ वाचारम्भणं विकारो नामधेयं मृत्तिकेत्येव सत्यम् । आरभ्यतेआलभ्यते स्पृश्यते इत्यारम्भणम् । कर्मणि ल्युट् । तेनैव मृद्द्रव्येण घटशरावादि लक्षणो विकारो घटशरावादिनामधेयं च स्पृश्यत इत्यर्थः । आरम्भणशब्दस्य पुन्नपुंसक लिङ्गविकारनामधेयविशेषणत्वेपि नपुंसकैकशेषैकवद्भावाभ्यामारम्भणमितिनपुंसकैकवचननिर्देशः । मृद्द्रव्येण विकारनामधेये कस्मै प्रयोजनाय स्पृश्येते इत्यत्राह - वाचेति । प्रयोजनस्य हेतुत्वविवक्षया तृतीया । वाक्छब्दश्चाजहल्लक्षणया वागादिव्यवहार परः । ततश्च वाक्पूर्वकहानोपादानादिव्यवहारार्थं मृत्पिण्डेन नामरूपे स्पृश्येते । मृत्पिण्ड एव नामरूपभाग्भवतीत्यर्थः । अत्र यद्यपि मृत्पिण्डमृन्मयाभेददर्शनं वाचारम्भणं विकार इत्येतावन्मात्रेणापि सिध्यति न नामधेयस्यापि स्पृश्यत्वं वक्तव्यम् । तथापि सञ्ज्ञाभेदादुपादानोपादेययोर्भेदशङ्का स्यात् । तद्व्युदासाय नामापि मृद्द्रव्येण स्पृश्यत इत्युक्तिरपेक्षितेति द्रष्टव्यम् । कार्यकारणयोरेकद्रव्यत्वे प्रमाणमाह मृत्तिकेत्येव सत्यम् । मृन्मयं हि घटादिकं मृत्तिकेत्येव प्रमाणप्रतिपन्नं न तु तद्भिन्नत्वेनेत्यर्थः ॥ यथा सोम्यैकेन लोहमणिना सर्वं लोहमयं विज्ञातं स्यात् । वाचारम्भणं विकारो नामधेयं लोहमित्येव सत्यम् । लोहमणिः सुवर्णपिण्डविशेषः । शिष्टं पूर्ववत् । यथा सोम्यैकेन नखनिकृन्तनेन सर्वं कार्ष्णायसं विज्ञातं स्यात् । वाचारम्भणं विकारो नामधेयं कार्ष्णायसमित्येव सत्यम् । नखनिकृन्तनशब्देन कार्ष्णायसपिण्डो लक्ष्यते । शेषम्पूर्ववत् ॥ एवं सोम्य स आदेशो भवतीति । मयोक्त आदेशो मृत्पिण्डादितुल्य इत्यर्थः । एवमुक्तः पुत्र आह । नवै नूनं भगवन्तस्त एतदवेदिषुः । यद्येतदवेदिष्यन्कथं मे ना वक्ष्यन्निति भगवांस्त्वेवमेतद्ब्रवीत्विति । भगवन्तः पूजावन्तः मम गुरवः एतत्स्वरूपं नज्ञातवन्तः यद्येतद्वस्तुतो जानीयुस्तर्हिभक्ताय गुणवते मह्यमुपदिशेयुर्हि नोपदिष्टं यतस्तेनाहं मन्ये नविदितवन्त इति । एवमवाच्यमपि गुरोर्न्यङ्गं पुनर्गुरुकुलं प्रति प्रेषणभयादुक्ता भगवानेव तदुपदिशत्विति पितरं प्रार्थयामासेत्यर्थः । तथा सोम्येति होवाच ॥ पितापि तथैव वदानीत्युक्तवानित्यर्थः ॥ 1॥ प्रतिज्ञातस्यैकविज्ञानेन सर्वविज्ञानस्य समर्थनाय जगतो ब्रह्मैककारणतां प्रतिपादयितुं प्रवृत्त उद्दालको यथा लोकेऽपराह्ण ेप्रसारितानां घटशरावोदञ्चनादीनां मृत्पिण्डैकोपादानतां प्रतिपिपादयिषुः पूर्वोह्णे एतद्धटशरावादिकं मृत्पिण्डे एवासीदिति प्रतिपादयति तथा प्रतिपादयति । सदेव सोम्येदमग्न आसीदेकमेवाद्वितीयम् ॥ इदं विभक्तनामरूपं बहुत्वावस्थं जगद् अग्रे सृष्टेः प्राक् एकमेवाविभक्तनाम रूपतया एकत्वावस्थापन्नमेवअद्वितीयमधिष्ठात्रन्तरशून्यं च सदेवासीदित्यर्थः । अत्र सच्छब्दो मानसम्बन्धयोग्यत्वलक्षणं सत्त्वं प्रवृत्तिनिमित्तीकृत्य परमात्मनिवर्त्तते । अयं च सच्छब्दो विशेष्यभूतपरमात्मवाचकोऽपि कारणविषयत्वसामर्थ्यात् कारणत्वौपयिकगुण विशिष्टप्रकृतिपुरुषकालशरीरकं परमात्मानमुपस्थापयति । &amp;ldquo;देवानामाज्यपाना &amp;lsquo;&amp;lsquo;मित्यादौविशेष्यवाच्याज्यशब्दस्य विकृतिषु पृषदाज्यवाचित्वस्य दाशमिकन्यायसिद्धत्वात् । अत्र सदेवेत्येवकारेण नैयायिकाभिमतमुत्पत्तेः प्राक् जगतोऽसत्त्वंव्यावर्त्यते । सदेवेत्येवकारस्य नैयायिकाभिमतोत्पत्तिप्राक्कालीन कार्यासत्त्वव्यावर्तकत्वं &amp;ldquo;तद्धैकआहुरसदेवेदमग्न आसीत्&amp;rsquo;&amp;rsquo; इत्यसत्कार्यवादिदर्शन प्रतिक्षेपकोत्तर वाक्यसन्दर्भादवसीयते । एकमेवेत्येवकारेण बहुस्यामिति वक्ष्यमाणस्रक्ष्यमाणकार्य बहुत्वावस्था व्युदस्यते । &amp;ldquo;तदैत्रततत्तेजोऽसृजत&amp;rsquo;&amp;rsquo; इत्युत्तरवाक्यसन्दर्भे सच्छब्दितस्यैव निमित्तत्त्वकथनात् । अद्वितीयमित्यनेन निमित्तान्तरं निषिध्यते । ततश्चैकमद्वितीयमिति पदाभ्यामभिन्ननिमित्तोपादानत्वं सिद्धं भवति । ततश्चायमर्थः। इदं बहुत्वावस्थं विभक्तनामरूपं प्रत्यक्षतया दृश्यमानं जगत्सृष्टेः प्राङ् निमित्तान्तरशून्यमविभक्तनामरूपतया एकंसच्छब्दितं ब्रह्मैवासीदिति । यद्यपीदानीमपि जगत्सदेव । तथाप्यविभक्तनामरूपसद्रूपापत्तिःसृष्टेः प्रागेवेत्यग्र इत्यस्य नानुपपत्तिः । न च सच्छब्दस्य सूक्ष्मप्रकृतिजीवकालशरीरकपरब्रह्मपरत्वेन सच्छब्दस्य कार्यभूते जगति सृष्टेः प्राक् तादृशब्रह्मत्वबोधकत्वेऽपि जगति सत्तासम्बन्धस्य बोधकत्वाभावेनासत्कार्यव्युदासकत्वं कथमिति वाच्यम् । सृष्टेः प्राक् सच्छब्दितब्रह्माभेद ेबोधिते नैयायिकाभिमता सत्त्वव्युदासस्याप्यर्थ सिद्धत्वात् । एतेनैकमेवाद्वितीयमित्येतत् प्रपञ्चमिथ्यात्वे प्रमाणयन्तः परे प्रत्युक्ताः । तस्य ब्रह्मव्यतिरिक्तमिथ्यात्वपरत्वे &amp;ldquo;सदेव सोम्येदमग्न आसीत्&amp;rsquo;&amp;rsquo; इति कालप्रापकेण पूर्वेणाग्रपदेन &amp;ldquo;तदैक्षत&amp;rsquo;&amp;rsquo; &amp;ldquo;नामरूपे व्याकरवाणि&amp;rsquo;&amp;rsquo; इतीक्षणनामरूपात्मकप्रपञ्चप्रापकेणोत्तरेण च विरोध प्रसङ्गात् । किञ्चेदंशब्दोदितं सर्वं जगत्सृष्टेः प्रागेकमेवाद्वितीयं सदेवासीदिति परैर्व्याख्यातत्वेन सृष्टिप्राक्कालेऽद्वितीयपदेन द्वितीयासत्त्वबोधनेऽपि सृष्ट्युत्तरकाले तस्यासत्त्वाप्रतिपादनेन जगतो मिथ्यात्वासिद्धेः । घटशरावादिकं सर्वं सृष्टेःप्रागद्वितीय एकमृत्पिण्डएवासीदित्युक्त्याघटशरावादीनां मिथ्यात्वप्रतिपादनादर्शनात् । प्रागसत्त्वप्रतिपादनेन ह्यनित्यत्वमात्रं सिद्ध्येत् । न तु मिथ्यात्वम् । नच &amp;ldquo;नेह नानास्तीति&amp;rsquo;&amp;rsquo; (बृह.6.4.29) वाक्यात्सृष्ट्युत्तर कालमप्यसत्त्वा वेदनान्मिथ्यात्वसिद्धिरितिवाच्यम् । &amp;ldquo;न स्थानतोपि परस्योभयलिङ्गं सर्वत्रहि&amp;rsquo;&amp;rsquo; । (ब्र.सू.3.2.11) इत्यधिकरणे तस्य वाक्यस्य ब्रह्मगतनानात्वनिषेधपरतया परैरेव व्याख्यातत्वात् । नन्वनित्यत्वमेव मिथ्यात्वम् । अनित्यस्य धर्मिणोऽनित्यत्वम सत्यत्वमिति पर्यवस्यतीति वाचस्पतिमिश्रोक्तेः । विद्यारण्ययतिनापि तथैवोक्तत्वात् । &amp;ldquo;अनाशी परमार्थश्चप्राज्ञैरभ्युपगम्यते । यत्तु कालान्तरेणापि नान्यं सज्ञामुपैति वै । परिणामर्द्धिसम्भूतां तद्वस्तु नृप तच्चकिम्&amp;rsquo;&amp;rsquo; इति पराशरस्मरणादनित्यत्वमेव मिथ्यात्वमितिचेत् ईदृशस्य प्रामाणिकस्य प्रत्यक्षाविरुद्धस्य प्रपञ्चमिथ्यात्वस्यास्माभिरप्य प्रतिक्षेप्यत्वादित्यास्तां तावत् । सदेवासीदिति सृष्टिप्राक्काले ब्रह्माभेदप्रतिपादनमुखेन सत्कार्यवादमुक्त्वा तद्विरोध्य सत्कार्यवादिनैयायिकादिमतं वाचारम्भणमित्यादिना प्रतिक्षिप्तमपि कण्ठतः प्रतिक्षेप्तुं तन्मतमुपन्यस्यति । तद्धैक आहुरसदेवेदमग्रआसीदेकमेवाद्वितीयम् । इदं जगदग्रे सृष्टेः प्रागसदेवासीन्नतु सदासीदित्यर्थः । नामरूपविभागाभाव लक्षणस्यासत्त्वस्य सिद्धान्तेऽपि सम्मतत्वादाह &amp;ldquo;एकमेवाद्वितीयमिति&amp;rsquo;&amp;rsquo; । प्रागभावव्यतिरेकेणावस्थाया वाऽवस्थाश्रयस्य वा कस्यापि सत्त्वं नास्तीत्यर्थः । यद्वा असदेवेत्यत्र अ इत्येतत्सत्पदे नासमस्तं सत् सदेव सोम्येदमग्र आसीदेकमेवाद्वितीयमिति वाक्यार्थस्य प्रतिक्षेपकम् । तस्मादसतः सज्जायत । सदिति भावप्रधानोनिर्देशः । सत्तेत्यर्थः। यस्माद्धेतोरुत्पत्तेः प्रागवस्थाश्रयस्याप्य भावस्तस्माद्धेतोः असतः सत्त्वरूपा उत्पत्तिरजायत अभवदित्यर्थः पर्यवसन्नः । सज्जायतेत्यत्राऽडभावश्छान्दसः । तन्मतं प्रतिक्षिपति । कुतस्तु खलु सोम्यैवं स्यादिति होवाच कथमसतः सज्जायेत । केन प्रमाणेनासत उत्पत्तिः प्रतीयते तदेवेदमिति प्रत्यभिज्ञाविरोधेन प्रमाणस्यान वतारात् । अतः कथमसतोद्रव्यस्यसत्ता भवेत् । अतोऽसतः सदुत्पत्तिर्नभवति । अपि तु सत एव द्रव्यस्यप्रथमक्षणावच्छिन्नावस्थान्तरसम्बन्ध व उत्पत्तिरित्यर्थः । एवं परपक्षं प्रतिक्षिप्य स्वमतमुपसंहहति ॥ सदेव सोम्येदमग्न आसीदेकमेवाद्वितीयं तदैक्षत बहुस्यां प्रजायेयेति तत्तेजोऽसृजत । तदेतत्सच्छब्दवाच्यं परं ब्रह्म विचित्रानन्तचिदचिन्मिश्रव्यष्टिजगद्रूपेणाहं बहुस्यां तदर्थं तेजोबन्नादिसमष्टिरूपेण प्रकर्षेण जायेयेति सङ्कल्प्य तेजः ससर्ज । तत्तेज ऐक्षत बहुस्यां प्रजायेयेति तदपोऽसृजत । अत्राचेतनस्य तेजआदेरीक्षितृत्वासम्भवात्तेजआदिशब्दास्तच्छरीरकपरमात्मपरा द्रष्टव्याः । भगवता भाष्यकृता &amp;ldquo;गौणश्चेन्नात्मशब्दात् (ब्र.सू.1.1.6)&amp;rsquo;&amp;rsquo; इति सूत्रे तेजःप्रभूतयोपि शब्दाःपरमात्मन एव वाचकाः। &amp;ldquo;तत्तेजऐक्षत ताआपऐक्षन्त&amp;rsquo;&amp;rsquo; इति मुख्य एवेक्षणव्यपदेश इति भाषितम् । तथा &amp;ldquo;तदभिध्यानादेव तु तल्लिङ्गात्सः । (ब्र.सू.2.3.14)&amp;rsquo;&amp;rsquo; इतिसूत्रे &amp;ldquo;तत्तेज ऐक्षत ता आप ऐक्षन्त&amp;rsquo;&amp;rsquo; इति श्रूयमाणमीक्षछान्तच्छरीरकस्य परस्यैव ब्रह्मण उपपद्यत इति भाषितम् । सञ्ज्ञामूर्तिक्लृप्त्यधिकरणे (ब्र.सू.2.4.17) च &amp;ldquo;तत्तेज ऐक्षत&amp;rsquo;&amp;rsquo; इति तेजश्शरीरकं परम्ब्रह्मैवाभिधीयत इतिभाषितम् । न च तत्तेज ऐक्षतेत्यत्र तेजश्शब्दस्य तेजश्शरीरक परब्रह्मपरत्वे तत्तेजोऽसृजतेति वाक्येऽपि तेजश्शब्दस्य पर ब्रह्मपरत्वं स्यात् । नचेष्टापत्तिः । ब्रह्मणः सृज्यत्वाभावादिति वाच्यम् । तेजश्शरीरकब्रह्मणः कार्यत्वेन सृज्यत्वेदोषाभावात् । तेजसोजलहेतुत्वे उपपत्तिं दर्शयति । तस्माद्यत्र क्वचन शोचति स्विद्यति वा पुरुषः तेजस एव तदध्यापो जायन्ते । यत्र क्वचन देशे वा काले वा पुरुषः सन्तप्यते प्रस्विद्यते तत् तदा तेजस एवाऽऽपोधिजायन्त इत्यर्थः । ता आप ऐक्षन्त ॥ बह्व्यः स्यामः प्रजायेमहीति । ता अन्नमसृजन्त । अत्रान्नशब्देन महाभूताधिकारात्पृथिव्युच्यते । सूत्रितं च &amp;ldquo;पृथिव्यधिकाररूप शब्दान्तरेभ्यः(ब्र.सू.2.3.11)&amp;rsquo;&amp;rsquo; इति । अधिकारो महाभूताधिकारः । &amp;ldquo;रूपं यत्कृष्णन्तदन्नस्ये&amp;rsquo;&amp;lsquo;ति तैत्तिरीयके । &amp;ldquo;अद्भ्यः पृथिवी&amp;rsquo;&amp;lsquo;ति शब्दान्तरम् । एतच्च सूत्रमन्यत्र व्याकृतम् । अपामन्नहेतुत्वे युक्तिमाह । तस्माद्यत्र क्वचन वर्षति तदैव भूयिष्ठमन्नं भवति । तदैव तत्रैवेत्यर्थः । अद्भ्य एव तदध्यन्नाद्यं जायते । तत्तस्मात्पृथिव्येकदेशस्य व्रीहियवादिलक्षणस्यान्नस्य वृष्टिप्रभवत्वदर्शनादेव हेतोः । अन्नाद्यमन्नप्रभृतिपृथिवीत्वावच्छिन्नमद्भ्यएवाधिजायत इत्यर्थः । सर्वस्येतरस्य तेजोबन्नात्मकबीजत्रयप्रसूतत्वं दर्शयति । तेषां खल्वेषां भूतानां त्रीण्येव बीजानि भवन्त्यण्डजं जीवजमुद्भिज्जमिति । अण्डजजीवजोद्भिज्जशब्दनिर्दिष्टानामेषां भूतानां तेजोबन्नानि त्रीण्येव बीजानीत्यर्थः । तदेवोपपादयति । सेयं देवतैक्षत हन्ताहमिमास्तिस्त्रोदेवता अनेन जीवेनात्मनानुप्रविश्य नामरूपे व्याकरवाणीति । तासां त्रिवृतं त्रिवृतमेकैकां करवाणीति ॥ अत्र सञ्ज्ञामूर्तिक्लृप्त्यधिकरणे भगवताभाष्यकृता सेयं देवतेत्यादिवाक्यस्यायमर्थःसेयं सच्छब्दिता परा देवता इमास्तेजोबन्नरूपास्तिस्रोदेवता अनेन जीवेन जीवसमष्टि विशिष्टेनात्मनानुप्रविश्य नामरूपे व्याकरवाणिदेवादिविचित्रसृष्टिं तन्नामधेयानि च करवाणीति तदर्थमन्योन्यसंसर्गमप्राप्तानामेषां तेजोबन्नानां विशेषसृष्ट्य समर्थानां तत्सामथर्यायै कैकां त्रिवृतं त्रिवृतं करवाणीति भाषितम् । &amp;ldquo;अभिमानिव्यपदेशस्तु विशेषानुगतिभ्याम्&amp;rsquo; (ब्र.सू.2.1.7) इति सूत्रे हन्ताहमिमास्तिस्रोदेवता इति तेजोबन्नानि देवताशब्देन विशिष्यन्त इति भाषितत्वादत्र देवता इत्यभिमानिदेवतापरत्वं वक्तव्यम् । ततश्चेमास्ति स्रोदेवता इत्यस्यायमर्थः । स्वस्वाभिमानिदेवताधिष्ठितानि तेजोबन्नानीति तेजोबन्नाभि मानिदेवतानां परमात्मव्यतिरिक्तत्वे प्रमाणाभावात् परमात्मनः सर्वाभिमानिदेवतात्व सम्भवाच्च परमात्मरूपदेवताधिष्ठितानीत्यर्थः । परमात्मव्यतिरिक्तदेवताभ्युपगमेपि देवताशब्दस्य तदधिष्ठितत्वमेवार्थः । नच तत्तेजोसृजत तत्तेज ऐक्षतेत्यादौ तेजआदिशब्दानां परमात्मपरत्वात्तेजोबन्नावस्थपरमात्मनां तदुपहितत्वावस्थाधीन बहुत्वाश्रयाणामेव इमास्तिस्रोदेवता इति देवताशब्देन परामर्शोऽस्तु न तु देवताशब्दस्य तदधिष्ठितपरामर्शित्वमिति वाच्यम् । तत्तदवस्थपरमात्मसु जीवस्य प्रवेशासम्भवेन प्रवेशयोग्यतेजोबन्नानामेवाभेदोपचारेण लक्षणया देवताशब्देन निर्देष्टव्यत्वात् । महासिद्धान्ते तदैक्षतेति सर्वज्ञत्वम् असृजतेति निमितत्वं बहुस्यामित्युपादानत्वं तदुभयानुगुणं सर्वशक्तित्वं सत्यसङ्कल्पत्वम् अनेनजीवेनात्मनानु प्रविश्येति सर्वान्तरत्वं चोक्तं भवति । जीवेनात्मनेति जीवशरीरकेण मयेत्यर्थः, सिंहेन भूत्वा बहवो मयात्ता इतिवत् । सार्वज्ञादिगुणकस्य तद्विपरीताकारजीवैक्यासम्भवात् । यस्यात्मा शरीरमित्यादिवचनात्तदनुप्रविश्येत्यचेतन इव जीवेप्यनुप्रवेशश्रवणाच्च शरीरवाचिशब्दस्य शरीरिपर्यन्तत्वस्य मुख्यतयोपपन्नत्वाच्चायमेवार्थ इति व्यासार्यैरुक्तम् । ननु जीवशरीरकेण मया प्रविश्य व्याकरवाणीत्यर्थो न सम्भवति । व्याकरवाणीति तिङा कर्तुरभिहितत्वेनानभिहिताधिकारविहिततृतीयानुपपत्तेः । न च व्याकरणक्रियाकर्तुस्तिङाभिहि तत्वेऽपि प्रवेशक्रियाकर्तुरनभिहितत्वात्तृतीयाभविष्यतीतिवाच्यम् । तर्हि मया भुक्त्वा व्रजामीत्यादिप्रयोगः साधुः स्यात् । व्रजिक्रियाकर्तुरभिहितत्वेपि भुजिक्रियाकर्तुरनभि हितत्वात् &amp;ldquo;स्वादुमिणमुल्&amp;rsquo;&amp;rsquo; (अष्टा.3.4.26)&amp;rsquo;&amp;rsquo; इति सूत्रे कैयटेन क्त्वाप्रत्ययस्य भावार्थत्वात् पक्त्वौदनं भुङ्क्ते देवदत्तः पक्त्वौदनो भुज्यते देवदत्तेनेत्यत्रापि क्त्वाप्रत्ययेन पाकक्रियाकर्तृकर्मणोरनभिधानात् तृतीयाद्वितीये कुतो न प्राप्नुत इत्याशङ्क्याख्यातपद वाच्याक्रियाविशेष्यत्वात्प्रधानम्, इतरा तु विशेषणत्वादप्रधानं, तत्क्रियासाध्ययोरपि शक्तयोः तद्वारको गुणप्रधानभावः तत्र प्रधानशक्त्यभिधाने गुणक्रियाशक्तिरभि हितवत्प्रकाशते प्रधानानुरोधात् गुणानां पृथक्तद्विरुद्धस्वकार्यारम्भा योगाच्चेत्युक्तत्वादिति चेत् । सत्यम् मयेत्यस्य स्वरूपेणेत्यर्थः । आत्मशब्दः स्वरूप परः । यद्यपि जीवशरीरकं स्वरूपं व्याकरणकर्तुर्नभिद्यते । तथापि &amp;ldquo;व्यपदेशिवदेकस्मिन्बुद्ध्यानानात्वकल्पना&amp;rsquo;&amp;rsquo; इतिन्यायेन कल्पितभेदमादा यानभिहिताधिकारविहिततृतीयोपपत्तेः । घटः स्वेनरूपेण इतरव्यावृत्तिं करोतीत्यादि प्रयोगदर्शनात् । करोतीति तिङा कर्तुरभिहितत्वात् । ननु तत्र करणार्थे तृतीया । करणं च न तिङाभिहितमिति चेत् । तर्हि प्रकृतेपि तथास्तु । &amp;ldquo;तेनशस्तद्विशिष्टः स्वकरणतयानुप्रवेशेपि कर्त्ते&amp;rsquo;&amp;lsquo;त्यधिकरणसारावल्यु क्तेश्चायमेवार्थः । यद्वा आरम्भणाधिकरणे अनेन जीवेनात्मना मदात्मकजीवेनात्मतयानुप्रविश्यै तद्विचित्रनामरूपभाक्करवाणीति भाषितत्वेन जीवशब्दस्य परमात्मपर्यन्तत्वाभावस्यापि दर्शितत्वात्तदनुसारेण जीवेनेत्यस्य जीव एवार्थः । आत्मशब्दस्य शरीरमर्थः । शरीरभूतेनानेन जीवेनानुप्रविश्य नामरूपे व्याकरवाणीत्यर्थः । आत्मशब्दस्य शरीरवाचित्वमभिप्रेत्यैव मदात्मकजीवेनेति भाषितम् । आत्मतयानुप्रविश्येति भाष्यस्यायमर्थः आत्मतयेति हेतौ तृतीया । हेतुत्वं च प्रयोजनत्वेन विवक्षितम् । आत्मत्वार्थमनुप्रविश्येत्यर्थः । प्रविश्यनियन्तृत्वाभावे आत्मत्वासम्भवात् । चारेणानुप्रविश्य परबलं सङ्कलयानीतिवदिति । यद्वा &amp;ldquo;अनेन जीवेनात्मनानुप्रभूतः पेपीयमानोमोदमानस्तिष्ठति&amp;rsquo;&amp;rsquo; इत्यत्रेवानेन जीवेनात्मनानुप्रविश्येत्यत्रापि जीवेनेति जीवात्मनेत्येवार्थः । अस्मिन्पक्षेऽनेनेतिशब्दस्य प्रमाणप्रतिपन्नपुरोवर्तिना मच्छरीरभूतेनेत्यर्थः । अनयोः पक्षयोश्चारेणानुप्रविश्य परसैन्यं सङ्कलयानि देवदत्तेन पक्त्वौदनं चैत्रो भुङ्क्ते इत्यत्रेव प्रविशितिक्रियाप्रयोजककर्त्रा परमात्मनाव्याप्रियमाणस्य जीवात्मनः करणतया तृतीयासम्भवात्तृतीयाया नानुपपत्तिः । इयांस्तुविशेषः । नाम रूपव्याकरणस्य त्रिवृत्करणसमानकर्तृत्वावगमान्नामरूपव्याकरणांशे साक्षात्कर्तृत्व मप्यस्ति । प्रवेशे तु सर्वव्यापकस्य परमात्मनः साक्षात्कर्तृत्वमप्यस्ति । एवं च प्रवेशनाम रूपव्याकरणयोः समानकर्तृकत्वसम्भवात् क्त्वाप्रत्ययस्यापि नानुपपत्तिरिति द्रष्टव्यम् । एतेनान्तः करणविशिष्टस्याहमर्थत्वं वदन्तः परे प्रत्युक्ताः । बहुस्यां हन्ताहमिमा इतिसङ्कल्पसमये तस्याभावादित्यास्तां तावत् । सेयं देवतेमास्तिस्रो देवता अनेन जीवेनात्मनानुप्रविश्य नामरूपे व्याकरोत् । तासां त्रिवृतां त्रिवृतमेकैकामकरोत् ॥ अत्र त्रिवृत्करणाधीनत्वान्नामरूपव्याकरणस्यार्थक्रमानुरोधेन पाठक्रमो बाध्यते । अत्र तेजोबन्नदेवतासु एकैकां त्रिवृतं कृत्वा नामरूपव्याकरणमकरोदित्यर्थः । अत्र व्यापकस्य परमात्मनः स्वरूपेण स्वाऽपृथक्सिद्धसर्ववस्तुप्रवेशस्य सर्वदा सत्त्वेऽपि स्वशरीरभूत जीवेनानुप्रवेशस्य सर्वदासत्त्वेपि स्वशरीरभूतजीवेनानुप्रवेशस्य पूर्वमभावात् जीवेनानु प्रविश्य नामरूपे व्याकरोदित्यर्थस्य नानुपपत्तिः । चारस्य च राजशरीरत्वा भावान्नचारेणानुप्रविश्येति वाक्यसाम्यं च ॥ यथा तु खलु सोम्येमास्तिस्रो देवतास्त्रिवृत्त्रिवृदेकैका भवन्ति तन्मे विजानी हीति ॥ देवताधिष्ठितानां तेजोबन्नानां त्रिवृत्करणप्रकारं मे निगदतः श्रृणिवत्यर्थः । व्यासाचार्य्यैरानन्दमयाधिकरणे अनुप्रविश्य नामरूपे व्याकरवाणीत्यत्र नामरूप व्याकरणस्यानुप्रवेशपूर्वकत्वमवगम्यते । &amp;ldquo;तत्सृष्ट्वा तदेवानुप्राविश&amp;rsquo;&amp;lsquo;दित्यत्रानुप्रवेशस्य सृष्टिपूर्वकत्वं गम्यते । तत्समानकर्तृकत्वमेव विवक्षितम् । न पौर्वापर्यमपि । अत एव हि &amp;ldquo;तस्य त्वष्टाविदधद्रूपमेति&amp;rsquo;&amp;rsquo; (1) इति सृष्ट्यनुप्रवेशयोः समानकालीनत्वमेव प्रतीयते । अथवा &amp;ldquo;तत्सृष्ट्वा तदेवानुप्राविशदि&amp;rsquo;&amp;lsquo;ति सृष्ट्यनन्तरत्वेन श्रूयमाणोनुऽप्रवेशः स्थित्त्यर्थोऽन्य एवेत्युक्तम् । अत्र व्यापकस्यापि परमात्मनोऽन्तर्यामिविग्रहद्वारानुप्रवेश उपपद्यत इति केचित् । जीवद्वारैवानुप्रवेशो न स्वत इति केचित् । प्रतिवस्तु तत्तद्वस्तुमात्रपूर्णपरमात्मनः कार्यकारित्वात् तत्र प्रविष्ट इव इत्युक्तिरितिकेचित् ॥ यदग्ने रोहितँ रूपं तेजसस्तद्रूपम् ॥ अग्नेर्यद्रोहितस्वरूपंरोहितो भागो दृश्यते तदत्रिवृत्कृतस्य तेजसः स्वरूपम् । यच्छुक्लं तदपां यत्कृष्णं तदन्नस्य ॥ अग्नेर्यच्छुक्लं रूपं तदपामेवयदग्नेः कृष्णं तत्पृथिव्या इत्यर्थः ॥ अग्नेस्तेजोबन्नसमुदायरूपत्वेयावत्तेजोबन्नावस्थानमग्निरूपेणोपलम्भं प्राप्नोतीत्यत्राह ॥ अपागादग्नेरग्नित्वम् ॥ तेष्वेव तेजोबन्नेष्वग्न्याद्यवस्थानाशकसामग्रीसन्निधाने अग्नित्वावस्था अपेता भवति अवस्थान्तरं प्रादुर्भवति । वाचारम्भणं विकारो नामधेयं त्रीणि रूपाणीत्येव सत्यम् । अत्सतेजोबन्नैरेवाग्नित्वाद्यवस्थालक्षणो विकारोऽग्न्यादिनामधेयं च वाक्पूर्वकव्यवहारसिद्धये तेजोबन्नैरेवस्पृश्येते । अतस्तेजोबन्नस्वरूपाण्येवाग्निरिति सत्यमित्यर्थः । यदादित्यस्य रोहितँरूपं तेजसस्तद्रूपं यच्छुक्लं तदपां यत्कृष्णन्तदन्नस्यापागादादित्यादादित्यत्वं॥ वाचारम्भणं विकारोनामधेयं त्रीणिरूपाणीत्येवसत्यम् । यच्चन्द्रमसो रोहितंरूपं तेजसस्तद्रूपं यच्छुक्लं तदपां यत्कृष्णं तदन्नस्यापागाच्चन्द्राच्चद्रत्वं॥ वाचारम्भणं विकारो नामधेयं त्रीणि रूपाणीत्येव सत्यम् । यद्विद्युतो रोहितँ रूपम् तेजसस्तद्रूपं यच्छुक्लं तदपां यत्कृष्णं तदन्नस्यापा गाद्विद्युतो विद्युत्त्वं वाचारम्भणं विकारो नामधेयं त्रीणि रूपाणीत्येव सत्यम् । पूर्ववदर्थः ॥ 2॥ 3॥ 4॥ 5॥ 6॥ एवं सर्वस्यापि प्रपञ्चस्य त्रिवृत्कृततेजोबन्नरूपत्वेन तदभेदं प्रसाध्या ध्यात्ममांसलोहितमज्जास्थिलक्षणस्य देहस्येन्द्रियमनःप्राणानां च त्रिवृत्कृततेजोबन्नाभेदं प्रदर्शयितुं प्रस्तौति । यथा खलु सोम्येमास्तिस्रोदेवताः पुरुषं प्राप्य त्रिवृत्रिवृदेकैका भवति तन्मे विजानीहीति ॥ तेजोबन्नानि पुरुषेण भुज्यमानानि पुरुषं प्राप्य यथा परिणमन्ति तं परिणामप्रकारं श्रृण्वित्यर्थः । इति चतुर्थः खण्डः ॥ 4॥ अन्नमशितं त्रेधा विधीयते । पुरुषेण भुक्तञ्जाठराग्निना पच्यमानं स्थविष्ठमध्यमाणिष्ठरूपेण त्रेधा विभक्तं भवति । तस्ययः स्थविष्ठोधातुस्तत्पुरीषं भवति । योमध्यमस्तन्मांसम् । योऽणिष्ठस्तन्मनः ॥ स्थूलांशः पुरीषतामापद्यते । मध्यमांशस्तु मांसताम् । अणिष्ठांशस्तु मनस आप्यायकतामापद्यते । मनस आहङ्कारिकत्वेनान्नविकारत्वाभावादिति भावः ॥ 1॥ 2॥ आपः पीतास्त्रेधा विधीयन्ते ॥ तासां यः स्थविष्ठो धातुस्तन्मूत्रं भवति ॥ योमध्यमस्तल्लोहितम् ॥ योऽणिष्ठः स प्राणः ॥ तेजोऽशितं त्रेधा विधीयते ॥ तस्य यः स्थविष्ठो धातुस्तदस्थि भवति ॥ यो मध्यमः स मज्जा । योऽणिष्ठः सा वाक् ॥ तैलघृतादिकं तेजश्शब्देनोच्यते । मज्जा अस्थ्यन्तर्गतः स्नेहः धातुविशेषः । धृततैलादेः पीतस्य सूक्ष्मांशो वागाप्यायक इत्यर्थः । शिष्टं पूर्ववत् ॥ 3॥ अन्नमयँ हि सोम्य मनः अपोमयः प्राणस्तेजोमयी वागिति । उक्तरीत्या मनःप्राणवाचामन्नजलतेजस्सूक्ष्मांशाप्यायितत्वान्मनोऽन्नमयं प्राणो जलमयस्तेजोमयी वागित्यर्थः ॥ 4॥ 4॥ 2॥ 1॥ एकविज्ञानेन सर्वविज्ञानसिद्ध्यर्थं ब्रह्मव्यति रिक्तस्य तदुपादेयत्वं वक्तुं प्रवृत्तः तेजोबन्नात्मकसकलाचेतनवर्गस्य तदुपादेयत्वमुक्त्वा चेतनवर्गस्यापि तदुपादेयतां प्रतिपादयितुं प्रस्तौति । उद्दालको हारुणिः श्वेतकेतुं पुत्रमुवाच । स्वप्नान्तं मे सोम्य विजानीहीति । स्वप्नान्तं सुषुप्तिं प्रतिपादयतो मम वाक्याद्विजानीहीत्यर्थः । एवं शिष्यावधानाय प्रतिज्ञायाह । यत्रैतत्पुरुषः स्वपिति नाम ॥ यत्र यदा नामशब्दः प्रसिद्धौ एतत्पुरुषःएष पुरुष इत्यर्थः । सता सोम्य तदा सम्पन्नो भवति ॥ सदेव सोम्येति प्रकृतेन सता सङ्गतो भवति । तस्या एकसत्सम्पत्तेः सति लयरूपत्वं स्वपितिनामनिवर्चनानुगुणं विवृणोति । स्वमपीतो भवतीति । अत्र स्वशब्दस्तावन्नजीवमात्रपरः । सता सोम्य तदा सम्पन्नो भवति स्वमपीतो भवतीति स्थानप्रमाणेन सच्छब्दस्वशब्दयोरेकविषयत्वावश्यम्भावात् । सच्छब्दस्य चास्मिन्प्रकरणे परमात्मविषयत्वात् । स्वशब्दोऽपि तत्पर एव । ननु जीवभिन्नत्वात्परमात्मनः तस्य कथं जीवं प्रति स्वत्वमिति चेत् उच्यते । देवमनुष्यादिनाम रूपाभिमानरागलो भाद्यनुगुमबहिर्दुःखज्ञानप्रसरवज्जागरितावस्थजीवविशिष्टः परमात्मा देवमनुष्यादिनामरूपरागद्वेषलोभमोहाद्यौपाधिकबाह्यभ्यन्तराभिमान कालुष्यरहितः जीवशरीरकः सन्नात्मन्यन्तर्भूत इत्यर्थ इति &amp;ldquo;स्वाप्ययात् (ब्र.सू.4.1.10)&amp;rsquo;&amp;rsquo; इतिसूत्रे । व्यासार्यैर्व्याख्यातत्वान्नानुपपत्तिः । अत्रत्वपि पूर्वस्येतेर्लयार्थस्य सकर्मकत्वात् स्वमपीतइति द्वितीया । तस्मादेनँ स्वपितीत्याचक्षते स्वँ ह्यपीतो भवति ॥ यस्मात्स्वस्मिल्लीन्नो भवति तस्मात्स्वपितीति लौकिका आचक्षते इत्यर्थः । अत्र यद्यपि &amp;ldquo;ञिष्व प्शय&amp;rsquo;&amp;rsquo; इति धातोर्निष्पन्नः स्वपितिशब्दो न तु स्वशब्दोपपदादपीतेः । तथापि अशनायादिनिर्वचनवदर्थवादरूपमुपपद्यत इति द्रष्टव्यम् । तत्र जीवस्य परमात्मनि लयप्रतिपादनात्तेजोबन्नादिवज्जीवस्यापि तदुपादेयत्वात्तज्ज्ञानेन ज्ञातत्वमुपपादितं भवति । अत्र वक्तव्यमुपनिषत्प्रकाशिकायामुक्तं तत्रैव द्रष्टव्यम् ॥ 1॥ 2॥ 3॥ अन्नेन सोम्य शुङ्गेनाऽपोमूलमन्विच्छाद्भिस्सोम्य शुङ्गेन तेजोमूलमन्विच्छ । तेजसा सोम्य शुङ्गेन सन्मूलमन्विच्छ ॥ शुङ्गेन कार्येण कारणं जानीहीत्यर्थः । सन्मूलाः सोम्येमाः सर्वाः प्रजाः सदायतनास्सत्प्रतिष्ठाः । अत्र प्रजाशब्देन सजीवं जगन्निर्दिश्यते &amp;ldquo;सन्मूलाः सत्प्रतिष्ठा&amp;rsquo;&amp;rsquo; इति पदद्वयं सच्छब्दवाच्यब्रह्माधीनोत्पत्तिलयपरम् । प्रतिष्ठा निष्ठापर्यवसानं लय इति यावत् । सदायतनाइति सदाधारत्वमुच्यते । अनेन जगतःशरीरत्वं फलितम् । तत्कथमितिचेत्इत्थम् । उत्पत्तिलयहेतुत्ववाचिपदद्वयमध्यगतेन स्थितिहेतुत्ववाचिना &amp;ldquo;सदायतना &amp;rsquo;&amp;rsquo; इतिपदेन स्थितिहेतुत्वरूपधारकत्वं सिध्यति ॥ 4॥ &amp;ldquo;एतस्या वा अक्षरस्य प्रशासने गार्गि द्यावापृथिवीविधृते तिष्ठत इति&amp;rsquo;&amp;rsquo; (बृह.7.8.9) तिष्ठतीतिस्थाधातूक्तस्थितेः प्रशासनेन धारणाधीनत्वावगमात्तस्य च प्रशासनेन धारमाधीनत्वावगमात्तस्य च प्रशासनेन धारणाधीनत्वावगमात्तस्य च प्रशासनस्य &amp;ldquo;अन्तः प्रविष्टः शास्ता जनानाम्&amp;rsquo;&amp;rsquo;(तै.आ.3) इत्यन्तः प्रवेशपूर्वकत्वावगमात्सर्वशाखाप्रत्ययन्यायेनान्तः प्रवेशशासनधारणाना मन्यतमस्योक्तावपि इतरयोः फलितत्वात् । &amp;ldquo;सदायतना&amp;rsquo;&amp;rsquo; इत्यनेन धारकत्वोक्तावप्यन्तः प्रविश्य शासनेन धारकत्वलक्षणात्मकत्वस्य फलितत्वाज्जगतः शरीरत्वं फलितम् । &amp;ldquo;सन्मूलाः सोम्येमाः सर्वाः प्रजाः सत्प्रतिष्ठा&amp;rsquo;&amp;rsquo; इति द्वाभ्यां सदुपादानकत्वम् । &amp;ldquo;सदायतना&amp;rsquo;&amp;rsquo; इत्यनेन सदन्तर्यामिकत्वम् । उपादानोपादेयभावस्याभिन्ननिष्ठत्वात् । प्रजाशब्देनाचित्संसृष्टजीवमात्र परामर्शे तस्य सदुपादानकत्वा सम्भवात् । प्रजाशब्देनापि प्रजाशरीरकं ब्रह्मैवोच्यते । सदायतना इत्यत्र सदन्तर्यामिकत्वस्य शरीरभूतचिदचिन्मात्रनिष्ठत्वेन चिदचिच्छरीरकब्रह्मनिष्ठत्वाभावात् । &amp;ldquo;सदायतना&amp;rsquo;&amp;rsquo; इति वाक्यानुषक्तप्रजाशब्देन शरीरभूतचेतनाचेतनमात्रमेवाभिधीयते । तथा सन्मूलाः सत्प्रतिष्ठाःइत्युपादानत्वप्रतिपादकवाक्ये विशिष्टस्यैवोपादानत्वात् सच्छब्देन सूक्ष्मचिदचिद्विशिष्टमेवोच्यते । &amp;ldquo;सदायतना&amp;rsquo;&amp;rsquo; इत्यत्र विशिष्टस्य सतोऽन्तर्यामित्वा सम्भवात् सच्छब्देन विशेष्यमात्रमेवाभिधीयते ॥ 4॥ एवम् एवं सुषुप्तौ सत्सम्पत्तिं जीवस्य प्रदर्श्य प्रयाणकालेपि सत्सम्पत्तिं दर्शयति । अस्य सोम्य पुरुषस्य प्रयतो वाङ्मनसि सम्पद्यते मनःप्राणे प्राणस्तेजसि तेजः परस्यां देवतायाम् ॥ प्रयतःम्रियमामस्येत्यर्थः । अत्र वाचःमनः प्रकृतिकत्वासम्भवात्व्यापारोपरमहेतुभूतसंश्लेषविशेष एव वाचो मनसि लयः । मनः प्राणयोरपितादृश एव । &amp;ldquo;मनसि करणग्रामं प्राणे मनः पुरुषे च तं झटिति घटयन्भूतेष्वेनं परे चतमात्मनी&amp;rsquo;&amp;lsquo;त्युक्तरीत्या प्राणो जीवे सम्पन्नो जीवेन सह तेजश्शब्दोपलक्षितेषु सर्वेषु भूतेषु सम्पन्नो भवति । ततः परं सुखदुः खोपभोगायासविश्रमाय सजीवानां भूतसूक्ष्मणां परमात्मनि सम्पत्तिर्भवतीत्यर्थः ॥ स य एषोऽणिमा ॥ तादृशःसच्छब्दितः एषोऽणिमा अणुः दुर्विज्ञेयः मानान्तरागोचर इत्यर्थः । ऐतदात्म्यमिदँ सर्वम् ॥ एष आत्मा यस्य ऐतदात्म्यं स्वार्थे ष्यञ् । तत्सत्यम् ॥ सजीवस्य जगतः सदात्मकत्वमेवा सत्यं प्रामाणिकम् । स आत्मा ॥ प्रमाणप्रतिपन्नत्वात्सच्छब्दितः स एतस्यात्मेत्यर्थः । तत्त्वमसि श्वेतकेतो इति । अत्र त्वंशब्देनाभिमुखश्वेतकेतुवाचिना अपर्यवसानवृत्त्या तदन्तर्यामिपरमात्मा भिधीयते । शरीरवाचिशब्दानां शरीरिपर्यन्तत्वस्याकृत्यधिकरणन्यायसिद्धत्वात्संसारिणः श्वेतकेतोः नित्यमुक्तेन तच्छब्दार्थेन सच्छब्दितब्रह्मणाभेदासम्भवात् । अत्र वक्तव्यमुपनिषत्प्रकाशिकायामुक्तं तत्रैव द्रष्टव्यम् । एवमुक्तः श्वेतकेतुः सुषुप्तिदशायां परमात्मनि सम्पन्नः स्वापानन्तरं तत उत्थायाग तश्चेत् प्रातर्गृहादुत्थायागतस्य गृहे स्थितोऽस्मि गृहादागतोऽस्मीति प्रतिसन्धानवत् सतिसम्पन्नोऽस्मि तत आगतोऽस्मीति प्रतिसन्धानप्रसङ्गात् नैतद्विश्रम्भणीयमिति मन्यमान आह ॥ भूय एव मा भगवान् विज्ञापयत्विति । सम्यङ् मामनुशाधीत्यर्थः । एवं प्रार्थितः पिता । तथा सोम्येति होवाच । इति षष्ठप्रपाठके अष्टमखण्ड दीपिका ॥ 8॥ 9॥ यथा सोम्य नद्यः पुरस्तात्प्राच्यः स्यन्दन्ते पश्चात्प्रतीच्यस्ताः समुद्रात्समुद्र मेवापियन्ति समुद्र एव भवन्ति ताः यथा तत्र न विदुरियमहमस्मीयमहमस्मीति एवमेव खलु सोम्येमाः सर्वाः प्रजाःसत आगत्य न विदुः सत आगच्छामह इति त इह व्याघ्रो वा सिँहो वा वृको वा वराहो वा कीटो वा पतङ्गो वा दँशो वा मशको वा यद्यद्यद्भवन्ति तत्तदा भवन्ति इति स एषोऽणिमैतदात्म्यमिदँ सर्वं तत्सत्यं स आत्मा तत्त्वमसि श्वेतकेतो इति भूय एव मा भगवान् विज्ञापयत्विति तथा सोम्येति होवाच ॥ यथा गङ्गाद्या नद्यः पूर्वदिक्प्रस्थिताः प्राङ्मुखतया समुद्रं यान्ति पश्चाद्देशेप्रवृत्ताः सिन्ध्वाद्यः नद्यः प्रत्त्यङ्मुखतया समुद्रं यान्ति पुनश्चताः समुद्रात्समुद्रं गछन्ति समुद्रपर्यन्तदेशात् समुद्रमध्यं गत्वा समुद्रेणैकभूतास्सत्य इयं गङ्गाहमस्मीयं यमुनाहमस्मीत्येवं प्रत्यभिज्ञातुमसमर्थाभवन्ति ॥ 1॥ तथा सुप्तोत्थिता अपि सत उत्थिता आगता इति न प्रत्यभिज्ञातुं समर्थाः । अपि तु प्राचीनव्याघ्रादिमात्रभावमनुसन्दधते । यद्यद्यद्भवन्ति प्रजाः जाग्रद्दशायां यद्यद्यद्धाघ्रादित्वं प्राप्नुवन्ति तत्तद्याघ्रादित्वमाभवन्ति । आगत्य भवन्ति । सुषुप्ति स्थानात्परमात्मन आगत्य यथा पूर्वं व्याघ्रादिभावमनुसन्धधत इत्यर्थः ॥ 2॥ 3॥ दशमः खण्डः अनन्तरं प्रयाणदशायां जीवस्य नाशाभावः &amp;ldquo;अस्यसोम्यमहतो वृक्षस्यस्रयो मूलेभ्याहन्याज्जीवन् स्रवेत् यो मध्येऽभ्याहन्याज्जीवन् स्रवेत् योऽग्रेऽभ्याहन्याज्जीवन् स्रवेत् जीवापेतं वा व किलेदं म्रियते न जीवो म्रियते&amp;rsquo;&amp;rsquo; इति खण्डेन वर्णितः ॥ इत्येकादश खण्डः ॥ यथा सोम्य पुरुषं गन्धारेभ्योऽभिन्द्धाक्षमानीय तं ततो विजने विसृजेत् स यथा तत्र प्राङ्वोदङ् वा धराङ् वा प्रध्मायीताभिनद्धाक्ष आनीतोऽभिनद्धाक्षो विसृष्टः ॥ हे सोम्य यथालोके गन्धारेभ्यो जनपदेभ्यो निबद्धचक्षुषं कञ्चित्पुरुषं चोरो गृहीत्वा विजने विसृजेत्स दिग्भ्रमोपेतः प्राङ्मुखो वा उदङ्मुखो वा अधोमुखो वा पिनद्धाक्ष एव तस्करैरानीत अभिनद्धाक्ष एव विसृष्ट इति विक्रोशेत् ॥ 1॥ तस्य यथा अभिनहनं प्रमुच्य प्रब्रूयात् एतां दिशं गन्धारा एतां दिश ंव्रजेति सग्रामाद्ग्रामं पृच्छन् पण्डितो मेधावी गन्धारानेवाभिसम्पद्यते ॥ यथा कश्चित्कारुणिकस्तस्य बन्धनं मुक्त्वा उत्तरतो गन्धाराः एतां दिशं व्रजेत्युक्तो ग्रामाद्ग्रामान्तरं गच्छन् तैरुपदिष्टमार्गो मेधावी उक्तार्थाविस्मरणशीलः पण्डितः ऊहापोहक्षमधीयुक्तः यथा गन्धारानेव पुनरभिसम्पद्यत इत्यर्थः । एवमेवेहाचार्यवान् पुरुषो वेद तस्य तावदेव चिरं यावन्न विमोक्ष्येऽथ सम्पत्स्य इति । एवमाचार्येण ब्रह्मात्मकस्त्वमसि । अतस्तदात्मकतया स्वात्मानमनु सङ्घत्स्वेत्युपदिष्टस्सतदात्मकत्वमनुसन्धत्ते । एतादृशानुसन्धाननिष्ठस्य तस्य तावानेव विलम्बः यावत्प्रारब्धकर्मारब्धशरीरन्नविमोक्ष्यते । तदनन्तरं तु सद्रूपं ब्रह्म सम्पत्स्यते न विमोक्ष्येऽथसम्पत्स्य इति पुरुषव्यत्ययश्छान्दसः । केचित्तु तस्य तावदेवचिरमित्यत्र मे इत्यध्याहारः । तस्य मे तावानेव विलम्बः, यावत्कर्मभिर्नविमोक्ष्ये अतः परं ब्रह्म संयत्स्ये इत्युपासकस्यानुसन्धानप्रकारोऽनेन वाक्येनोच्यते इति वदन्ति ॥ 2॥ 3॥ इति चतुर्दशः खण्डः । तद्धास्य विजज्ञाविति विजज्ञाविति ॥ एवं नवकृत्वो बोधितः श्वेतकेतुरस्योद्दालकस्य वाक्यात्तद्ब्रह्मस्वरूपं विजज्ञौज्ञातवानित्यर्थः । व्यासार्योक्तरीत्योपासितवानित्यर्थः । द्विरुक्तिः सद्विद्या समाप्त्यर्था । इति षोडशः खण्डः ॥ ॥ इति सद्विद्या समाप्ता ॥&lt;/p&gt;</description>
    </item>
    <item>
      <title>05 आनन्दमयाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/05_AnandamayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/05_AnandamayAdhikaraNam/</guid>
      <description>&lt;p&gt;4.आनन्दमयाधिकरणम् ॥ 6॥ आनन्दमयोऽभ्यासात् (ब्र.सू.1। 1। 13)परमतत्त्वहितपुरुषार्थप्रतिपादिकानन्दवल्ली प्रस्तूयते ॥ ब्रह्मविदाप्नोति परम् ॥ निरतिशयबृहत्वाश्रयवस्तूपासकः सर्वेभ्य उत्कृष्टं ब्रह्म प्राप्नोतीत्यर्थः । &amp;ldquo;आवृत्तिरसकृदुपदेशात् (ब्र.सू.4.1.1)&amp;rsquo;&amp;rsquo; इत्यधिकरणोक्तन्यायेन वेदनोपासनादिशब्दानामेकार्थत्वात् । ब्रह्मविदित्यत्र विच्छब्दोप्युपासनपरःतत्क्रतुन्यायेन प्राप्यस्यैवोपास्यत्वात् । &amp;ldquo;ब्रह्मविदाप्नोतिपरम्&amp;rsquo;&amp;rsquo; इति परस्यब्रह्मणः प्राप्यत्वकथनात्तस्यैवोपास्यत्वमिति द्रष्टव्यम् । अत्र ब्रह्म तद्वेदनं प्राप्तिः प्राप्यं चेति चतुष्टयमुक्तम् । किं तद्ब्रह्म कीदृशं तद्वेदनं कीदृशी प्राप्तिः कीदृशं च प्राप्यमित्याकाङ्क्षायां मन्त्रमुखेन विवरितुं मन्त्रमवतारयति । तदेषाभ्युक्ता ॥ तत् ब्रह्माभिमुखीकृत्य एषा ऋृगध्येतृभिरुक्ता ब्राह्मणोक्तस्यार्थस्य वैशद्यमनेन मन्त्रेण क्रियत इत्यर्थः । एवमेव हि मान्त्रवर्णिकसूत्रे भाषितम् । सत्यं ज्ञानमनन्तं ब्रह्म ॥ यो वेद निहितं गुहायां ॥ परमे व्योमन् ॥ सोऽश्नुते सर्वान् कामान्सह ॥ ब्रह्मणा विपश्चितेति ॥ जन्मादिसूत्रे यतो वा इमानि भूतानीत्यादिकारणवाक्येन प्रतिपन्नजगज्जन्मादि कारणस्य ब्रह्मणस्सकलेतरव्यावृत्तं स्वरूपमभिधीयते सत्यं ज्ञानमनन्तं ब्रह्मेति । तत्र सत्यपदं निरुपाधिकसत्तायोगि ब्रह्माह । तेन विकारास्पदमचेतनं तत्संसृष्टचेतनश्च व्यावृतः । नामान्तरभजनार्हावस्थान्तरयोगेन तयोर्निरुपाधिकसत्तायोगरहितत्वात् । ज्ञानपदं च नित्यासङ्कुचितज्ञानैकाकारमाह । तेन कदाचित्सङ्कुचितज्ञानत्वेन मुक्ता व्यावृत्ताः । अनन्तपदं देशकालवस्तुपरिच्छेदरहितं स्वरूपमाह । सगुणत्वात्स्वरूपस्य स्वरूपेण गुणैश्चानन्तत्वेन पूर्वपदद्वयव्यावृत्तकोटिद्वयविलणास्सातिशय स्वरूपस्वगुणानित्या व्यावृत्ताः । विशेषणानां व्यावर्त्तकत्वादिति भाषितम् । नन्वत्र ज्ञानपदस्य विषयावगाहिज्ञानत्वं प्रवृत्तिमितं चेत्स्वरूपस्यातादृक्तवाऽज्ञानमित्यस्य ज्ञानगुणकमित्यर्थः पर्यवस्येन्नतु स्वरूपस्य ज्ञानत्वम् । स्वप्रकाशतारूपज्ञानत्वं प्रवृत्तिनिमित्तं चेत्स्वरूपस्य ज्ञानत्वमात्रं सिध्येन्नतु ज्ञानगुणकत्वम् । नचेष्टापत्तिः । &amp;ldquo;तद्गुणसारात्वात्तद्व्यपदेशः प्राज्ञवत् (ब्र.सू.2.3.29)&amp;rsquo;&amp;rsquo; इति सूत्रे यथा सत्यं ज्ञानमिति ब्रह्मणो ज्ञानगुणसारत्वाज्ज्ञानमिति व्यपदेश इति भाष्यं विरुध्येतेति चेत् ॥ उच्यते । स्वप्रकाशत्वमेव प्रवृत्तिनिमित्तम् । तत्र ज्ञानत्वाश्रयत्वमसङ्कोचात् स्वरूपतो गुणतश्चसिध्यति ब्रह्मशब्दात्प्रतीयमानं बृहत्त्वं यथा स्वरूपतो गुणतश्च सिध्यति तद्वदिति व्यासाचार्यैरुक्तम् । वस्तुतस्तु सत्यं ज्ञानमित्यस्यान्तोदात्तत्वात् &amp;ldquo;अर्शआद्यजन्त&amp;rsquo;&amp;rsquo; (अष्टा.7.2.127) त्वेन ज्ञानगुणत्वमेवार्थः । प्रज्ञानधन एवानन्दमय इति श्रुत्यन्तरात् ब्रह्मणो ज्ञानस्वरूपत्वमप्यस्तीति द्रष्टव्यम् । इहेदं नान्यत्रेति परिच्छेत्तुमशक्यत्वं देशापरिच्छेदः । इदमिदानीं नान्यदेति परिच्छेदायोग्यत्वं कालापरिच्छेदः । इदमिदं नेति परिच्छेदानर्हत्वलक्षणंसर्ववस्तुसामानाधिकरण्यार्हत्वं वस्त्वपरिच्छेदः । यद्वा वस्तुस्वभावतः परिच्छेदोवस्तु परिच्छेदः । यथा तुल्याकारत्वेऽपि तुल्यपरिमाणत्वेऽपि दशवर्णस्वर्णापेक्षया कलधौतादेरपकर्षस्तद्राहित्यं वस्त्वपरिच्छेदः । समाभ्यधिकराहित्यनिदानभूतैर्गुणैर्निरतिशयप्रकर्षोवस्त्वपरिच्छेद इत्युक्तम्भवतीति व्यासाचार्य्यैर्व्याख्यातम् । &amp;ldquo;नान्तङ्गुणानां गच्छन्ति तेनानन्तोय मुच्यते&amp;rsquo;&amp;rsquo; (वि.पु) इति स्मरणाद्गुणानन्त्यमनन्तशब्दार्थः । अत्र रूढिवशाद्देवताविशेषनिर्णयः । नचानन्तपदस्यनारायणवाचिनः पुल्लिङ्गत्वं स्यादिति वाच्यम् । इष्टापत्तेः । तस्य द्वितीयान्तत्वेन पुल्लिङ्गत्वस्येष्टत्वात् । द्वितीयान्तत्वाभावे च यो वेद निहितं गुहायामित्यत्र तच्छब्दाध्याहारप्रसङ्गात् । अनध्याहारेणोपपत्तावध्या हारस्यान्याय्यत्वात् । यदि चानन्तपदयौगिकार्थस्य त्रिविधपरिच्छेदराहित्यस्य नारायणादन्यत्राप्रसक्त्या श्रीपत्यादिशब्देष्विव न रूढिः कल्पनीयेत्युच्यते तदापि न नः क्षतिः । अत्र &amp;ldquo;सत्यं ज्ञानमनन्तं ब्रह्म&amp;rsquo;&amp;rsquo; इत्यनेन ब्रह्मशब्दार्थो विवृतः । हृदयगुहानिहितत्वप्रकारक ज्ञानप्रतिपादकेन &amp;ldquo;यो वेद निहितं गुहायाम्&amp;rsquo;&amp;rsquo; इत्यनेनविच्छब्दार्थ उक्तः । &amp;ldquo;परमे व्योमन्सोऽश्रुते&amp;rsquo;&amp;rsquo; इत्यंशेन आप्नोतिशब्दार्थ उक्तः । &amp;ldquo;सर्वान्कामान्ब्रह्मणा सह विपश्चिता&amp;rsquo;&amp;rsquo; इत्यनेन प्राप्यमुक्तम् । काम्यन्त इति कामाः कल्याणगुणाः । मुक्तस्य सर्वविषयविरक्तस्य तद्व्यतिरिक्तकाम्यान्तरासम्भवात् । अथ &amp;ldquo;य इहात्मानमनुविद्य व्रजन्त्येतांश्च सत्यान् कामान्&amp;rsquo;&amp;rsquo; (छा.8.1.6) इत्यादौकामशब्दस्य कल्याणगुणेष्वेव प्रयोगात् । विविधं पश्यन्ती चिद्यस्येति बहुव्रीहिः । निरुपाधिकानन्याधीनासङ्कुचितसर्वविषयकज्ञानवत्त्वं हि विपश्चित्वम् । अयं च गुणो नित्यमुक्तव्यावर्त्तकः । ब्रह्मापेक्षयापि तद्गुणानां फलदशायां प्राधान्यं प्रतिपादयितुं ब्रह्मणा सहेति निर्देशः &amp;ldquo;सहयुक्तेऽप्रधाने&amp;rsquo;&amp;rsquo; (अष्टा.2.3.79) इति हि पाणिनिस्मृतिः । न च भोग्यतायां गुणापेक्षया ब्रह्मणोऽप्राधान्यं दोषायेति शङ्क्यं &amp;ldquo;श्रियं त्वत्तोप्युच्चैर्वयमिह भणामः श्रृणुतराम्&amp;rsquo;&amp;rsquo;(श्री गुणरत्नकोशः) इतिवत्परमात्मापेक्षयापि तत्कल्याणगुणानां भोग्यतातिशयपर्यव सायित्वेनैतादृशाप्राधान्यस्य गुणत्वेन दोषत्वाभावात् । अतएव हि पुत्रेण सहौदनं भुङ्क्त इतिवद्भोक्तृसाहित्यपरत्वे ब्रह्मणोऽप्राधान्यप्रसङ्गात् । तत्परित्यज्य पयसा सहौदनं भुङ्क्ते इतिवद्भोग्यसाहित्यपरत्वमेव स्वीकृतम् । नाचात्र पक्षे ब्रह्मणोऽप्राधान्यं दोषायेति भोग्यसाहित्य पक्ष एव भगवता भाष्यकृता समाश्रितः । ननु &amp;ldquo;तेषामृग्यत्रार्थवशेनपादव्यवस्था&amp;rsquo;&amp;rsquo; (2) इति जैमिनिनार्थवशाधीनपादव्यवस्थात्वस्य ऋुग्लक्षणतयोक्तत्वात् । सह इत्यस्य पादान्तरस्थस्य ब्रह्मणेति पादान्तरस्थे नान्वयो न सम्भवति । ततश्च ब्रह्मणेति न सहयोगे तृतीया । अपि त्वित्थम्भूतलक्षणेतृतीया । सहेत्यस्य युगपदित्यर्थः । सर्वान्कामान्युगपदनुभवति ब्रह्मणा । ब्रह्मभूत इति यावत् । अत एव स्कान्दे &amp;ldquo;सोश्रुते सकलान्कामानक्रमेण सुरर्षभाः । विदितो ब्रह्मरूपेण जीवन्मुक्तो न संशयः&amp;rsquo;&amp;rsquo; इत्युप बृंहितमिति चेन्न । तेषामृग्यत्रार्थवशेनेत्यस्योपलक्षणमात्रत्वात् । उपलक्षण पक्षमभ्युपगम्यैव तद्व्याख्यातृभिरप्यर्थवशेन वा वृत्तवशेन वा पादव्यवस्थेति व्याख्यातत्वादभियुक्तानां मन्त्रप्रसिद्धिविषयत्वं मन्त्रत्वमितिवत् । अभियुक्तानामृक्पद प्रसिद्धिविषयत्वमेव ऋक्त्वम् । ततश्च पादान्तरस्थेनापि पादान्तरस्थपदान्वयो युक्तः । ब्रह्मणेत्यस्येत्थम्भूतलक्षणत्वाश्रयणे ब्रह्मभूत इत्यर्थोऽपि न सम्भवति श्वेतच्छत्रेण राजत इत्यादौ तथाऽदर्शनात् । त्वदुक्त स्कान्दवचनस्य पूर्वैस्सम्प्रतिपन्नैरनुदाहृतत्त्वाच्च भाष्यकृदुक्त एवार्थः । इतिशब्दो मन्त्रसमाप्तिद्योतनार्थः । सत्यञ्ज्ञानमनन्तमित्युक्तंवस्त्व परिच्छेदलक्षणमानन्त्यं सर्वोपादानत्वसर्वान्तरत्वमुखेन प्रपञ्चयति । तस्माद्वा एतस्मादात्मन आकाशस्सम्भूतः ॥ तस्मादित्यनेन ब्रह्मविदाप्नोति परमिति व्यवहितब्राह्मणोक्तं परामृश्यते । एतस्मादिति सत्यञ्ज्ञानमित्यव्यवहितमन्त्रोक्तं परामृश्यते । ततश्च मन्त्रब्राह्मणोक्तादात्मन आकाशः समुत्पन्न इत्यर्थः । आकाशाद्वायुः ॥ वायोरग्निः ॥ अग्नेरापः ॥ अद्भ्यः ॥ पृथिवी ॥ अत्र &amp;ldquo;तत्तेजऐक्षत ता आपऐक्षन्ते&amp;rsquo;&amp;rsquo;(छां.6.2.3)ति तेजः प्रभृतिष्वीक्षणादि श्रवणादाकाश वायुतेज आदिशब्दास्तत्तच्छरीरकपरमात्मपरा इति &amp;ldquo;तेजोतस्तथाह्याह (ब्र.सू.2.3.10)&amp;rsquo;&amp;rsquo; इत्यधिकरणे स्थितम् । पृथिव्या आेषधयः ॥ आेषधीभ्योऽन्नम् । अन्नात्पुरुषः । पुरुषः शरीरमित्यर्थः । शिष्टं स्पष्टम् ॥ 2॥ स वा एष पुरुषोऽन्नरसमयः ॥ अयं देहः अन्नरसस्य परिणामः । &amp;ldquo;अन्नमशितं त्रेधा विधीयते तस्य यः स्थविष्ठो धातुस्तत्पुरीषं भवति यो मध्यमस्तन्मांस&amp;rsquo;&amp;lsquo;मित्याद्युक्तरीत्या जाठराग्निपच्यमानान्नरस सारांशनिर्वर्त्यमानमांसादिमयत्वाच्छरीरस्येति भावः ॥ तस्येदमेव शिरः॥ अयं दक्षिणः पक्षः॥ अयमुत्तरः पक्षः॥ अयमात्मा॥ इदं पुच्छं प्रतिष्ठा ॥ तस्य देहरूपस्य पुरुषस्येदं प्रत्यक्षतो दृश्यमानमेव शिरः । बाहुद्वयं पक्षौ । अधस्तद्ग्रीवायानाभेरूर्ध्वम्परिदृश्यमानो यं मध्यमो देहभाग आत्मा &amp;ldquo;मध्यमं ह्येषामङ्गानामात्मा&amp;rsquo;&amp;rsquo; इति श्रुतेः । धारकत्वेन प्रधानभूत इत्यर्थः । इदं नाभेरधस्तात्परिदृश्यमानं चरणद्वयं पुच्छवदाधारत्वात्पुच्छ मित्यर्थः । अत्र पुरुषशब्दितमनुष्यपाण्यादेः पक्षत्वादिरूपणं प्रतिपत्तिसौकर्यार्थमिति द्रष्टव्यम् । तदप्येष श्लोको भवति । तस्मिन्नेवार्थे ब्राह्मणोक्ते अयं मन्त्ररूपः श्लोको भवतीत्यर्थः । इति प्रथमोऽनुककः ॥ अन्नाद्वैप्रजाः प्रजायन्ते ॥ याः काश्च पृथिवीँ श्रिताः ॥ अथो अन्नेनैव जीवन्ति ॥ अथैनदपियन्त्यन्ततः ॥ पृथिव्यां वर्तमानास्सर्वाः प्रजा अन्नादेवोत्पद्यन्ते । उत्पन्नाश्चान्नेनैव जीवन्ति । अन्तकाले तत्रैव लयं यान्तीत्यर्थः ॥ अन्नँ हि भूतानां ज्येष्ठम् ॥ तस्मात्सर्वौषधमुच्यते ॥ सर्वभूतोपकारकत्वादन्नमेव ज्येष्ठम् । अत एवाशनायादिव्याधिनिवर्तकत्वात्तदेव सर्वौषधमुच्यत इत्यर्थः । आेषधीभ्योऽन्नमिति आेषधिपरिणामत्त्वं निमित्तीकृत्यान्ने प्रयुक्तमौषधिशब्दं भेषजत्वनिमित्तकतया श्रुतिर्व्यपदिशतीतिद्रष्टव्यम् ॥ सर्वं वै तेऽन्नमाप्नुवन्ति ॥ येन्नं ब्रह्मोपासते ॥ अत्र ब्रह्मदृष्टिं कुर्वन्तः यावदन्नमपेक्षितं तावदन्नं प्राप्नुवन्तीत्यर्थः । ब्रह्मदृष्टिहेतुभूतं ब्रह्मसाम्यमाह । अन्नँ हि भूतानां ज्येष्ठम् ॥ तस्मात्सर्वौषधमुच्यते ॥ ब्रह्मणोऽपि सकलरोगनिवर्तकतया सर्वभेषजत्वस्य सत्त्वादितिभावः ॥ 1॥ अन्नाद्भूतानि जायन्ते ॥ जातान्यन्नेन वर्धन्ते ॥ जननवृद्धिहेतुत्वमन्नब्रह्मणोस्सममित्यर्थः । अन्नशब्दस्य निर्वचनमाह ॥ अद्यतेऽत्तिचभूतानि ॥ तस्मादन्नन्तदुच्यत इति ॥ जीवनदशायां स्वयमद्यते नाशदशायामलभ्यमानतया वा विपरीतपरिणामहेतुतयावा &amp;ldquo;अन्नं मृत्युं तमुजीवातुमाहुः&amp;rsquo;&amp;rsquo; इति श्रुत्युक्तरीत्याऽत्तृत्वलक्षणं संहर्तृत्वं द्रष्टव्यम् । एवमाकाशादेरन्नमयशब्दितस्थूलशरीरपर्यन्तस्य ब्रह्मैवात्मा उपादानं चेत्युक्त्वा स आत्मा क इत्यपेक्षायामानन्दमय एव स आत्मेति दर्शयितुं स्थूलारुन्धतीन्यायेन स्थूल देहान्तर्वर्तिनं प्राणमयमात्मत्वेन दर्शयति । सूक्ष्मामरुन्धतीं दर्शयितुं प्रवृत्तः प्रथमत एव सूक्ष्मायाअरुन्धत्याः प्रदर्शनासम्भवं पर्यालोच्य तत्समीपवर्तिस्थूलतारकामिय मेवारुन्धतीति प्रदर्शयति । तस्यां स्थूलतारकायां श्रोतुररुन्धतीत्वबुद्धौ दृढायां तत्समीपवर्तिनीं वस्तुतोऽरुन्धतीं सूक्ष्मामियमेवारुन्धतीति प्रदर्शयति सोऽयं (स्थूलारुन्धतीन्यायः)तस्माद्वा एतस्मादन्नरसमयात् ॥ अन्योऽन्तर आत्मा प्राणमयः ॥ देहान्तर्वर्ती देहादन्यो यःप्राणमयः स एवात्मा आत्मनाऽऽकाशः सम्भूतइति आकाशादिसर्वोपादानत्वेन तदन्तर्यामित्वेन च निर्दिष्ट आत्मेत्यर्थः । भगवता भाष्यकृता &amp;ldquo;अन्वयादितिचेत्स्यादेवावधारणात्&amp;rsquo;&amp;rsquo;(ब्र.सू.3.3.17) इति सूत्रेऽन्नमयादन्तरे प्राणमये प्रथमं परमात्मबुद्धिरवतीर्णा । तदनन्तरं च प्राणमयादन्तरे मनोमये ततो विज्ञानमये तत आनन्दमय ेइति भाषितम् । अत्र पञ्चवृत्तेः प्राणस्य प्राणनवृत्तिप्रचुरत्वात् प्राणमयत्वम् ॥ तेनैष पूर्णः । तेन प्राणमयेनात्मना अयमन्नरसमयः पूर्ण इत्यर्थः । व्याप्त इति यावत् । सर्वस्यापि देहस्य प्राणव्याप्तत्वादिति भावः । स वा एष पुरुषविध एव ॥ प्राणमयोऽपि पुरुषविधः पुरुषाकृतिरेवेत्यर्थः । हस्तपादादिमत्त्वेन पुरुषविधत्व भ्रान्तिं व्युदस्यति ॥ तस्य पुरुषविधताम् ॥ अन्वयं पुरुषविधः ॥ तस्यान्नमयस्य पुरुषविधत्वमनुकृत्यप्राणमयोऽपि पुरुषविध इत्यर्थः । ततश्च तद्वदेव शिरः पक्षपुच्छादिमत्तया पुरुषविध इत्यर्थः ॥ 2॥ तस्य प्राणएवशिरः । व्यानो दक्षिणः पक्षः अपानमु(उ) त्तरः पक्षः ॥ स्पष्टोर्थः । आकाश आत्मा ॥ &amp;ldquo;यथाकाशस्थितो नित्यं वायुस्सर्वत्रगो महान्&amp;rsquo;&amp;rsquo; (श्री.भ.गी.9.6) इतिस्मृत्युक्तरीत्या वायुविकारभूत प्राणापानादिधारकत्वादाकाश स्यात्मत्वम् ॥ पृथिवी पुच्छं प्रतिष्ठा । पृथिव्यामाकाशस्य प्रतिष्ठितत्वात्तस्याः पुच्छत्वम् । तदप्येष श्लोकोभवति ॥ 3॥ इति द्वितीयोऽनुककः अथ इति द्वितीयोऽनु प्राणं देवा अनुप्राणन्ति ॥ मनुष्याः पशवश्चये ॥ प्राणमनु प्राणन्ति । प्राणाधीनजीवना इत्यर्थः ॥ प्राणो हि भूतानामायुः । तस्मात्सर्वायुषमुच्यते ॥ यस्मात्सर्वेषां भूतानां &amp;ldquo;यावदस्मिञ्छरीरे प्राणो वसति तावदायु&amp;rsquo;&amp;lsquo;रिति प्राणस्योच्छ्व सननिश्वसनादिलक्षणस्य सर्वभूतायुर्हेतुत्वम् । अतः प्राण एव सर्वेषामायुरित्युच्यत इत्यर्थः । सर्वमेव त आयुर्यन्ति । ये प्राणं ब्रह्मोपासते । एवं लक्षणे प्राणे ब्रह्मबुद्धिं कुर्वन्तः सर्वमायुः प्राप्नुवन्तीत्यर्थः । एवं प्राणमये आकाशाद्यन्नमयान्तान्तरात्मत्वबुद्धिमवतार्यतां बुद्धिं निवर्तयति ॥ तस्यैष एव शारीर आत्मा ॥ यः पूर्वस्य ॥ पूर्वस्यान्नमयस्य य आत्मा एष एव तस्य प्राणमयस्याप्यात्मेत्यर्थः । शारीरः शरीरप्रतिसम्बन्ध्यात्मेत्यर्थः । अनेनात्मशब्दस्य स्वरूपार्थत्वभ्रान्तिर्व्युदस्ता भवति । ततश्चान्नमय प्राणमयावेकात्मकौ नत्वन्नमयस्य प्राणमय आत्मेत्यर्थः ॥ 1॥ तर्ह्यन्नमय प्राणमययोः क आत्मा इत्याकाङ्क्षायामाह । तस्माद्वा एतस्मात्प्राणमयात् ॥ अन्योन्तर आत्मा मनोमयः ॥ अत्र मनोमय इत्यत्र प्राचुर्यार्थे मयट् । मनोबुद्ध्यहङ्कारचित्ताख्यान्तः करणवृत्तिषु मनोवृत्तेः प्रचुरत्वात् । तेनैष पूर्णः ॥ स वा एष पुरुषविध एव ॥ तस्य पुरुषविधताम् ॥ अन्वयं पुरुषविधः । पूर्ववदर्थः ॥ तस्य यजुरेव शिरः ॥ तस्यान्तः करणस्य यजुर्वेदविषयज्ञानजनकमनोव्यापारश्शिर इत्यर्थः । मुख्यार्थस्ययजुर्वेदस्य मनस्सम्बन्धाभावेन मनसश्शिरस्त्वरूपणासम्भवादिति द्रष्टव्यम् । एवमुत्तरत्रापि । ऋुग्दक्षिणः पक्षः ॥ सामोत्तरः पक्षः ॥ आदेश आत्मा ॥ इदं कुरु इदम्माकार्षीरितिविधिनिषेधरूपं रहस्यानुशासनमादेश इत्यर्थः । तत्र तज्जन्यज्ञानहेतुभूतान्तः करणवृत्तिरादेशशब्देनोच्यते । अथर्वाङ्गिरसः पुच्छं प्रतिष्ठा ॥ अथर्वाङ्गिरोभिर्दृष्टामन्त्राः प्रतिष्ठाहेतुभूतं पुच्छमित्यर्थः । अत्रापि अथर्वाङ्गिरश्शब्दः तज्जन्यज्ञानहेतुभूतमनोव्यापारपरः ॥ तदप्येष श्लोको भवतिइति तृतीयोऽनुवाकः यतो ॥ वाचो निवर्त्तन्ते॥ अप्राप्य मनसा सह॥ आनन्द म्ब्रह्मणो विद्वान् ॥ न बिभेति कदाचनेति ॥ यस्माद्ब्रह्मानन्दाद्वाङ्मनसे इयत्तालक्षणं पारमप्राप्य निवर्तेते तादृशं ब्रह्मानन्दं विद्वान् &amp;ldquo;दृश्यतेत्वग्रयाबुध्या&amp;rsquo;&amp;rsquo; मनसा तु विशुद्धेन&amp;rsquo;&amp;rsquo; इत्युक्तरीत्या शुद्धेन मनसा ज्ञात्वा कदापि न बिभेतीत्यर्थः । अत्र ब्रह्मानन्दस्य विशुद्धमनोगोचरत्वप्रतिपादकत्वादस्य श्लोकस्य मनोविषयत्वमस्तीति द्रष्टव्यम् । तस्यैष एव शारीर आत्मा ॥ यःपूर्वस्य॥ पूर्वस्य प्राणमयस्य आत्मा स एव मनोमयस्याप्यात्मेत्यर्थः । एवं चान्नमयप्राणमय मनोमयानामेक आत्मेत्युक्तं भवति । स क इत्यपेक्षायामाह ॥ तस्माद्वा एतस्मान्मनोमयादन्योन्तर आत्मा विज्ञानमयः ॥ अत्र विज्ञानमयो जीवः । न बुद्धिमात्रं मयट्प्रत्ययेन व्यतिरेकप्रतीतेः ॥ तेनैष पूर्णः ॥ स वा एष पुरुषविध एव ॥ तस्य पुरुषविधताम् ॥ अन्वयं पुरुषविधः ॥ पूर्ववदर्थः। तस्य श्रद्धैव शिरः ॥ ऋुतं दक्षिणःपक्षः ॥ सत्यमुत्तरःपक्षः ॥ अत्र श्रद्धाऋुतसत्यशब्दाः ज्ञानविशेषपराः ॥ योग आत्मा ॥ &amp;ldquo;ब्रह्मणे त्वा महस ऊँ&amp;rsquo;&amp;rsquo; इत्यात्मानं युञ्जीतेति विहितज्ञानविशेषो योगशब्देनोच्यते ॥ महः पुच्छम्प्रतिष्ठा । योगविरोधिनिरसनसामर्थ्यलक्षणं महः पुच्छमित्यर्थः । एतेषां श्रद्धादीनामात्म गुणत्वेन प्रसिद्धत्वात्तत्तदवच्छिन्नमात्मस्वरूपं शिरः पक्षपुच्छादिमत्तया प्रतिपाद्यत ेइति द्रष्टव्यम् । अतःस्वस्मादनतिरिक्तैः स्वावयवैश्शिरः पक्षपुच्छादिरूपणपरत्वात्प्रकरण स्येति भाष्यस्य न विरोधः ॥ तदप्येष श्लोको भवति ॥ 4॥ इति चतुर्थोऽनुवाकः ॥ विज्ञानं यज्ञं तनुते ॥ कर्माणि तनुतेऽपि च ॥ अत्र विज्ञानमयशब्दनिर्दिष्टोजीवोविज्ञानशब्देनोच्यते । आत्मस्वरूपस्य स्वप्रकाशतयाज्ञानैकनिरूपणीयत्वेनचविज्ञानशब्देनाभिधानसम्भवात् । &amp;ldquo;कृत्यल्युटोबहुलम्&amp;rsquo;&amp;rsquo; (अष्टा.3.3.113) इति जानातीत्यर्थेकर्तरिल्युडाश्रीयते । नन्द्यादित्वंवाश्रित्य &amp;ldquo;नन्दिग्रहि (अष्टा.3.1.134) ॥ इत्यादिनाकर्तरिल्युः आश्रीयते । तेन केवलविज्ञानमात्रपरामर्शे यज्ञन्तनुतेकर्माणि तनुतेपिचे&amp;quot;ति प्रतिपादितवैदिकलौकिककर्मकर्तृत्वासम्भवादन्तर्यामिब्राह्मणे&amp;quot;िश्वय आत्मनि तिष्ठन्नि&amp;rsquo;&amp;lsquo;ति माध्यन्दिनपाठगतात्मशब्दस्थाने यो विज्ञाने तिष्ठन्नि&amp;rsquo;&amp;lsquo;ति काण्वपाठदर्शनाद्विज्ञानशब्दो जीवात्मपरः । विज्ञानं देवास्सर्वे ब्रह्मज्येष्ठमुपासते ॥ सर्वेदेवा विज्ञानं जीवस्वरूपमेव प्रधानशब्दाभिलप्यादचेतनाद्ब्रह्मणो ज्येष्ठं प्रजापतिविद्योक्तरीत्या उपासतइत्यर्थः ॥ विज्ञानं ब्रह्म चेद्वेद तस्माच्चेन्न प्रमाद्यति ॥ शरीरे पाप्मनो हित्वा सर्वान् कामान्समश्नुत इति ॥ यस्तुजीवरूपं ब्रह्म वेद तस्माच्चजीवादन्तिमप्रत्ययपर्यन्तं न प्रमाद्यति चेच्छरीरे पाप्मनो हित्वा देहेवर्त्तमान एव विनष्टाश्लिष्टापूर्वोत्तराधः सर्वान्कामान्समश्रुते ॥ तस्यैष एव शारीर आत्मा ॥ यः पूर्वस्य ॥ तस्माद्वा एतस्माद्विज्ञानमयादन्योन्तर आत्माआनन्दमयः ॥ तेनैष पूर्णः ॥ स वा एवपुरुषविध एव ॥ तस्य पुरुषविधताम् ॥ अन्वयं पुरुषविधः ॥ तस्य प्रियमेव शिरः ॥ मोदो दक्षिणः पक्षः ॥ प्रमोद उत्तरःपक्षः ॥ आनन्द आत्मा ॥ ब्रह्मपुच्छं प्रतिष्ठा ॥ इष्टवस्तुदर्शनजन्यं सुखं प्रियम् । तल्लाभजन्यं सुखं मोदः । लब्धस्योपभोगजन्यं सुखं प्रमोदः । सुखातिशयआनन्दः ॥ 2॥ न च मध्यमकायत्वेन रूपितस्यानन्दस्य पुच्छत्वेन रूपितस्य ब्रह्मणश्च भेदाभावेन तस्यैवात्मत्वेन पुच्छत्वेन च रूपणं कथमितिवाच्यम् ॥ एकस्यैव ब्रह्मणोब्रह्मत्ववेषेणपुच्छत्वम्, आनन्दत्ववेषेणात्म शब्दितमध्यकायत्व मित्युपपत्तेः ॥ नचानन्दरूपब्रह्मस्वरूपस्यकथमानन्दप्रचुरलक्षणमानन्द मयत्वमा नन्दस्य चानन्दप्रचुरत्वा भावादितिवाच्यम् ॥ आनन्दस्वरूपस्यैव ब्रह्मणः प्रियमोद प्रमोदशब्दावाच्यशिरः पक्षतादि रूपितधर्मभूतानन्दमयत्ववत्तस्याप्युपपत्तेः । अत्र पूर्वेष्वन्नमयादिषु चतुर्षुपर्यायेष्वनि रूपितस्यब्रह्मणोवयवत्वस्यास्मिन्नानन्दमयपर्याये निरूपणम्ब्रह्मविदाप्नोति परमित्युपक्रान्तस्य ब्रह्मोपदेशस्यानन्दमयपर्याये समापनमिति ज्ञापनार्थमिति द्रष्टव्यम् । अतोऽत्रानन्दमय एव प्रक्रान्तं ब्रह्म ॥ तदप्येष श्लोको भवति ॥ 4॥ इति पञ्चमोऽनुवाकः ॥ असन्नेव सभवति । असद्ब्रह्मेति वेद चेत् । अस्ति ब्रह्मेति चेद्वेद । सन्तमेनं तता ेविदुरिति । पूर्वेषु चतुर्षु पर्यायेषूदाहृतानां श्लोकानां पुच्छवद्विषयत्वदर्शनादयमपि श्लोकः पुच्छवदानन्दमयविषयक एव । न तु ब्रह्मपुच्छमिति निर्दिष्टतदेकदेशविषयः । ततश्च ब्रह्मशब्देना नन्दमय एवोच्यते । आनन्दमयसदसत्त्वज्ञानान्मोक्षसंसारौ भवतइत्यर्थः । आनन्दमयरूपस्य ब्रह्मणः आकाशादिविज्ञानमयान्तपदार्थान्तर्यामि तया निर्दिष्टस्याप्यात्मान्तरमस्ति किमिति शङ्कां व्युदस्यति ॥ तस्यैष एवशारीर आत्मा । यः पूर्वस्य ॥ पूर्वस्य आकाशादिविज्ञानमयान्तपदार्थस्यात्मभूत एष आनन्दमय आत्मा । तस्यानन्दमय स्यात्मेत्यर्थः । ततश्चानन्यात्मत्वमुक्तं भवति ॥ न च पूर्वेषु पर्यायेषु तस्यैष एव शारीरआत्मेत्यस्यानन्यात्मत्व प्रतिपादकत्वादर्शनादस्मिन्पर्याये तदाश्रयणेऽर्थवै रूप्यंस्यादिति शङ्क्यम् । पूर्वेषु पर्यायेष्वनुक्तस्यैव ब्रह्मावयवत्वस्येहनिरूपणात्तस्माद्वा एतस्मादानन्द मयादन्योन्तरात्मेति निर्देशाभावाच्च एतत्पर्यायगतस्यतस्यैष एव शारीर आत्मेत्य स्यानन्यात्मत्वमेवार्थः । आनन्दमयब्रह्मप्रतिपादनानन्तरम्ब्रह्मविदाप्नोति परमित्युपक्रमाभिहित प्राप्तिविशदी करणार्थं प्रश्रानुपक्षिपति ॥ अथातोऽनुप्रश्नाः ॥ उता विद्वानमुं लोकं प्रेत्य कश्चनगच्छतीति ॥ आहो विद्वानमुंलोकं प्रेत्य कश्चित्समश्नुता ॥ 3॥ पूर्वप्रतिपादनस्य बुभुत्साहेतुत्वमतः शब्देनोच्यते । उतेति निपातस्यच्छान्दसोदीर्घः । अथासपत्नानितिवदविद्वानितिपदेसतिहि आद्युदात्तत्वंस्यात् । तत्पुरुषेतुल्यार्थेति स्मरणात् । अन्तोदात्तं चेदं पदम् । उत विद्वानितिच्छेदः । अविप्रकृष्टहृदयादि स्थानस्थमनवच्छिन्नं ब्रह्मोपासिनो विद्वान्किमितः प्रेत्यामुंलोकं परमेव्योमन्नित्युक्तंलोकं गच्छतीत्येकः प्रश्नः । उत गत्यनपेक्षमिहैव ब्रह्माप्नोतीत्यर्थसिद्धः प्रश्नः । आहो विद्वान्समश्रुत इति भोक्तृत्वं विवक्षितम् । अयमर्थः कश्चिदहं ग्रहेणोपासीनोऽपि विद्वानमुंलोकं गत्वाकिंसमश्नुते भोग्यभूतब्रह्मानुभवतीत्येकः प्रश्नः । उत ब्रह्मस्वरूपेणैकीभवतीत्यर्थासिद्धः प्रश्नः । एवंशास्त्रवैविध्यमूलागतिविशेषस्वरूपभेदसदसद्भावविषयाः प्रश्नाःबहुवचनेनविवक्षिताः । एतत्सर्वंव्यासाचार्यैः &amp;ldquo;उपासात्रैविध्यात् (ब्र.सू.1.1.13)&amp;rsquo;&amp;rsquo; तिसूत्रेस्पष्टमुक्तम् ॥ एतान्प्रतिवक्तुं जगत्कारणत्वौपयिकगुण विशिष्टस्यैव ब्रह्मणः प्राप्यत्वादिज्ञापनायाह ॥ सोऽकामयत बहुस्यां प्रजायेयेति ॥ सआनन्दमयआत्मा देवमनुष्यादिरूपेण बहुस्यां तदर्थमाकाशादिभूतरूपेण प्रजायेयेतिव्यष्टिसमष्टिरूपचेतनाचेतनविषयसङ्कल्पमकुरुतेत्यर्थः ॥ स तपोऽतप्यत ॥ स परमात्मा स्रष्टव्यालोचनरूपं तपः कृतवानित्यर्थः । &amp;ldquo;तप आलोचन&amp;rsquo;&amp;rsquo; इति हि धातुः । स तपस्तप्त्वा इदं सर्वमसृजत ॥ यदिदं किञ्च तत्सृष्ट्वा देवानुप्राविशत् ॥ ननु सर्वदा सर्वव्याप्तस्य ब्रह्मणः कोसौ सृष्टिकालानुप्रवेश इति चेदुच्यते ॥ गोजठरेगतवत्सवत्सर्वव्याप्तस्य ब्रह्मणः प्रत्येकंसर्ववस्तुषुपुष्कलप्रतीत्यर्हस्थितिविशेष एवानुप्रवेशः । अनेन &amp;ldquo;सत्यं ज्ञानमनन्तम्ब्रह्म योवेदनिहितं गुहायाम्&amp;rsquo;&amp;rsquo; इत्यत्रोक्तमनन्तस्य ब्रह्मणोहृदयगुहानिहितत्व मुपपादितं भवति ॥ तदनुप्रविश्य सच्च त्यच्चाभवत् ॥ सच्छब्देननिर्विकारतया सततैकरूपश्चेतन उच्यते । त्यच्छब्देन पूर्वपूर्वावस्थात्याग विकारास्पदमचेतनमुच्यते । ब्रह्मैवचेतनाचेतन नामरूप भाग्भवतीत्यर्थः । ननु ब्रह्मण एव सर्वोपादानतया सर्वभावे विकारास्पदत्वं स्यादित्याशङ्क्याह ॥ निरुक्तं चानिरुक्तञ्च निलयनं चानिलयनं च ॥ जातिगुणक्रियावत्तया जातिगुणक्रियाभिधायिशब्दवाच्यमचेतनं निरुक्तम् । जातिगुणादि शून्यचेतनजातमनिरुक्तम् । एता भूतामात्राः प्रज्ञामात्रास्वर्पिताइत्युक्तरीत्याऽचेतन वर्गाधारभूतं चेतनजातं निलयनम् । आश्रितमचेतनजातम निलयनम् ॥ विज्ञानं चाविज्ञानञ्च ॥ अजडस्वरूपं जडस्वरूपं च ॥ सत्यञ्चानृतञ्च सत्यमभवत् ॥ निर्विकारतया सत्यत्वं चेतनस्य । इतरस्यत्व तथात्वम् । ततश्चनिरुक्तत्वानिरुक्तत्व निलयनत्वा निलयनत्व विज्ञानत्वाविज्ञानत्वयुक्त सत्यानृतशब्दितचेतनाचेतननामरूपभाग्वदपि ब्रह्म सत्यमेवाभवत् । अजहन्निर्विकारत्वलक्षण स्वस्वभावमेवाभवदित्यर्थः ॥ यदिदं किं च । तत्सत्यमित्याचक्षते ॥ यस्माच्चेतनाचेतनात्मकवर्गानुप्रविष्टतया सत्यशब्दितस्य ब्रह्मणआत्मत्वमत एव सर्वमपि चे तनाचेतनात्मकं जगच्छास्त्रदृष्टिमन्तः पुरुषाः पराशरादयो &amp;ldquo;हरेर्नकिञ्चिद्व्यतिरिक्तमस्ति ज्योतींषिविष्णुर्भूवनानिविष्णुः&amp;rsquo;&amp;rsquo; इत्याचक्षतइत्यर्थः ॥ तदप्येष श्लोको भवति ॥ स्पष्टोर्थः ॥ इति षष्ठोऽनुवाकःअसद्वा इदमग्रआसीत् । ततो वै सदजायत ॥ इदं स्थूलचेतनाचेतनशरीरकं ब्रह्मानभिव्यक्तनामरूपं ब्रह्म सृष्टेःप्रागासीत् । तस्मादिदं जगदभिव्यक्तनामरूपमभवदित्यर्थः । नन्वसच्छब्दितस्य ब्रह्मण उपादानत्वे कर्त्रन्तरमपेक्षितं निमित्तोपादानयोर्भेदावश्यम्भावादित्याशङ्क्याह ॥ तदात्मानँ स्वयमकुरुत ॥ आत्मानमेवोपादानत्वेन स्वीकृत्य स्वयमेवाकुरत ॥ तस्मात्तत्सुकृतमुच्यत इति ॥ यस्मात्स्वयमेव स्वस्वकार्यम् । अत एव ब्रह्म सुष्ठुकृतं कार्यं यस्य तत्सुकृतम् । कार्यस्य सौष्ठवं चानतिक्लेशरूपत्वम् । स्वभिन्नस्य कार्यस्य निर्माणे हि क्लेशप्रसक्तिः । ततश्चाक्लिष्टकार्यं ब्रह्मेति &amp;ldquo;निश्वसितमेतन्महतोभूतस्य&amp;rsquo;&amp;rsquo; इत्यादिश्रुतयो वदन्तीत्यर्थः । भवतु तत्सुकृतं तस्योपास्यत्वप्राप्यत्वयोः किमायातमित्यत्राह ॥ यद्वै तत्सुकृतम् ॥ रसो वै सः ॥ सुकृतमिति निर्दिष्टब्रह्मरसः आनन्दः ॥ रसँ ह्येवायं लब्ध्वानन्दी भवति ॥ तल्लाभादस्यानदित्वम् । ततश्चतस्यानन्दत्वात् प्राप्यत्वोपास्यत्वे युक्त इति भावः ॥ तदेवोपपादयति ॥ को ह्येवान्यात्कः प्राण्यात्॥ यदेष आकाश आनन्दो न स्यात् ॥ एष ह्येवानन्दयाति ॥ यद्ययमपरिच्छिन्नानन्दरसः परमात्मा नस्त्सांसारिकमापवर्गिकं च सुखं कः प्राप्नुयात् । अत एष एवानन्दयाति । अतस्तस्यसर्वविधानन्दहेतुत्वात्तस्य प्राप्यत्वमस्तीति भावः ॥ 1॥ यदा ह्येवैष एतस्मिन्नदृश्येऽनात्म्येऽनिरुक्तेऽनिलयनेऽभयम्प्रतिष्ठां विन्दते ॥ अथ सोऽभयं गतो भवति ॥ अदृश्ये चक्षुरादिग्रहणानर्हे आत्म्यं व्याप्यं शरीरमित्यर्थः । अनात्म्येऽशरीररूपइत्यर्थः । अत एवानिरुक्ते जातिगुणादिवाचिदेवादिपदावाच्ये । अनिलयने आधारशून्ये । अभयं अभयाय । &amp;ldquo;नाव्ययीभावादि&amp;rsquo;&amp;lsquo;तिचतुर्थ्या अम्भावः । &amp;ldquo;अर्थाभआवे यदव्यय&amp;rsquo;&amp;lsquo;मित्यव्ययीभावसमासः । अभयसाधनभूताम्प्रतिष्ठां निरन्तरस्मृतिलक्षणां निष्ठां यो विन्दते लभते स अभयं प्राप्नोति । अत्र व्यासाचार्य्यैः &amp;ldquo;अदृश्य इत्यचिद्व्यावृत्तिः । अनात्म्यइति बद्धव्यावृत्तिः । स हि परमात्मना व्याप्यः । यद्वा आत्म्यं व्याप्यं कर्मकृतशरीरं तद्रहितोऽनात्म्यः । अनिरुक्तइतिमुक्तव्यावृत्तिः । सहिबद्धावस्थायां देवादिशरीरशब्दैरुक्तः । अनिलयनइति नित्यमुक्तव्यावृत्तिः । &amp;ldquo;तेषां भगवानाधार&amp;rsquo;&amp;rsquo; इत्युक्तम् । एवं विहितायाः प्रतिष्ठाया विच्छेदेऽनर्थन्दर्शयति ॥ यदाह्येवैष एतस्मिनुदरमन्तरं कुरुते । अथ तस्य भयम्भवति ॥ एष उपासकः एतस्मिन्परमात्मनि ध्यानस्यान्तरंविच्छेदं दरमल्पमन्तरमपि यः कुरुते तस्य भयं भवतीत्यर्थः । पूर्ववाक्ये प्रतिष्ठाशब्देन निरन्तरध्यानवाचिनाध्यान गतनैरन्तर्यस्याभिहितत्वादत्रान्तरशब्देनापितस्यैवध्यानगतनैरन्तर्यस्य विरोधिनो ध्यानविच्छेदस्य ग्रहणमुचितम् । न तु परोक्तरीत्या &amp;ldquo;ब्रह्मण्यन्तरम्भेदं यः कुरुते जानातीत्यर्थः&amp;rsquo;&amp;rsquo; उचित इति द्रष्टव्यम् । वस्तुतस्तु ब्रह्मैक्यवादिनामस्माकं ब्रह्मणि नानात्वनिषेधो न प्रतिकूलः । अस्माभिर्नाना ब्रह्मवादस्यानभ्युपगमात् । तथापि प्रकरणानुगुण्यादस्मदुक्त एवार्थ उचित इति द्रष्टव्यम् । किम्भयं तत्राह ॥ तत्त्वेव भयं विदुषो मन्वानस्य ॥ विदुषो ब्रह्मोपासननिष्ठस्यतदतिरिक्तविषयस्पृहया निरन्तरमननमकुर्वतस्त देवामननं भयम् । नहितदपेक्षयाऽन्यद्भयमस्ति । उक्तं च महर्षिभिः &amp;ldquo;यन्मुहूर्तं क्षणं वापि वासुदेवो न चिन्त्यते । सा हानिस्तन्महच्छिद्रं सा भ्रान्तिस्सा च विक्रिया ॥ 1॥ वरं हुतवहज्वाला पञ्जरान्तर्व्यवस्थितिः ॥ न शौरिचिन्ताविमुखजनसंवासवैशसम् ॥ 2॥ इति ॥ तदप्येषश्लोकोभवति ॥ 5॥ 7॥ इति सप्तमोऽनुवाकः ॥ भीषास्माद्वातः पवते ॥ भीषोदेति सूर्य्यः ॥ भीषास्मादग्निश्चेन्द्रश्च ॥ मृत्युर्धावति पञ्चम इति ॥ अग्नीन्द्रसूर्यप्रमुखास्सर्वेऽपि देवप्रवराः परमात्मशासनातिवृत्तौ किं भविष्यतीति भीत्यास्वस्वकर्मसु जागरूका भवन्ति । अतश्चब्रह्मव्यतिरिक्तं कृत्स्नमपि पदं दुःखोदर्कत्वादनर्थरूपमेव । अतश्च तादृशपदकामनया मननविच्छेदस्यात्यन्त भयावहत्वात्ततो नभयं किञ्चिदस्तीत्यर्थः । एवं ब्रह्मवेदनस्य जगत्कारणत्वतदौपयिक सार्वज्ञादिगुणविशिष्टविषयकत्वमविच्छिन्नत्वं च विधाय प्राप्यस्यानन्दमयस्यब्रह्मण आनन्दमयशब्दप्रवृत्तिनिमित्तमानन्दप्राचुर्यन्दर्शयति ॥ सैषानन्दस्य मीमाँसा भवति ॥ वक्ष्यमाणानन्दविषयविचारोभवतीत्यर्थः ॥ युवास्यात्साधुयुवाध्यायकः । आशिष्ठोदृढिष्ठोबलिष्ठः । तस्येयं पृथिवी सर्वा वित्तस्य पूर्णा स्यात् । स एको मामानुषआनन्दः । श्रीत्रियस्य चाकामहतस्य ॥ अत्रव्यासाचार्यैः । साधुयुवाध्यायकः साधु यथाविधि । सम्यक्सम्प्रदायसिद्धतया स्वरवर्णादिभ्रंशरहितं वा युवशब्देन प्रत्यग्रत्वं विवक्षितम् । अविस्मरणान्नित्यनवं यथा तथाअध्ययनवानित्यर्थः । यद्वा स्वसमवयस्कानां सर्वेषामध्यायकअध्यापकः । तदधिकज्ञानइत्यर्थः । आशिष्ठः आशुतरक्रियः । यद्वाऽशनक्षमःइत्यर्थः । यद्वा आशीर्वादविषयभूतः । सर्वानुरञ्जकइत्यर्थः । &amp;ldquo;सर्वान्देवान्नमस्यन्ति&amp;rsquo;&amp;rsquo; इतिवत् । बलिष्ठो मनोबलवान् । द्रढिष्ठःदृढतरः । सत्त्वव्यवस्थितस्वभावइत्यर्थः । बलिष्ठः शारीरमानससर्वविधबलनान् । वित्तस्य पूर्णा वित्तेनपूर्णा । &amp;ldquo;पूरणगुणसहितार्थ (अष्ठ.2.2.11)&amp;rsquo;&amp;rsquo; इति षष्ठ्या अनुज्ञानात् । एवं गुणसमुदायंविभूतिफौष्कल्यं चोक्त्वा &amp;ldquo;स एको मानुष आनन्दः&amp;rsquo;&amp;rsquo; इति श्रुत्या तस्यैवानन्दत्वमुक्तम् । न चज्ञानभिन्नस्यगुणविभूत्यादेः कथमानन्दत्वमिति शङ्क्यम् । अनुकूलत्वं ह्यानन्दत्वम् । तच्च स्वत एवेष्टत्वम् । तच्चगुणविभूत्योरपि सम्भवति । तद्विषयस्य ज्ञानस्याप्यनुकूलत्वं विषयानुकूलत्वान्वयव्यतिरेकसिद्धम् । अतः श्रुतिस्वारस्याद्गुण विभूत्योरेवानन्दत्वम् । श्रोत्रियो ब्रह्मनिष्ठः । अकामहतः समस्तसांसारिकभोगानुपहतः । अतो मुक्त उच्यत इत्युक्तम् । एवं च युवत्वदृढगात्रत्वसौन्दर्यज्ञानबलैश्वर्यादयः सम्भूय यत्र भवन्ति स एकोमानुषानन्दः । अकामहतस्य श्रोत्रियस्य मुक्तस्यापिस आनन्दोऽस्ति मुक्तस्य सर्वानन्दानुभवशालितया तत्र मानुषानन्दस्यान्तर्गतत्वादितिभावः ॥ ते ये शतं मानुषा आनन्दाः॥ स एको मनुष्यगन्धर्वाणामानन्दः ॥ श्रोत्रियस्यवचाकामहतस्य॥ तेयेशतम्मनुष्यगन्धर्वाणामानन्दाः॥ स एको देवगन्धर्वाणामानन्दः॥ श्रोत्रियस्यचाकामहतस्य । ते ये शतं देवगन्न्धर्वाणामानन्दाः॥ स एकः पितृणां चिरलोकलोकानामानन्दः॥ श्रोत्रियस्य चाकामहतस्य ॥ तेयेशतं पितृणाञ्चिरलोकलोकानामानन्दाः॥ स एक आजानजानान्देवानामानन्दः॥ श्रोत्रियस्य चाकामहतस्य॥ ते ये शतमाजानजानां देवानामानन्दाः ॥ स एकः कर्मदेवानां देवानामानन्दः ॥ ये कर्मणा देवानपियन्ति ॥ श्रोत्रियस्य चाकामहतस्य ॥ ते ये शतङ्कर्मदेवानान्देवानामानन्दाः ॥ स एको देवानामानन्दः । श्रोत्रियस्य चाकामहतस्य । ते ये शतं देवानामानन्दाः । स एक इन्द्रस्यानन्दः । श्रोत्रियस्य चाकामहतस्य । तेये शतमिन्द्रस्यानन्दाः । स एको बृहस्पतेरानन्दः । श्रोत्रियस्य चाकामहतस्य । ते ये शतं बृहस्पतेरानन्दाः । स एकः प्रजापतेरानन्दः । श्रोत्रियस्य चाकामहतस्य ॥ ये मनुष्या एव सन्तः कर्मविशेषेण वा विद्याविशेषेण वान्तर्धानादिशक्त्युपेततया गन्धर्वत्वम्प्राप्तास्तेमनुष्यगन्धर्वाः । अन्तरिक्षलोकवासिनो देवगन्धर्वाः । चिरकालस्थायिलोकश्चिरलोकः । चिरलोको लोको येषां ते चिरलोकलोकः पितरः । आजानो देवलोकः । तत्र जाता आजानजाः । स्मार्तकर्मविशेषतो देवस्थानेषु जाता इत्यर्थः । अग्निहोत्रादिकर्मणा अग्नीन्द्रादिसायुज्यम्प्राप्ताःकर्मदेवाः । देवास्तु वसुरुद्रादयः त्रयस्त्रिंशद्धविर्भुजः । इन्द्राबृहस्पती प्रासिद्धौ । प्रजापतिश्चतुर्मुखः न तु दक्षादयः । एकवचनश्रवणात् ॥ ते ये शतं प्रजापतेरानन्दाः । स एको ब्रह्मण आनन्दः । श्रोत्रियस्य चाकामहतस्य ॥ अत्र ब्रह्मशब्दोब्रह्मविदाप्नोतिपरमिति प्रकृतब्रह्मपरः ॥ न च ब्रह्मानन्दस्य ते ये शतमिति परिच्छिन्नत्वं कथमिति शङ्क्यम् । क्षणार्द्धेन बहूनि योजनानि खौगच्छति इषुवद्गच्छति सवितेति इषुसाम्यप्रतिपादकवचनस्य गतिमान्द्यनिवृत्तिपरत्ववत्तेयेशतमिति वाक्यस्यापि चतुर्मुखानन्दाधिक्यमात्रपरत्वेन शतगुणितचतुर्मुखानन्दान्यूनानधिक परत्वाभावात् । एवम्भूत आनन्दमयो यो वेदनिहितं गुहायाम्&amp;rsquo;&amp;rsquo; इति हृदयगुहा निहितत्वेनोपास्यमानः कीदृशविग्रहविशेषविशिष्टः को वा देवताविशेष इत्याकाङ्क्षायामाह ॥ सयश्चायम्पुरुषे । यश्चासावादित्ये । सएकः ॥ &amp;ldquo;यएषोऽन्तरादित्येहिरण्यमयः पुरुषोदृश्यतेहिरण्यश्मश्रुर्हिरण्यकेशः आप्रणखात्सर्वएव सुवर्णः तस्यथाकप्यासम्पुण्डरीकमेवमक्षिणीतस्योदितिनाम&amp;rsquo;&amp;rsquo; (1) इत्यादित्यमण्डलान्तवर्ती कमनीयविग्रहयुक्तो यः पुण्डरीकाक्षः स एव हृदयगुहावर्तीविज्ञानमयादन्तरस्ततश्च पुण्डरीकाक्षत्वादिविग्रहोपेतो नारायण एवेत्यर्थः । ततश्च तादृशविग्रहविशिष्टत्वेन हृदय गुहान्तर्वर्तिनोभगवतोध्यानङ्कर्तव्यमिति फलितोर्थः । अत्र &amp;ldquo;सच्चत्यच्चाभवत्&amp;rsquo;&amp;rsquo; (1) इतिचिदचिच्छरीरकत्वेनानुसन्धानमुक्तम् । &amp;ldquo;सत्यञ्ज्ञानम्&amp;rsquo;&amp;rsquo;(2) इतिस्वरूपेणानुसन्धानमुक्तम् । तच्चस्वरूपेणानुसन्धानमादित्य मण्डलान्तर्वर्तिपुण्डरीकाक्षत्वादि विग्रहविशिष्टतया चोक्तं भवति । &amp;ldquo;जीवमुख्यप्राणलिङ्गान्नेतिचेन्नोपासत्रैविध्यात् (ब्र.सू.1.1.32)&amp;rsquo;&amp;rsquo; इति सूत्रे भगवता भाष्यकृता तदिदं त्रिविधं ब्रह्मानुसन्धानं प्रकरणान्तरेष्वप्याश्रितम् । &amp;ldquo;सत्यं ज्ञानमनन्तम्ब्रह्म&amp;rsquo;&amp;rsquo;(3) इत्यादिषु स्वरूपेणानुसन्धानं &amp;ldquo;तत्सृष्ट्वातदेवानुप्राविशत् तदनुप्रविश्यसच्चत्यच्चाभवत्&amp;rsquo;&amp;rsquo; (4) इति भोक्तृशरीरकतया भोग्यभोगोपकरण शरीरकतया चानुसन्धानमित्युक्तम् । एवमस्यप्राप्यत्वोपयुक्तं रूपमुक्तम् ॥ &amp;ldquo;उताविद्वानमुंलोकम्&amp;rsquo;&amp;rsquo; (5) त्यादिनोपक्षिप्तानां प्रश्नानामुत्तरमाह ॥ स य एवं वित् ॥ अस्माल्लोकात्प्रेत्य ॥ एतमन्नमय मात्मानमुप सङ्क्रामति ॥ एतं प्राणमयमात्मानमुपसङ्क्रामति ॥ एतम्मनोमयमात्मानमुपसङ्क्रामति॥ एतं विज्ञानमयमात्मानमुपसङ्क्रामति ॥ एत मानन्दमय मात्मानमुपसङ्क्रामति ॥ अत्र &amp;ldquo;सयएवंवित् अस्माल्लोकात्प्रेत्य&amp;rsquo;&amp;rsquo; इत्यनेन सर्वेषाम्ब्रह्मविदामर्चिरादिमार्ग उक्तोभवति । &amp;ldquo;आनन्दमयमात्मानमुपसङ्क्रामति&amp;rsquo;&amp;rsquo; इति मुक्तदशायां जीवब्रह्मणोरुपास्योपासकयोः भोक्तृभोग्यभावप्रतिपादनान्मुक्तौ जीब्रह्मणोरैक्यपक्षो व्युदस्तोभवति । एतमन्नमयमित्यादि पञ्चस्वपि पर्यायेषु एतच्छब्दः परमात्मपरः । अन्नमयप्राणमयमनोमयविज्ञान मयशब्दास्तच्छरीरकपरमात्मपराः । अत्र व्यासार्यैः सर्वोऽपि विद्वानस्माल्लोकात्प्रेत्यान्नमयादि समष्टिव्यष्टिविभूतिकन्निरतिशयानन्दं परमात्मानं भोग्यभूतं भोक्तासन्ननुभवतीति प्रश्नस्योत्तरमुक्तं भवतीत्युक्तम् ॥ अभयं प्रतिष्ठां विन्दते, अथ सोऽभयङ्गतो भवतीत्युक्तार्थे साक्षित्वेन श्लोकं पठति ॥ तदप्येषश्लोकोभवति ॥ 2॥ इत्यष्टमोऽनुवाकःयतोवाचोनिवर्तन्ते । अप्राप्यमनसासह ॥ आनन्दं ब्रह्मणो विद्वान् । न बिभेति कुतश्चनेति ॥ वाङ्मनसे आनन्दस्य इयत्तालक्षणं पारङ्गतुं प्रवृत्ते तदप्राप्यैव निवृत्ते भवतः । तादृशानन्दगुणकब्रह्मोपासनेन सर्वक्लेशभयादत्यन्तनिवृत्तिर्भवतीत्यर्थः ॥ तदेवोपपादयति ॥ एतँ ह वाव न तपति । किमहं साधुनाकरवम् । किमहं पापमकरवमिति ॥ खर्गादिहेतुकं सुकृतं नाकार्षं नरकादिहेतुभूतदुष्कृतमकार्षमिति ईदृशीचिन्ता एनं ब्रह्मविदं न बाधते । स्वर्गादिलोकेष्विच्छायाअभावात् । ब्रह्मज्ञानदग्धपापतया नरकादि भयस्याप्याभावात् । एतादृशं ब्रह्मविद्याप्रयुक्तमाहात्म्यमपि ध्येयमित्याह ॥ स य एवंविद्वानेते आत्मानँ स्पृणुते ॥ एते एताभ्यां चिन्ताभ्यामात्मानंस्पृणुते रक्षतीत्यर्थः । पुण्यपापफलानुभवो नास्तीत्युक्तं भवति ॥ उभे ह्येवैष एत आत्मानं स्पृणुते । य एवं वेद ॥ पुनर्वचनं पुण्यपापविधूननध्यानसातत्यतात्यर्यद्योतनायानुवाकसमाप्तिद्योतनाय च ॥ ॥ इत्युपनिषत् ॥ इत्थं परमरहस्योपदेशः तादृशोपदेशयोग्यायैव वक्तव्य इति भावः ॥ इत्यानन्दवल्लीद्वितीयाध्याय दीपिका ॥ इति -आनन्दमयाधिकरणं&lt;/p&gt;</description>
    </item>
    <item>
      <title>06 अन्तरधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/06_antaradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/06_antaradhikaraNam/</guid>
      <description>&lt;p&gt;5.अन्तरधिकरणम्अन्तस्तद्धर्मोपदेशात् । 1। 1। 21॥ छोन्दोग्येप्रथमाध्यायेषष्ठखण्डे ॥ अथ यएषोऽन्तरादित्ये हिरण्मयः पुरुषो दृश्यते ॥ आदित्यमण्डलस्यमध्ये हिरण्मयः कमनीयविग्रहः यः पुरुषोयोगिभिर्दृश्यत इत्यर्थः । &amp;ldquo;दृश्यतेत्वग्रयाया बुद्ध्यासूक्ष्मया सूक्ष्मदर्शिभिः&amp;rsquo;&amp;lsquo;इतिश्रुत्यैकार्थ्यात् । &amp;ldquo;हिरण्मय इति रूपसामान्याच्चन्द्रमुखवत्&amp;rsquo;&amp;rsquo; इति वाक्यकारः । ततश्च हिरण्मयशब्दस्य न मुख्यार्थोग्राह्य इति वाक्यकाराभिप्रायः । ततश्च हिरण्मयत्वमुज्जवलत्वमित्यर्थः । अतो नीलतोयदाभस्यापि हिरण्मयत्वे नानुपपत्तिः । यद्वा &amp;ldquo;कच्चिन्नतद्धेमसमानवर्णम् । तस्याननम्&amp;rsquo;&amp;rsquo; इति श्रीरामायण प्रयोगात् । &amp;ldquo;पश्यतेरुक्मवर्णम्&amp;rsquo;&amp;rsquo;(मुण्ड3.1.3) इति श्रुतेश्च । नीलतोयदाभस्यापि रुक्मवर्णत्वंसम्भवति । तत्र हेतुश्च सम्प्रदायगम्यः । एतत्सर्वं वेदार्थसङ्ग्रहप्रकाशिकायां स्पष्टम् । तत वावगन्तव्यम् । &amp;ldquo;यदापश्यः पश्यतेरुक्मवर्णम्&amp;rsquo;&amp;rsquo; (मुण्ड3.1.3) एव इति प्रकरणे &amp;ldquo;मन सातु विशुद्धेन&amp;rsquo;&amp;rsquo; इति रुक्मवर्णविग्रहविशिष्टस्य विशुद्धमनोग्राह्यत्वोक्तेः आरोपिताकारस्यविशुद्धमनोग्राह्यत्वा भावादनारोपितत्वं सिद्धम् । &amp;ldquo;ईक्षतिकर्मव्यपदेशात्सः&amp;rsquo;&amp;rsquo;(ब्र.सू.1.3.12) इत्यत्रेक्षणस्य परमार्थविषयत्वं वक्तव्यमिति परैरप्यङ्गीकृतत्वाच्च । &amp;ldquo;आदित्यवर्णन्तमसःपरस्तात्&amp;rsquo;&amp;rsquo; इतितमः पारवर्तिनः आदित्यवर्णविग्रहविशिष्टत्वाभिधानेन कल्पितत्वाप्रसक्तेः । न हि कल्पितस्य तमः पारवर्तित्वंसम्भवति ॥ हिरण्यश्मश्रुर्हिरण्यकेश आप्रणखात्सर्व एव सवुर्णः ॥ रमणीयश्मश्रुकेशो रमणीयसर्वावयव इत्यर्थः ॥ तस्य यथाकप्यासं पुण्डरीकमेवमक्षिणी ॥ कं पिवतीति कपिरादित्यः । तेनास्यते क्षिप्यते विकास्यत इति कप्यासम् । तदाह वाक्यकारः &amp;ldquo;आदित्यक्षिप्तं वा श्रीमत्वात्&amp;rsquo;&amp;lsquo;इति कं पिवतीति कपिर्नालं तस्मिन्नास्त इतिकप्यासम् । अपचितादपि पङ्कजान्नालस्थस्य पुण्डरीकस्यशोभातिशयवत्वं तादृशमिहविवक्षितम् । यद्वा । कं जलम् &amp;ldquo;आस उपवेशने&amp;rsquo;&amp;rsquo; इतिधातुरपिपूर्वकः । &amp;ldquo;वष्टिभागुरिरल्लोपमवाप्योरुपसर्गयोः&amp;rsquo;&amp;rsquo; (6) इतिवचनादकारलोपः । के जले अप्यास्त इति कप्यासं सलिलस्थमित्यर्थः । एवमस्यार्थत्रयस्योपपन्नतया वाक्यकारेण सिद्धान्तितत्वमभिप्रेत्य भगवताभाष्यकारेण वेदार्थसङ्ग्रहे&amp;quot;गम्भीराम्भः समुद्भूतसुमृष्टनालरविकरविकसितपुण्डरीकदलामलायतेक्षणः&amp;rsquo;&amp;rsquo; इत्यभिहितम् । मर्कटजघनसदृशपुण्डरीकसादृश्याद्यर्थान्तरन्त्वाश्लीत्वादिदोषदुष्टतया वाक्यकृदनादृतत्वाद्भाष्य कारेणाप्यनादृतम् । यद्यप्यमरकोशे &amp;ldquo;पुण्डरीकं सिताम्भोजम्&amp;rsquo;&amp;rsquo; इत्यनुशिष्टं तथापि शबरस्वामिना नवमाध्याये &amp;ldquo;मौद्गं चरुं निर्वपेत् श्रियै श्रीकामः&amp;rsquo;&amp;rsquo; इति विहितायामिष्टौ पुण्डरी काणि बर्हींषि भवन्तीति स्तरणार्थत्वेन विहितेषु पुण्डरीकेष्वतिदेशतः प्राप्तस्य &amp;ldquo;दर्भैस्तृणातिहरितैः&amp;rsquo;&amp;lsquo;इति मन्त्रस्य दर्भपदस्थाने पुण्डरीकपदं हरितपदस्थाने रक्तपदमूहितव्यमित्युक्तत्वात् । रक्ताम्भोजमेव पुण्डरीकमिति द्रष्टव्यम् ॥ तस्योदिति नाम ॥ स्पष्टोऽर्थः । तस्योन्नामकत्वे हेतुमाह । स एष सर्वेभ्यः पाप्मभ्य उदितः ॥ सर्वपाप्मोद्गतत्वादुन्नामकत्वमित्यर्थः। नीडाच्छकुतस्योद्गमनवत्पापपञ्जरादुद्गमनरूपमुख्यार्थस्य कुत्राप्यभावादुद्गमनेन तत्सम्बन्धराहित्यं लक्ष्यते &amp;ldquo;नैनं सेतुमहोरात्रे तरतः न जरा नमृत्युर्नशोको न सुकृतं न दुष्कृतमिति&amp;rsquo;&amp;rsquo; (छां-8.4.2) परमात्मनः सुकृतदुष्कृतसम्बन्धाभावो हि प्रति पाद्यते । तरतेः प्राप्तिवाचित्वात् । पापशब्दश्च पुण्यपापरूपोभयविधकर्मपरः । परमात्मप्रकरणेषु &amp;ldquo;नैनं सेतुमहोरात्रे तरतो न जरा न मृत्युर्नशोको न सुकृतं न दुष्कृतम् । सर्वे पाप्मानोऽतो निवर्तं ते&amp;rsquo;&amp;rsquo; (छां.8.4.2) इति सुकृतेऽपि पापशब्दप्रयोगात् । &amp;ldquo;पाप्मानः किल जरामृत्युशोकादयः सङ्ख्यातत्वादिति&amp;rsquo;&amp;rsquo; वाक्यकारवचनादलौकिकत्वे सत्यनिष्टफलसाधनत्वरूपप्रवृत्तिनिमित्त योगात्पुण्यस्यापि पापशब्दाभिधेयत्वोपपत्तेः । मुमुक्ष्वपेक्षया स्वर्गादीनामप्यनिष्टत्वात् । &amp;ldquo;एते वै निरयास्तातस्थानस्य परमात्मनः&amp;rsquo;&amp;rsquo;(वि.पु. 2.6.42) । &amp;ldquo;क्व नाकपृष्ठगमनं पुनरावृत्ति लक्षणम् । सर्वपापोदितत्वं नाम कर्मवश्यतागन्धराहित्यमिति फलितोर्थः । कृतानामपि कर्मणां फलजननशक्तिप्रतिभटलक्षणः कश्चिदैश्वरस्वभावविशेषोऽपहत पाप्मत्वाख्यः सर्वपापोदित शब्दार्थ इति द्रष्टव्यम् । एवं नाम विशिष्टस्य ध्यानस्य फलमाह ॥ उदेति ह वै सर्वेभ्यः पाप्मभ्यो य एवं वेद ॥ स्पष्टोर्थः ॥ तस्य ऋक्साम च गेष्णौ ॥ ऋक्सामेतद्गानरूपे अग्नीन्द्रादिप्रतिपादकऋक्सामज्ञेयत्वोक्त्या सर्वात्मकत्वमुक्तं भवत॥ ितस्मादुद्गीथः । यस्मात्परमात्मनः उन्नामकत्वं तद्गेष्णत्वं च ऋक्सामयोः अतः ऋक्सामात्मकद्वितीयभक्तेरुद्गीथत्वम् ॥ तस्मात्त्वेवोद्गाता एतस्य हि गाता । उन्नामकपरमात्मगातृत्वादेव ऋत्विग्विशेषस्य उद्गातृसञ्ज्ञत्वम् ॥ स एष ये चामुष्मात्पराञ्चो लोकास्तेषां चेष्टे देवकामानां च ॥ स एष हिरण्मयः पुरुषः आदित्यमण्डलोर्ध्ववर्तिलोकानां देव भोग्यभोगोपकरण भोगस्थानानां च नियन्तेत्यर्थः । इत्यधिदैवतम् ॥ उपदिष्टमिति शेषः । अथाध्यात्मम् ॥ 1॥ 2॥ 3॥ 4॥ उपदिश्यत इतिशेषः । अथ य एषोऽन्तरक्षिणि पुरुषो दृश्यते सैव ऋुक्तत्साम तदुक्थं तद्यजुस्तद्ब्रह्म । स एव ऋग्यजुः सामात्माउक्थादिशास्त्रात्मा ब्रह्म चेत्यर्थः । अत्रोक्थस्य त्रय्यपेक्षया पृथक्परिगणनं गोबलीवर्दन्यायेन द्रष्टव्यम् । तस्यैतस्य तदेवरूपं यदमुष्य रूपं यावमुष्य गेष्णौ तौ गेष्णौ यन्नाम तन्नाम । एतस्याक्ष्यन्तरवर्तिनः आदित्यान्तरवर्तिनो यद्धिरण्मयत्वादिरूपमुदिति नाम ऋक्सामरूपगेष्णौ च तानि सर्वाणि भवन्तीत्यर्थः । स एष एवैतस्मादर्वाञ्चोलोकास्तेषां चेष्टे मनुष्यकामानां चेति । एतस्मादक्षिस्थानादधोवर्तिनां लोकानां मनुष्यभोग्यादीनां च नियन्तेत्यर्थः । तद्य इमे वीणायां गायन्त्येतं ते गायन्ति ॥ यस्मादयमीश्वरस्तस्माद्धेतोर्वीणागायकाः सर्वेपि इममेव गायन्तीत्यर्थः । तस्य सर्वात्मकत्वेन देवमनुष्यादिकर्मकगानस्यापि परमात्मविषयकत्वादितिभावः ॥ तस्मात्ते धनसनयः । सनिर्लाभः । घनानां सनिर्येषां ते धनसनयः । ईश्वरगायकत्वादेव वीणागायकानां धनलाभवत्वं न ह्यनीश्वरगातृत्वे धनप्रशक्तिरस्तीति भावः ॥ अथ य एवंविद्वान्साम गायति उभौ स गायति । अध्यात्माधिदैवतभिन्नविद्यायुक्तः सन्नुद्गीथं यो गायति स चाक्षुषमादित्यस्थं च परमात्मानं गायतीत्यर्थः । उद्गीथस्य चाक्षुषेण परमात्मना आदित्यान्तरवर्तिना च परमात्मना ऐक्याध्यासविशिष्टतया तादृशोद्गीथगायकस्यैव परमात्मगायकत्वादितिभावः । तस्यैवंविदः फलमुच्यते । साऽमुनैव स एष ये चामुष्मात् पराञ्चो लोकास्तां श्चाप्नोति देवकामांश्च ॥ 7॥ अथानेनैव ये चैतस्मादर्वाञ्चो लोकास्तांश्चाप्नोति मनुष्यकामां श्च । सविद्वानमुनैवादित्यान्तरवर्तिना उपासितेन तदुपासनाविशिष्ट एषः तर्द्ध्वलोकान्देवकामां श्चाप्नोति । अनेनाक्ष्यन्तरवर्तिना मनुष्यलोकाधस्तनलोकान्मनुष्यकामांश्चाप्नोति चक्षुरादित्यस्थानवर्तिपरमात्मोपासनया सर्वलोकावाप्तिर्भवतीत्यर्थः । तस्मादुहैवंविदुद्गाता ब्रूयात् कं ते काममागायानीति ॥ एतादृशा विद्यायुक्त उद्गाता यजमानं प्रति हे यजमान ते कं देवकामं मनुष्यकामं वा गायानि सम्पादयानीति ब्रूयादित्यर्थः । नन्वेतादृशोक्तावुद्गातुः कथं सामर्थ्यमित्यत्राह । एष ह्येवकामगानस्येष्टे य एवं विद्वान्सामगायति साम गायति । एवं विदुषस्सामगस्य कामसम्पादकगानसामर्थ्यमस्तीत्यर्थः । द्विरुक्तिर्विद्यासमाप्त्यर्था । इति सप्तमः खण्डः ।&lt;/p&gt;</description>
    </item>
    <item>
      <title>07 आकाशाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/07_AkAshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/07_AkAshAdhikaraNam/</guid>
      <description>&lt;ol start=&#34;6&#34;&gt;&#xA;&lt;li&gt;आकाशाधिकरणम् ।&lt;/li&gt;&#xA;&lt;/ol&gt;&#xA;&lt;p&gt;आकाशस्तल्लिङ्गात् (ब्र.सू.1.1.23)&lt;/p&gt;&#xA;&lt;p&gt;छान्दोग्ये प्रथम-प्रपाठके ऽष्टम-खण्डे ।&lt;/p&gt;&#xA;&lt;div class=&#34;js_include&#34; url=&#34;https://vishvAsa.github.io/rAmAnujIyam/vedAH_sAma/tANDyam/ChAndogyopaniShat/sarva-prastutiH/1/08.md&#34; newLevelForH1=&#34;5&#34; includeTitle=&#34;false&#34;&gt; &lt;/div&gt;&#xA;&lt;div class=&#34;js_include&#34; url=&#34;https://vishvAsa.github.io/rAmAnujIyam/vedAH_sAma/tANDyam/ChAndogyopaniShat/sarva-prastutiH/1/09.md&#34; newLevelForH1=&#34;5&#34; includeTitle=&#34;false&#34;&gt; &lt;/div&gt;</description>
    </item>
    <item>
      <title>08 प्राणाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/08_prANAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/08_prANAdhikaraNam/</guid>
      <description>&lt;ol start=&#34;7&#34;&gt;&#xA;&lt;li&gt;प्राणाधिकरणम् । अतएवप्राणः (ब्र.सू.1.1.24)छान्दोग्ये प्रथमे नवमे-मटचीहतेषु कुरुष्वाटिक्या सह जाययोषस्तिर्ह चाक्रायण इभ्यग्रामे प्रद्राणक उवास ॥ चक्रस्य सुतः उषस्तिनामा कश्चन ऋषिः अश्मवृष्टिकृतदुर्भिक्षदूषितेषु कुरुदेशेषु आटिक्या अनुपजातपयोधरादिव्यञ्जनयाभार्यया सह इभ्यानां गजारोहाणां ग्रामे प्रद्राणकः अनशनेन कुत्सिताङ्गतिमापन्नः ब्रह्मविद्यानिष्पत्तये प्राणानामनवसादं काङ्क्षन्नुवास । द्राकुत्सायाङ्गताविति हि धातुः । चक्रस्य गोत्रापत्यमित्यर्थे अश्वादित्वात् &amp;ldquo;फञि&amp;rsquo;&amp;rsquo; चाक्रायण इति रूपम् ॥ 1॥ स हेभ्यं कुल्माषान् खादन्तं बिभिक्षे ॥ सोऽन्नार्थी पर्यटन्कुत्सितान्माषान् खादन्तमिभ्यं याचितवान् । कुल्माषान्खान्दन्तमिति निर्देशात्कुत्सितमाषार्थे कुल्माषशब्दस्य साधुत्वम् ॥ तँ होवाच नेतोऽन्ये विद्यन्ते यच्च येम इम उपनिहिता इति ॥ इतो मया भक्ष्यमाणादुच्छिष्टराशेः कुल्माषा अन्ये नविद्यन्ते यद्यस्माद्धेतोः इमे कुल्माषाः मे च ये मदीये भक्ष्यचये उच्छिष्टराशौ उपनिहिताः प्रक्षिप्ताः, अतः किं करोमीत्युषस्तिमिभ्य उवाचेत्यर्थः ॥ एतेषां मे देहीति होवाच ॥ उछिष्टानामपि मध्ये मह्यमपि किञ्चिद्देहीति प्रार्थितवानित्यर्थः । तानस्मै प्रददौ ॥ तान्कुल्माषान् उषस्तये दत्तवानित्यर्थः । हन्तानुपानमित्युच्छिष्टं वै मे पीतं स्यादिति होवाच ॥ समीपस्थमुदकं गृहीत्वा गृहाणानुपानमिति इभ्येनोक्तः तदुदकपाने उछिष्टोदकपानं मे स्यादित्युवाचेत्यर्थः ॥ 3॥ न स्विदेतेप्युच्छिष्टा इति न वा अजीविष्यमि मा न खादन्निति होवाच ॥ कामो म उदपानमिति ॥ किमेते कुल्माषा अनुच्छिष्ठा इति इभ्येन पर्यनुयुक्तः कुल्माषाखादने स्वस्य जीवनहानिर्भवति तावन्मात्रखादनेन धृतप्राणस्य स्वस्योच्छिष्टोदकपानं कामकारितं निषिद्धं स्यादित्युवाचेत्यर्थः ॥ 4॥ स ह खादित्वाऽतिशेषाञ्जाया आजहार ॥ उषस्तिस्तान् भक्षयित्वाऽतिशिष्टाञ्जायायै दत्तवानित्यर्थः ॥ साग्र एव सुभिक्षा बभूव तान् प्रतिगृह्य निदधौ ॥ सा जाया प्रागेव लब्धान्ना बभूव । तथापि स्त्रीस्वभावादनवज्ञाय (ज्ञया) तान्पत्युर्हस्तात्प्रतिगृह्य निक्षिप्तवती ॥ 5॥ स ह प्रातः सञ्जिहान उवाच यद्बतान्नस्य लभेमहि लभेमहि धनमात्राम् ॥ स होषस्तिः शयनम्परित्यजन्नेव पत्न्यां श्रृण्वन्त्यां यद्यन्नस्य स्तोकमपि लभेमहि तेनप्राणं धृत्वाल्पमपि धनं लभेमहीत्युवाचेत्यर्थः । कथं धनमात्रालभ्यते इत्यत्राह ॥ राजाऽसौ यक्ष्यते स मा सर्वैरार्त्विज्यैर्वृणीतेति ॥ राजाऽसौ नातिदूरे यजते स मां दृष्ट्वा सर्वाण्यार्त्विज्यानि त्वया कारयितव्यानीति प्रार्थयेतेत्युवाचेत्यर्थः ॥ 6॥ तं जायोवाच हन्त पत इम एव कुल्माषा इति ॥ हे पते मद्धस्तनिक्षिप्तास्त्वया कुल्माषास्ते इम एव तान्गृहाणेत्युक्तवतीत्यर्थः ॥ तान्खादित्वाऽमुं यज्ञं विततमेयाय ॥ तानेवपर्युषितोच्छिष्टान्कुल्माषान् भक्षयित्वा विस्तीर्णं यज्ञवाटं गतवानित्यर्थः ॥ 7॥ तत्रोद्गात्रादीना (द्गातृना) स्तावे स्तोष्यमाणानुपोपविवेश ॥ आस्तुवन्त्यस्मिन्नित्यास्तावः स्तोत्रस्थानम् । सदसि स्तोतुं प्रवृत्तानामुद्गातृप्रस्तोतृ प्रतिहर्तृणां समीपे उपविष्टवानित्यर्थः ॥ स ह प्रस्तोतारमुवाच । प्रस्तोतर्यादेवता प्रस्तावमन्वायत्ता तां चेदविद्वान्प्रस्तोष्यसि, मूर्द्धाते विपतिष्यतीति ॥ हे प्रस्तोतः प्रस्तावभक्तावध्यस्य यादेवतोपास्या तामविदित्वा यदि विदुषो मम समीपे प्रस्तोष्यति मूर्द्धा ते विपतिष्यतीत्यर्थः । यद्यपि ते नोभौकुरुतो यश्चैतदेवंवेद यश्चनवेदेत्यविदुषोप्यार्त्विज्याधिकारोस्ति । तथापि विद्वत्सन्निधावविदुषः कर्माधिकारो नास्तीति भावः ॥ 9॥ एवमेवोद्गातारमुवाच । उद्गातर्यादेवतोद्गीथमन्वायत्ता तां चेदविद्वानुद्गास्यसि । मूर्धा ते विपतिष्यतीति । एवमेव प्रतिहर्तारमुवाच । प्रतिहर्तर्यादेवता प्रतिहारमन्वायत्ता ता ञ्चेदविद्वान्प्रतिहरिष्यसि मूर्धा ते विपतिष्यतीति ॥ स्पष्टोऽर्थः ॥ ते ह समारतास्तूष्णीमासाञ्चक्रिरे ॥ ते ह प्रस्तोत्रादय उपरताः सन्तः मूर्द्धपातभयात्तूष्णीमेव स्थिता इत्यर्थः ॥ इति दशम खण्डःअथ हैनं यजमान उवाच भगवन्तं वा अहं विविदिषाणीति ॥ को भवानिति भवन्तं ज्ञातुमिच्छामीति उषस्तिं यजमान उक्तवानित्यर्थः । उषस्तिरस्मि चाक्रायण इति होवाच ॥ स्पष्टोर्थः ॥ 2॥ स होवाच भगवन्तं वा अहमेभिः सर्वैरार्त्विज्यैः पर्यैषिषं भगवतो वाहमविद्याऽन्यानवृषि भगवांस्त्वेव मे सर्वैरार्त्विज्यैरिति ॥ भगवन्तं सर्वगुणोपेतं श्रुत्वा सर्वाण्यार्त्विज्यानि भगवदधीनानि कर्तुं भवतोन्वेषण ङ्कृतवानस्मि । भगवतः अविद्या विदिर्लाभः नविदिः अविदिः &amp;ldquo;इक् कृष्यादिभ्यः&amp;rsquo;&amp;rsquo; (अष्टा.3.3.108) वा&amp;rsquo;&amp;rsquo; इति इक् । अविद्या अलाभेन, इमानृत्विजोवृतवानस्मि ॥ 2॥ इतः परमपि भगवानेवसर्वैर्ऋत्विक्कर्मभिर्वृत इत्युवाचेत्यर्थः । सर्वार्त्विज्यार्थं वृत इति यावत् ॥ तथेति ह्यथ तर्ह्येत एवसमतिसृष्टास्तुवतां यावत्त्वेभ्यो धनं दद्यास्तावन्मे (न्मम) दद्या इति । तथेत्युपगम्यानन्तरं त्वया पूर्वंवृता एत एव मया सम्यक् प्रसन्नेनानुज्ञाता उपदिष्टदेवताः सन्तस्तुवतां स्तुवन्तु । एभ्यो यावद्धनं प्रयच्छसि तावन्मम दद्या इत्युक्तवान् ॥ तथेति यजमान उवाच ॥ स्पष्टोऽर्थः ॥ 3॥ अथ हैनं प्रस्तोतोपससाद । उषस्तिवचनं श्रुत्वा प्रस्तोता विनयेन समीपमागतवानित्यर्थः॥ प्रस्तोतर्यादेवता प्रस्तावमन्वायत्ता तां चेदविद्वान् प्रस्तोष्यसि मूर्धा ते विपतिष्यतीति मा भगवानवोचत् कतमा सा देवतेति ॥ भगवान्मां प्रति प्रस्तोतर्यादेवतेत्यादिना यां देवतां पृष्टवान्सा देवता केति पप्रच्छेत्यर्थः ॥ 4॥ प्राण इति होवाच । अत्र प्राणयितृत्वगुणयोगात् प्राणशब्देन परमात्मैवोच्यते ॥ प्राणशब्दस्य मुख्यप्राणपरत्वं व्यावर्तयति ॥ सर्वाणि हवा इमानि भूतानि प्राणमेवाभिसंविशन्ति, प्राणमभ्युज्जिहते सैषा देवता प्रस्तावमन्वायत्ता ॥ प्राणमभिलक्ष्य संविशन्ति । समित्येकीकारे । ऐक्येन विशन्ति लीयन्तइत्यर्थः । प्राणमभ्युज्जिहते प्राणादेवोद्गच्छन्तीत्यर्थः । सर्वभूतलयोत्पत्तिस्थानत्वेन वेदान्तेषु प्रसिद्धा प्राणरूपा देवता प्रस्तावभक्त्यनुगता प्रस्तावभक्तावध्यस्योपास्येत्यर्थः । तां चेदविद्वान् प्रास्तोष्यो मूर्धा ते व्यपतिष्यत्तथोक्तस्य मयेति ॥ तां चेदाविद्वान् प्रस्तोंष्यसि मूर्धा ते विपतिष्यतीति मदुक्त्यनन्तरमप्युक्तिमनादृत्य तद्देवतामनभिज्ञाय यदि प्रास्तोष्यस्ततो मूर्धाते व्यपतिष्यदेव । अतस्साधुकृतं त्वया मत्समीपमागत्य विनयेन पृच्छतेतिभावः । अत्र मूर्द्धाते व्यपतिष्यत् तथोक्तस्य मयेत्युक्तस्या विदुषैवमुक्तस्याविदुषः तदनादरेण कर्मकरणे शिरः पातलक्षणः प्रत्यवायः । न तु विदुषानुक्तस्याविदुष इति भावः । व्यासार्यैस्तु मूर्धा ते व्यपतिष्यदित्यस्यऽऽत्मसत्ता न लभ्येतेत्यर्थ इत्यात्मसत्ताहानिपर्यन्तः प्रत्यवायोवर्णितः ॥ 5॥ 6॥ 7॥ 8॥ 9॥ इत्येकादशः खण्डः ॥&lt;/li&gt;&#xA;&lt;/ol&gt;</description>
    </item>
    <item>
      <title>09 ज्योतिरधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/09_jyotiradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/09_jyotiradhikaraNam/</guid>
      <description>&lt;ol start=&#34;8&#34;&gt;&#xA;&lt;li&gt;ज्योतिरधिकरणम् । ज्योतिश्चरणाभिधानात् (ब्र.सू.1. 1. 27 )छोन्दोग्ये तृतीयाध्याये द्वादशखण्डस्योपक्रमे ॥ चतुष्पात्त्वषाड्विध्याभ्यां ब्रह्मणो गायत्रीसादृश्यानुसन्धानरूपा विद्याप्रस्तूयते &amp;ldquo;इन्द्रःशचीपतिः । बलेन पीडितः । दुःश्चयवनो वृषा । समित्सुसासहिः&amp;rsquo;&amp;rsquo; । इति हि गायत्री चतुष्पदा । एकैकस्य पादस्य षडक्षरात्मकतया षडक्षरपादवत्त्वेन षड्विधा च । एवं ब्रह्मणोऽपि भूतशब्दितात्मवर्ग एकःपादः, कर्मार्जितभोगस्थानरूपः पृथिवीलोक एकः पादः, भोगोपकरणं शरीरमेकःपादः, आत्मस्थित्यनुगुणं प्रदेशविशेषरूपं हृदयमेकः पादः, इति भूतपृथिवीशरीर हृदयानि चत्वारः पादाः । तत्र सर्वभूतलक्षणपादस्य ब्रह्मात्मकवाक्कर्तृकगान कर्मत्वत्राण कर्मत्वलक्षणं विधाद्वयम् । पृथिवीलक्षणस्य पादस्य सर्वभूतप्रतिष्ठात्वसर्व भूतानतिवर्तित्वलक्षणं विधाद्वयम् । शरीरहृदयलक्षणयोः पादयोः प्राणप्रतिष्ठात्वतदनति वर्तित्वलक्षणंविधाद्वयम् । द्वयोरपि विधाद्वययोर्भेदाभावात् । ततश्च ब्रह्मरूपागायत्रीभूतपृथिवीशरीरहृदय रूपपाद चतुष्टवत्तया चतुष्पदा । एवं गानकर्मत्वत्राण कर्मत्वसर्वभूतप्रतिष्ठात्वसर्वभूतानतिवर्तित्वसर्व प्राणप्रतिष्ठात्वसर्व प्राणानतिवर्तित्व लक्षणविधाषट्कयुक्त तया षड्विद्या । अतश्चतुष्पात्त्व षाड्विध्याभ्यां ब्रह्मणि गायत्री सादृश्यानुसन्धानं कर्तव्यमिति प्रतिपादयति ॥ गायत्री वा इदं सर्वं भूतं यदिदं किञ्च ॥ अत्र गायत्रीशब्देन न प्रसिद्धा गायत्र्यभिधीयते । तस्या भूतादिपादचतुष्टयसम्बन्धाभावात्, &amp;ldquo;एतावानस्य महिमा&amp;rsquo;&amp;rsquo; इति पुंसूक्तमन्त्रप्रतिपाद्यत्वाभावाच्च । अपितु परमात्मा । यथा कुण्डपायिनामयने &amp;ldquo;मासमेकमग्निहोत्रं जुहोती&amp;rsquo;&amp;lsquo;त्यग्निहोत्रशब्दः प्रयुज्यमानःतत्सादृश्यविशिष्टानुष्ठानार्थः, तथा गायत्रीशब्दो ब्रह्मणि प्रयुज्यमानः तत्सादृश्यानुसन्धानार्थः । ततश्च गायत्री शब्देनब्रह्मैवाभिधीयते । वै शब्दोऽवधारणार्थः । ब्रह्मैव परिदृश्यमानं सर्वभूतात्मकमित्यर्थः । ततश्च ब्रह्मणोभूतलक्षणपादवत्त्वमुक्तम्॥ गायत्रीशब्दप्रवृत्ति निमित्तमपि ब्रह्मण्युप पादयन्विधाद्वयमाह ॥ वाग्वै गायत्री ॥ गायत्रीशब्दितं ब्रह्मैव वाग्रूपविशिष्टं भवतीत्यर्थः । &amp;ldquo;शब्दमूर्तिधरस्यैतद्रूपं विष्णोर्महात्मनः&amp;rsquo;&amp;rsquo; (1)इतिपराशरस्मृत्यनुरोधेन ब्रह्मण एव शब्दरूपत्वमितिभावः । ततश्चकिमित्यत्राह । वाग् वा इदं सर्वं भूतं गायति (च) त्रायते च ॥ वाग्रूपमेवब्रह्म सर्वाणि भूतान्यभिधत्ते । हिताहितविधिनिषेधमुखेन त्रायते च । अतो ब्रह्मणो वाग्रूपस्य गानत्राणकर्तृत्वाभ्यां गायत्रीशब्दवाच्यत्वम् । भूतात्मकपादवतो ब्रह्मणो वाक्कर्तृकगानत्राणकर्मत्वाभ्यां द्वैविध्यं चोक्तं भवति ॥ 1॥ उक्तार्थानुवादपूर्वकं द्वितीयं पादं सामानाधिकरण्येनाह ॥ या वै सा गायत्री इयं वा व सा येयं पृथिवी ॥ उक्तरूपविशिष्टप्रकृतधर्मिपरः यच्छब्दः । या सासर्वभूतरूपैकपादयुतगायत्री गायत्र्याख्यम्ब्रह्म तदेव प्रसिद्धा पृथिवीत्यर्थः । कथं पृथिव्या ब्रह्मात्मकत्वमित्यत्राह ॥ अस्याँ हीदँ सर्वं भूतं प्रतिष्ठितम् ॥ ब्रह्मात्मकत्वादेव हि सर्वभूतप्रतिष्ठात्वम् । नहि केवलपृथिव्याः सर्वभूतधारण शक्तिरस्तीत्यर्थः । प्रतिष्ठात्वं च नियतमित्याह । &amp;ldquo;एतामेव नातिशीयते&amp;rsquo;&amp;rsquo; इति ॥ पृथिवीं भूतजातं नातिवर्तते । कर्मवश्यात्मनां हि प्रतिष्ठात्वादेव पृथिवीनियमेनाशक्यातिक्रमणेत्यर्थः । पृथिवीमयब्रह्माण्डोदरे हि भोक्तृवर्गः परिवर्तते, न ततोऽन्यत्रेति भावः । एवं द्वितीयः पादो भूतप्रतिष्ठात्वतदनतिवर्तित्वरूपं विधाद्वयं चोक्तं ॥ 2॥ अथ तृतीयं पादमाह ॥ या वै सा पृथिवीयं वाव सा यदिदमस्मिन् पुरुषे शरीरम् ॥ पुरुषशब्दः शरीरविशिष्टजीवपरः । पृथिवीरूपपादविशिष्टा या गायत्री गायत्र्याख्यं ब्रह्म सा शरीरं शरीराख्यपादविशिष्टेत्यर्थः । भूतपृथिव्योर्गायत्रीसामानाधिकरण्येन निर्दिष्टतया भूतपृथिवीशब्दयोर्ब्रह्मपर्यन्तत्वेन तदुपस्थापनक्षमत्वात् । अग्र्यप्रायन्यायेनात्र शरीरलक्षण पादान्तरस्य निष्कर्षकशब्दत्वेपि सामानाधिकरण्येन निर्देशोयुक्तः ॥ शरीरस्य ब्रह्मात्मकत्वं प्राणप्रतिष्ठात्वतदनतिवर्तित्वाभ्यामुपपादयति ॥ अस्मिन्हीमे प्राणाः प्रतिष्ठिताः । एतदेव नातिशीयन्ते ॥ नातिवर्तन्त इत्यर्थः ॥ 3॥ चतुर्थम्पादमाह ॥ यद्वै तत्पुरुषे शरीरमिदं वाव तद्यदिदमस्मिन्नन्तः पुरुषे हृदयम् । शरीराख्यपादविशिष्टं यद्गायत्र्याख्यं ब्रह्म तदेव हृदयं हृदयलक्षणपादकमित्यर्थः ॥ हृदयस्य ब्रह्मात्मकत्वमुपपादयति ॥ अस्मिन्हीमे प्राणाः प्रतिष्ठिताः । एतदेव नातिशीयन्ते । प्राणशब्देन प्राणापानादय इन्द्रियाणि वा कथ्यन्ते । तेषां हृदयसम्बन्धिनाडीद्वाराहृदयप्रतिष्ठितत्वम् ॥ 4॥ एवं तृतीयचतुर्थपादयोः प्राणप्रतिष्ठात्वतदनतिवर्तित्वरूपं विधाद्वयं चोक्तम् ॥ एवमुक्तं चतुष्पात्त्वं षाड्विध्यं च निगमयति ॥ सैषा चतुष्पदा षड्विधा गायत्री ॥ नन्वेवं चतुष्पात्त्वे ब्रह्मणः परिच्छिन्नत्वं स्यादिति शङ्कायामुक्तस्य महिम्न एतावत्त्वप्रतिषेधिकामृचमुदाहरति ॥ तदेतदृचाभ्यनूक्तम् ॥ तदेतद्गायत्र्याख्यं ब्रह्माभिमुखीकृत्यऋचाप्युक्तम् ॥ 4॥ तामेवर्चं पठति ॥ तावानस्य महिमा ॥ पूर्वोक्तः सर्वोऽपि एतस्य महिमा नियाम्यवर्गः । ततो ज्यायाँ श्च पुरुषः ॥ पूर्वोक्तमहिमापेक्षया पुरुषःपरमात्मा ज्यायान् । ततोऽधिकमहिमशालीत्यर्थः ॥ पादोऽस्य सर्वा भूतानि ॥ अत्र सर्वाभूतानीति कार्यजगदन्तर्गताऽचित्संसृष्टाश्चेतना उच्यन्ते । सर्वा सर्वाणि पादः अंशमात्रमित्यर्थः । सर्वशब्दात्परस्य शेः &amp;ldquo;सुपांसुलुक्&amp;rsquo;&amp;rsquo; (अष्टा.7.1.39) इति लुकि नलोपे रूपम् । त्रिपादस्यामृतं दिवि ॥ अत्र द्युशब्दः समष्टिव्यष्टितत्त्वबहिर्भूताऽप्राकृतस्थानविशेषपरः । अप्राकृतस्थानविशेषेऽस्य परमात्मन अमृतं पादत्रयमित्यर्थः । त्रिपात्त्वञ्चाऽप्राकृतैर्भोग्यभोगस्थानभोगोपकरणविशेषैर्वा भूषणास्त्रादिरूपेण जगदन्तर्गतवस्त्वभिमानिभिर्नित्यैर्भगवदनु भवमात्रपरैर्नित्यसिद्धैश्च मुक्तैश्चात्मभिर्वा सम्भवति ॥ 6॥ इति द्वादशः खण्डः ॥ अथ चतुर्थपादत्वेनोक्तस्योपास्यतया वक्ष्यमाणस्य हृदयस्य स्तुत्यर्थं तत्स्थाकाशस्य बाह्याकाशाभेदेन महत्त्वं वक्तुं बाह्याकाशस्य ब्रह्मतुल्यत्वं सामानाधिकरण्येनाह । यद्वै तद्ब्रह्मेति वा व तद्योऽयं बहिर्धा पुरुषादाकाशो यो वै स बहिर्धा पुरुषादकाशो यं वा व स योऽयमन्तः पुरुष आकाशः ॥ स्वकार्यव्याप्तत्वामूर्तत्वाचलत्वादिभिर्ब्रह्मतुल्यबाह्याकाशाभिन्नः पुरुषान्तर्वर्त्याकाश इत्यर्थः । बाह्यान्तराकाशयोर्भेदसत्त्वेऽपि धर्मैक्याभिप्रायेणाभेदनिर्देशः । यो वै सोऽन्तः पुरुष आकाशोऽयं वा व स योऽयमन्तर्हृदय आकाशः । एवं ब्रह्मतुल्यबाह्याकाशाभिन्नपुरुषान्तर्गताकाशाभेदं हृदयाकाशस्योक्त्वै तादृशमहिमशाली हृदयाकाश इति स्तौति ॥ यो वै सोऽन्तर्हृदय आकाशः ॥ अन्तर्हृदये वर्तमानो य आकाशः अयं स एतादृशमहिमशालीत्यर्थः । अनया च हृदयाकाशस्तुत्या चतुर्थपादत्वेनोक्तं हृदयं स्तुतं भवति ॥ एवं चतुष्पदः षड्विधस्य ब्रह्मणः प्रपञ्चान्तर्भावेनपरिच्छिन्नत्वास्थिरत्वशङ्काव्यावृत्यर्थम्पूर्णत्वाप्रवर्तित्वगुणकतयोपासनं मोक्षफलंविदधाति ॥ तदेतत्पूर्णमप्रवर्ति ॥ पूर्णत्वमपरिच्छिन्नत्वमप्रवर्तित्वमचलत्वं स्थिरत्वम् ॥ पूर्णामप्रवर्तिनीं श्रियं लभते य एवं वेद ॥ अनन्तस्थिरा श्रीर्मुक्तैश्वर्यमेव । तदुपासीनो मुक्तिं भजतीत्यर्थः ॥ एवं गायत्रीविद्या प्रकृतस्य द्युसम्बन्धिनः सकलफलप्रदस्य ब्रह्मणः आभिरूप्यकीर्तिमत्त्व रूपफलविशेषार्थं कौक्षेयज्योतीरूपत्वेनोपासनविधानायाह ॥ अथ यदतः परो दिवो ज्योतिर्दीप्यते विश्वतः पृष्ठेषु सर्वतः पृष्ठेष्वनुत्तमेषूत्तमेषु लोकेषु ॥ &amp;ldquo;तथाक्षरात्सम्भवतीहविश्वम्&amp;rsquo;&amp;rsquo; (मुण्ड.1.1.7) इत्यत्र जगदर्न्तर्वतिव्यष्टिजाते विश्वशब्द प्रयोगाद्विश्वशब्दो व्यष्टिपर; सर्वशब्दः परिशेषात्समष्टितत्त्वपर इति व्यासार्यैरुक्तम् । ततश्च दिवोऽप्राकृतस्थानविशेषस्योपरिष्टात्समष्टिव्यष्टिबहिर्भूतेषु स्वावधिकोत्तमरहितोत्तम स्थानविशेषेषु &amp;ldquo;तस्य भासा सर्वमिदं विभाति&amp;rsquo;&amp;rsquo; (कठ.2.7.17) इत्यवभासकतया ज्योतिश्शब्दितः परमात्मा यो दीप्यत इत्यर्थः । अत्र यच्छब्दस्य सर्वनामत्वेन प्रकृतपरामर्शितया प्रकृतं त्रिपाद्ब्रह्म परामृश्यते ॥ इदं वाव तद्यदिदमस्मिन्नन्तः पुरुषे ज्योतिः ॥ तद्दिवः परस्ताद्दीप्यमानं त्रिपाद्ब्रह्म कौक्षेयज्योतिरेव । कौक्षेय ज्योतिश्शरीरकमेवेत्यर्थः । &amp;ldquo;अह ंवैश्वानरो भूत्वा प्राणिनां देहमाश्रितः । प्राणापानसमायुक्तः पचाम्यन्नं चतुर्विधम्&amp;rsquo;&amp;rsquo; (श्री.भा.गी.17.14) इति स्मरणात् । ततश्च तदात्मकत्वानुसन्धानं कंर्तव्यमित्यर्थः ॥ तस्यैषा दृष्टिर्यत्रैतदस्मिञ्छरीरे संस्पर्शेनोष्णिमानं विजानाति ॥ तस्य परमात्मशरीरभूतस्य जाठराग्नेरेषा दृष्टिः दर्शनमित्यर्थः । यत्र यदा अस्मिच्छरीरे हस्तस्पर्शेनोष्णिमानं विजानातीति यत्तदौष्ण्योपलम्भनमित्यर्थः । उपलभ्यमानोष्णस्पर्शस्य जाठराग्निसम्बन्धित्वात्तत्स्पर्शसाक्षात्कार एव तत्साक्षात्कार इत्यर्थः ॥ तस्यैषा श्रुतिर्यत्रैतत्कर्णावपिगृह्य निनदमिव नदथुरिवाग्नेरिव ज्वलत उपश्रृणोति ॥ यत्र यदाकर्णावङ्गुलिभ्यां पिधाय निनदमिव रथघोषमिव नदथुरिव नदथुमिव ऋषभकूजितमिव बहिर्ज्वलतोग्नेः शब्दमिवश्रृणोतीति यत्तदेव जाठराग्निश्रवणम् । आन्तरस्य शब्दस्य जाठराग्नि सम्बन्धित्वात् । तच्छब्दश्रवणमेव तच्छ्रवणमित्यर्थः ॥ तदेतद्दृष्टं च श्रुतं चेत्युपासीत ॥ तदेतत्परमात्मशरीरभूतं कौक्षेयज्योतिरुक्तरीत्या दृष्टत्वश्रुतत्वाभ्यामुपासीतेत्यर्थः ॥ तस्य फलमाह । चक्षुष्यः श्रुतो भवति ॥ य एवं वेद य एवं वेद । चक्षुष्यत्वमाभिरूप्यम् । चक्षुषे हित इत्यर्थे &amp;ldquo;शरीरावयवाद्यत्&amp;rsquo;&amp;rsquo; (अष्टा. 5.1.6)&amp;rsquo;&amp;rsquo; इतियत् । श्रुतत्वाङ्कीर्तिमत्त्वमिति । द्विरुक्तिर्विद्यासमाप्त्यर्था ॥ इति त्रयोदश खण्डः ॥&lt;/li&gt;&#xA;&lt;/ol&gt;</description>
    </item>
    <item>
      <title>10 इन्द्रप्राणाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/10_indraprANAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/rangarAmAnujaH/viShaya-vAkya-dIpikA/1/1/10_indraprANAdhikaraNam/</guid>
      <description>&lt;p&gt;9.इन्द्रप्राणाधिकरणम् । प्राणस्तथानुगमात् ॥ (ब्र.सू.1.1.29)कौषीतकिब्राह्मणे प्रतर्दनविद्यायाम् ॥ प्रतर्दनो हवै दैवोदासिरिन्द्रस्य प्रियं धामोपजगाम युद्धेन च पौरुषेण च ॥ दिवोदासस्यापत्यं दैवोदासिः नाम्ना प्रतर्दनः युद्धसाधनबलेन शौर्येण च युतः इन्द्रस्य प्रियं स्थानं स्वर्गमुपगत इत्यर्थः । तँ हेन्द्र उवाच । प्रतर्दन वरं वृणीष्वेति ॥ स्पष्टोऽर्थः ॥ स होवाच प्रतर्दनः त्वमेव मे वरं वृणीष्व । यं त्वं मनुष्याय हिततमं मन्यसे ॥ सर्वज्ञस्त्वं यं वरं मनुष्याय मे हिततमं मन्यसे तमेव वृणीष्व । अहमज्ञः हिततमं वरं न वेद्मीति ॥ तँ महेन्द्र उवाच । न वै परः परस्मै वृणीते । त्वमेव वृणीष्वेति ॥ न ह्यन्योऽन्यार्थं वरं वृणीते । अतस्त्वदभिलषितं वरं त्वमेव मत्तो वृणीष्वेत्यर्थः । अवरो वै तर्हि किल म इति होवाच प्रतर्दनः ॥ यदि हि त्वयापि नव्रियते तर्हि मम हिततमस्यापरिज्ञानाद्वराभाव एव प्राप्त इति प्रतर्दन इन्द्रमुवाचेत्यर्थः । अथो खल्विन्द्रः सत्यादेव नेयाय । एवमुक्तस्ते वरं ददानीति सत्याद्वाक्यान्नापेतः तत्र हेतुमाह । सत्यं हीन्द्र इति ॥ इन्द्रस्य सत्यप्रधानत्वादित्यर्थः । ततश्च वरं ददानीति मदुक्तं वाक्यमसत्यं मा भूदित्यमन्यतेत्यर्थः ॥ सहोवाच । मामेव विजानीहि । एतदेवाहं मनुष्याय हिततमं मन्ये । यन्मां विजानीयात् ॥ यदि ते हिततमनुपदेष्टव्यं तर्हि मदुपासनमेव हिततमं मोक्षसाधममिति मन्मतम् । अत इतरत्परित्यज्य मामुपास्स्वेत्यर्थः । अत्र प्रसिद्धजीवभावस्येन्द्रस्य हिततमत्वलक्षणमोक्षसाध नत्वाश्रयोपासनकर्मत्वासम्भवान्मामिति शब्दःस्वात्मभूतं परमात्मानभिदधाति । &amp;ldquo;य आत्मनि तिष्ठन्&amp;rsquo;&amp;rsquo; (बृह.6.7.22)। &amp;ldquo;अन्तः प्रविष्टश्शास्ता जनानांसर्वात्मा&amp;rsquo;&amp;rsquo; (तै.यजु.आर.3.11) इति शास्त्रेण स्वस्याप्यात्मभूतः परमात्मा निर्दिश्यते । अहम्बुद्धिशब्दाः परमात्मपर्यन्ता इति जानत इन्द्रस्य स्वात्मभूते परमात्मनि मामिनि शब्दप्रयोगे नानुपपत्तिः । ननु स्वायत्तेशब्दप्रयोगेऽसन्दिग्धम्परमात्मवाचकमेवपदं प्रयुज्यताम्, किं न्यायलभ्य परमात्मपर्यवसानेन मामितिशब्देनेति चेत् । स्यादेवम् । यदि परमात्मस्वरूपमात्रोपासनं विधित्सितं स्यात् । अपि तु स्वशरीरकतया । अतो मामिति निर्देश उपपद्यते । तत्क्रतुन्यायेन स्वोपासकस्य पापाश्लेषं वक्तुं स्वस्य पापाश्लेषं दर्शयति ॥ त्रिशीर्षाणं त्वाष्ट्रमहनम् ॥ त्रिशिरस्कं त्वाष्ट्रं विश्वरूपं हतवानस्मि ॥ अरुन्मुखान्यतीन् शालावृकेभ्यः प्रायच्छम् ॥ रौतीति रुद्वेदः । रुत् मुखे न विद्यते येषां ते अरुन्मुखाः । वेदान्तविमुखान्यतीञ्छ्वविशेषेभ्यः खादनाय प्रायच्छम् । बह्वीः सन्धा अतिक्रम्य दिवि प्राह्लादीयानतृणवहमन्तरिक्षे पौलोमान्पृथिव्यां कालकञ्जान् । न हनिष्यामीति कृताबह्लीः प्रतिज्ञा अतिक्रम्य दिविवर्तमानान्प्रह्लादपुत्रानतृणहम् अहनम् । तृह हिंसायामिति धातुः । अन्तरिक्षेपौलोमान् पुलोमसुतान् पृथिव्यां कालकञ्जाख्यानसुरांश्च हिंसितवानस्मि ॥ तस्य मे तत्र न लोम च मीयते ॥ एवं हिंसितवतो मे लोमापि न हिंस्यते ब्रह्मविद्याप्रभावादित्यर्थः । स यो मां विजानीयान्नास्य केन च कर्मणा लोको मीयते न मातृवधेन न पितृवधेन न स्तेयेन न भ्रूणहत्यया नास्य पापं चक्रुषो मुखं नीलं वेति ॥ य एतादृशं मदात्मकं परमात्मानमुपास्ते तस्य केनापि कर्मणा मातृवधपितृवधस्तेय भ्रूणहत्यादिलक्षणेन परलोकप्राप्तिर्न विरुध्यते । एवं पापङ्कृतवतोऽपिमयेदृशं पापं कृतमिति निर्वेदजनितमुखवैवर्ण्यमपि नास्तीत्यर्थः । चक्रुष इति क्वस्वन्तात्षष्ठी॥ एवञ्चेतनविशेषरूपस्वविशिष्टपरमात्मोपासनमुक्त्वाऽचेतनविशेषरूपप्राणविशिष्टोपासनमाह ॥ स होवाच । प्राणोऽस्मि प्रज्ञात्मा । तं मामायुरमृतमित्युपास्स्व । प्रज्ञारूप आत्मा प्रज्ञात्मा जीवः । जीवशरीरकइत्यर्थः । जीवशरीरकोऽहं प्राणोऽस्मि प्राणशरीरकोऽहमस्मि । तादृशं प्राणशरीरकं मामायुरमृतमित्युपास्स्व । कथं प्राणशरीरकस्यायुष्ट्वाऽमृतत्वे इत्याशङ्क्याह ॥ आयुःप्राणः । प्राणो वा आयुः । प्राण उ वा अमृतं यावद्ध्यस्मिञ्छरीरे प्राणो वसति तावदायुः । प्राणे न ह्येवामुष्मिल्लोङ्केऽमृतत्वमाप्नोति ॥ शरीरे प्राणस्थिते रुच्छ्वासादिलक्षणायुः साधनत्वादायुः प्राणः । लोकान्तरे चिरस्थायित्वरूपामृतत्वप्राप्तेःप्राणाधीनोपायानुष्ठानसाध्यत्वात्प्राणस्यामृतत्वम् । अत आयुष्ट्वामृतत्वेप्राणस्योपपद्येते । तद्वारापरमात्मनश्चोपपत्तेः आयुष्ट्वामृतत्वाभ्यां प्राणशरीरकब्रह्मणउपासनमुपपद्यते । यद्वा अत्र व्यासार्योक्तरीत्या तं मामायुरिति वाक्ये मामिति जीवविशिष्टतोच्यते । आयुरिति प्राणविशिष्टता । यो वै प्राण इतिह्यनन्तरमेव श्रवणात् । अमृतमिति स्वेन रूपेणावस्थितिः । एवं चास्मिन्नेव वाक्ये स्वेनरूपेण चिदचिद्विशिष्टतयाच त्रिविधोपासनं विधीयते । अतो नोपासनात्रयविधिकृतवाक्यभेद इति द्रष्टव्यम् ॥ 1॥ प्रज्ञात्मकत्वविशिष्टोपासनस्य फलमाह । प्रज्ञया सत्यसङ्कल्पं इति । अपहतपाप्मत्वादिगुणाष्टकलक्षणं ब्राह्मंरूपमित्यर्थः ॥ यो वै प्राणः सा प्रज्ञा या वै प्रज्ञा सा प्राणः ॥ ननु प्रज्ञाशब्दितजीवस्य प्राणस्य च कथमभेद इत्यत्राह । स ह ह्येतावस्मिञ्छरीरे वसतस्सहोत्क्रामतः ॥ सहोक्रमणप्रतिष्ठत्वादेककार्यकारिकारित्वादभेदव्यपदेशो युज्यते इत्युक्त्वा &amp;ldquo;प्राण एव प्रज्ञात्मा इदं शरीरं परिगृह्योत्थापयति&amp;rsquo;&amp;rsquo; (कौ.षी.3.1.2) इति प्रज्ञाशब्दितजीवसहायकस्य मुख्यप्राणस्यैव शरीरोत्थापकत्वमिति मुख्यप्राणस्यामुख्यप्राणापेक्षया वैलक्षण्यमुक्त्वा &amp;ldquo;यत्रैतत्पुरुषः सुप्तः स्वप्नं कथञ्च न पश्यति । अथास्मिन्प्राण एवैकधा भवति&amp;rsquo;&amp;rsquo; (छां.8.6.3) इति । सुषुप्तिदशायामपि प्राणविशिष्टपरमात्मनि जीवस्य लीनतया सुषुप्तावपि जीवप्राणयोः साहचर्यं प्रदर्श्य प्राणस्य सर्वभूतोपजीव्यत्वमुक्त्वा &amp;ldquo;अथ खलु यथा प्रज्ञायां सर्वाणि भूतान्येकं भवन्ति तद्व्याख्यास्यामः&amp;rsquo;&amp;rsquo; इति ॥ 4॥ प्रज्ञाशब्दितजीवस्य सर्वभूताश्रयत्वप्रकारः कथ्यत इति प्रतिज्ञायाऽऽह ॥ वागेवास्या एकमङ्गमुदूढं तस्या नाम पुरस्तात्प्रति विहिता भूतमात्रा ॥ अस्याः प्रज्ञायाः प्रज्ञया । जीवेनेति यावत् । वागिन्द्रियमेकमङ्गमुदूढं परिगृहीतामित्यर्थः । उद्वाहकर्मभूतपत्नीवत्परिगृहीतमित्यर्थः । वस्तुतस्तु स्वाङ्गाभावात्तस्या वाचः पुरस्ताद्ग्राह्यत्वेन प्रतिनियततयाविहिता भूतमात्रा नाम । एवमुत्तरत्रापि द्रष्टव्यम् ॥ घ्राणमेवास्या एकमङ्गमुदूढं तस्य गन्धः पुरस्तात् प्रतिविहिता भूतमात्रा ॥ चक्षुरेवास्या एकमङ्गमुदूढं तस्य रूपं पुरस्तात्प्रतिविहिता भूतमात्रा ॥ श्रोत्रमेवास्या एकमङ्गमुदूढं तस्य शब्दः पुरस्तात्प्रतिविहिता भूतमात्रा ॥ जिह्वैवास्या एकमङ्गमुदूढं तस्या अन्नरसः पुरस्तात्प्रतिविहिता भूतमात्रा ॥ हस्तावेवास्या एकमङ्गमुदूढं तयोः कर्माणि पुरस्तात्प्रतिविहिता भूतमात्रा ॥ शरीरमेवास्या एकमङ्गमुदूढं तस्य सुखदुःख ेपुरस्तात्प्रतिविहिता भूतमात्रा ॥ उपस्थमे वा (स्थ एवा) स्या एकमङ्गमुदूढं तस्यानन्दो रतिः प्रजातिः पुरस्तात्प्रतिविहिता ॥ भूतमात्रा ॥ प्रजातिः प्रजननमित्यर्थः ॥ पादावेवास्या एकमङ्गमुदूढं तयो रित्याः पुरस्तात्प्रतिविहिता भूतमात्रा ॥ इत्याः गमानि ॥ प्रज्ञैवास्या एकमङ्गमुदूढं तस्या धियो विज्ञातव्यं कामाः पुरस्तात्प्रतिविहिता भूतमात्रा । अत्र प्रथमान्तः प्रज्ञाशब्दो मनः परः । न तु प्रज्ञारूपजीवपरः । उत्तरत्र नेत्यांविजिज्ञासीत एतारं विद्यादित्यनन्तरं न मनोविजिज्ञासीतेति मनश्शब्दप्रयोगात्स्थानप्रमाणेन प्रज्ञाशब्दस्य मन एवार्थः । धियो विज्ञातव्यं मनोजन्यज्ञानविषय इत्यर्थः । कामाः काम्यमाना इत्यर्थः ॥ एवं नामगन्धरूपशब्दरसकर्मसुखदुःखानन्दगतिज्ञातव्यानां दशानां भूतमात्राणांवाग्घ्राणादिविषयत्वमुक्त्वा प्रज्ञाशब्दितस्य जीवस्य नामादिदशविधभूतमात्राव्याप्तिप्रकारमाह ॥ प्रज्ञया वाचं समारुह्य वाचा सर्वाणि नामान्याप्नोति ॥ अत्र प्रजाशब्द अव्यवहितप्रज्ञाशब्दनिर्दिष्टमनः परः । ततश्च मनसा वागिन्द्रियमधिष्ठाय तद्धारा सर्वाणि नामानि अभिलपनक्रियाद्वाराज्ञानेन व्याप्नोति । प्रज्ञया घ्राणं समारुह्य घ्राणेन सर्वान्गन्धानाप्नोति ॥ मनसा घ्राणेन्द्रियमधिष्ठाय तद्धारा सर्वान् गन्धान् ज्ञानेनाप्नोति । एवमुत्तरत्रापि द्रष्टव्यम् । प्रज्ञया चक्षुस्समारुह्य चक्षुषा सर्वाणि रूपाण्याप्नोति ॥ प्रज्ञया श्रोत्रं समारुह्यश्रोत्रेण सर्वाञ्छब्दानाप्नोति॥ प्रज्ञया जिह्वां समारुह्य जिह्वया सर्वान्अन्नरसानाप्नोति ॥ प्रज्ञया हस्तौ समारुह्य हस्ताभ्यां सर्वाणि कर्माण्याप्नोति ॥ प्रज्ञया शरीरं समारुह्यशरीरेण सुखदुःखे आप्नोति॥ प्रज्ञयोपस्थं समारुह्य उपस्थेनानन्दं रतिं प्रजातिमाप्नोति॥ प्रज्ञया पादौ समारुह्य पादाभ्यां सर्वा इत्या आप्नोति ॥ प्रज्ञयैव धियं समारुह्य धियो विज्ञातव्यं कामानाप्नोति ॥ ननु मनोद्वारा वागादिनियमनं किमर्थमित्याशङ्क्याह ॥ न हि प्रज्ञापेता वाङ्नाम किञ्चित्प्रज्ञापयेत् ॥ न हि मनोऽनधिष्ठितं वागिन्द्रियं नाम प्रज्ञापनसमर्थं भवतीत्यर्थः । अत्र लोकमेव साक्षित्वेनोदाहरति ॥ अन्यत्र मे मनोऽभूदित्याह नाहमेतन्नाम प्राज्ञासिषमिति ॥ लोको हि अन्यत्र मे मनोभूदित्युक्त्वैतन्नाम न प्राज्ञासिषमित्याह । मनोव्यासङ्गव शाज्ज्ञानपूर्वकनामाभिलपनलक्षणवागिन्द्रियव्यापारोनाभूदिति हि लोकः प्रत्येतीत्यर्थः । एवमुत्तरत्रापि द्रष्टव्यम् । नहि प्रज्ञापेतो घ्राणो गन्धं कञ्चन प्रज्ञापयेत् ॥ अन्यत्र मे मनोऽभूदित्याह ॥ नाहमेतद्रूपं प्राज्ञासिषमिति । न हि प्रज्ञापेतं श्रोत्रँ शब्दं कञ्चन प्रज्ञापयेत् ॥ अन्यत्र मे मनोऽभूदित्याह ॥ नाहमेतं शब्दं प्राज्ञासिषमिति ॥ न हि प्रज्ञापेता जिह्वा अन्नरसं कञ्चन प्रज्ञापयेत् ॥ अन्यत्र मे मनो भूदित्याह ॥ नाहमेतमन्नरसं प्राज्ञासिषमिति ॥ न प्रज्ञापेतौ हस्तौ कर्म किं चन प्रज्ञापयेताम् । अन्यत्र मे मनोऽभूदित्याह ॥ नाहमेतत्कर्म प्राज्ञासिषमिति ॥ न हि प्रज्ञापेतं शरीरं सुखं दुःखं किञ्चन प्रज्ञापयेत् ॥ अन्यत्र मे मनोऽभूदित्याह ॥ नाहमेत्सुखं दुःखम्प्राज्ञासिषमिति ॥ नहि प्रज्ञापेत उपस्थआनन्दं रतिं प्रजातिं काञ्चन प्रज्ञापयेत् ॥ अन्यत्र मे मनोऽभूदित्याह ॥ नाहमेतमानन्दं रतिं प्रजातिं प्राज्ञासिषमिति ॥ न हि प्रज्ञापेतौ पादावित्यां काञ्चन प्रज्ञापयेताम् ॥ अन्यत्र मे मनोऽभूदित्याह ॥ नाहमेतामित्यां प्राज्ञासिषमिति॥ नहि प्रज्ञापेता धीः काचन सिद्धयेत् ॥ एवं प्रज्ञाशब्दितस्य जीवस्य भूतमात्राव्याप्तिप्रकारकथनमुखेनाऽऽत्मानात्मविवेकं प्रदर्श्य &amp;ldquo;अन्या वाचो विमुञ्चथ&amp;rsquo;&amp;rsquo; (मुण्ड.2.2.7) इत्युक्तरीत्या भूतमात्राशब्दितानात्मविज्ञानं परिहर्तव्यमित्याह ॥ न प्रज्ञातव्यं प्रज्ञापयेत् ॥ ज्ञात्रात्मव्यतिरिक्तोऽनात्मभूतो विषयो न ज्ञातव्य इत्यर्थः । तदेव प्रपञ्चयति ॥ न वाचं विजिज्ञासीत वक्तारं विद्यात् ॥ अत्र वाक्छब्दः प्रकरणानुगुण्यान्नामपरः । वक्तारमुक्तरीत्या मनोधिष्ठितवागिन्द्रिय जन्याभिलपनक्रियया नाम वक्तारमात्मानमेव विद्यात् । वक्तृजीवशरीरकपरमात्मानं विद्यादिति यावत् । एवमुत्तरत्रापि द्रष्टव्यम् ॥ न गन्धं विजिज्ञासीत् घ्रातारं विद्यात् ॥ न रूपं विजिज्ञासीत रूपं विद्वांसं विद्यात् ॥ रूपं पश्यन्तं विद्यादित्यर्थः ॥ न शब्दं विजिज्ञासीत ॥ श्रोतारं विद्यात् ॥ नान्नरसं विजिज्ञासीत ॥ अन्नरसविज्ञातारं विद्यात् ॥ न कर्म विजिज्ञासीत कर्तारं विद्यात् ॥ न सुखदुःखे वजिज्ञासीत ॥ सुखदुःखयोर्विज्ञातारं विद्यात् ॥ नानन्दं न रतिं न प्रजातिं विजिज्ञासीत ॥ आनन्दस्य रतेः प्रजातेर्विज्ञातारं विद्यात् ॥ नेत्यां विजिज्ञासीत ॥ एतारं विद्यात् ॥ न मनो विजिज्ञासीत॥ मन्तारं विद्यात् ॥ ता वा एताः दशैव भूतमात्रा अधिप्रज्ञम् ॥ दशप्रज्ञामात्राअधि भूतम् ॥ यदि भूतमात्रा न स्युः ॥ न प्रज्ञामात्राःस्युः ॥ यदि वा प्रज्ञामात्रा न स्युः न भूतमात्राः स्युः ॥ न ह्युन्यतरतो रूपं किञ्चन सिध्येत् ॥ नो एवैतन्नाना ॥ नामगन्धरूपशब्दरसकर्मसुखदुःखानन्दगतिज्ञातव्यलक्षणदश भूतमात्रा तद्ग्राहि वाग्ध्राणचक्षुः श्रोत्रजिह्वाहस्तशरीरोपस्थपादमनोलक्षणादश प्रज्ञामात्राश्चान्योन्याधाराः । वागादीन्द्रियाणामभावे नामादिसिद्धेरभावेन वागादिलक्षणप्रज्ञामात्राधीन सिद्धि कत्वान्नामादिभूतमात्राणाम् । तेषां चाभावे तद्व्यवहारफलकप्रज्ञा मात्राशब्दितेन्द्रियाद्य निष्पत्तेः अतो ग्राह्यग्राहकोभयाधीनत्वात्सर्वलोकयात्रायाः ग्राह्येण विनाकृतं ग्राहकं ग्राहकेण विनाकृतं ग्राह्यं वा न कार्ये क्षमं भवति । नो एवैतन्नाना नानाशब्दो विनार्थकः । एतद्ग्राह्यग्राहकजातं परस्पराविनाभूतमित्यर्थः । तस्मात्प्रज्ञामात्राशब्दितमपीन्न्द्रियजातं भूतमात्रान्तर्गतमित्यर्थः । तद्यथा रथस्यारेषु नेमिरर्पिता नाभावरा अर्पिता एवमेवैता भूतमात्राः प्रज्ञामात्रास्वर्पिताः प्रज्ञामात्राः प्राणे अर्पिताः ॥ यथा रथस्य नाभौ रथचक्रमध्यवर्तिसरङ्घ्रकाष्ठविशेषेकाष्ठविशेषाः परितोऽर्पिताः । तत्र च नेमिशब्दितं वलयाकारं काष्ठं यथार्पितमेवं प्राणशब्दित परमात्मनि प्रज्ञामात्राशब्दनिर्दिष्टाश्चेतनाः अर्पिताः । तेषु च भूतमात्राशब्दित ग्राह्यग्राहकजातं सर्वं समर्पितमित्यर्थः ॥ नन्वत्र प्रज्ञामात्राशब्देन यदि भूतमात्रा न स्युः न प्रज्ञामात्रास्युः यदि प्रज्ञामात्रा न स्युः न भूतमात्रास्स्युरितिपूर्ववाक्ये प्रज्ञामात्राशब्दनिर्दिष्टानां वागादीनां ग्राहकाणां दशानामेवग्रहणमुचितम् । न तु यो वै प्राणः सा प्रज्ञेति व्यवहितकेवलप्रज्ञाशब्दनिर्दिष्टजीवपरत्वमितिचेन्न ॥ पूर्ववाक्येऽन्योन्याधाराधेयभावप्रतिपादनात्तत्र प्रज्ञामात्राशब्दस्यवागादिपरत्वेऽपीह प्रज्ञामात्राशब्दनिर्दिष्टस्य भूतमात्राश्रितत्त्वाप्रतिपादनात्प्राणशब्दित परमात्माश्रितत्वस्यैव प्रतिपादनात्प्रज्ञामात्राशब्दो जीवपर एव ॥ पूर्ववाक्ये बाधकबलात्प्रज्ञाशब्दस्य मुख्यार्थत्यागोऽपि इह तत्त्यागे कारणाभावात् । जडरूपस्य वागादेः प्रज्ञाशब्दमुख्यार्थकत्वा सम्भवात् । यथाअस्मिन्प्रकरणे &amp;ldquo;यावद्ध्यस्मिञ्छरीरे प्राणो वसति तावदायुः । अथास्मिन्प्राणएवैकधा भवति । एतस्मादात्मनः प्राणा यथायतनं विप्रतिष्ठन्ते&amp;rsquo;&amp;rsquo; इति त्रिष्वपि वाक्येषु मुख्यप्राणपरमात्मजीवपरत्वेन भिन्नार्थकत्वम् । एवं यथा प्रज्ञायां सर्वाणि भूतानि । न हि प्रज्ञापेता वाङ्नाम किञ्चित्प्रज्ञापयेत् । दशैव भूतमात्रा अधिप्रज्ञमिति वाक्येषु जीवमनोबाह्येन्द्रियरूपार्थत्रयविषये दृष्टप्रयोगस्य प्रज्ञाशब्दस्यार्थौचित्यानुसारेणैवार्थस्य वर्णनीयत्वात् । न चैकवचनान्तप्रज्ञाशब्दनिर्दिष्टस्य जीवस्य बहुवचनान्तप्रज्ञामात्राशब्देन परामर्शो न युक्तइतिवाच्यम् । सद्विद्यायां &amp;ldquo;स्वमपीतो भवति&amp;rsquo;&amp;rsquo; इति एकवचनान्तशब्दनिर्दिष्टस्य जीवस्य &amp;ldquo;सति सम्पद्य न विदुः&amp;rsquo;&amp;rsquo; (छां.6.10.2) इति बहुवचनान्तशब्दनिर्देशवदुपपत्तेः । एतत्सर्वं श्रुतप्रकाशिकायामिन्द्रप्राणाधिकरणेस्पष्टम् ॥ स एष प्राण एष प्राज्ञात्मानन्दोऽजरोऽमृतः ॥ प्रज्ञ एव प्राज्ञः निरुपाधिकसार्वज्ञाश्रयः । निरुपाधिकानन्दत्वविजरत्वविमृत्युत्वाश्रयः ॥ न साधुना कर्मणा भूयान्नो एवासाधुना कर्मणा कनीयान् ॥ पुण्यपापकृतोत्कर्षापकर्षशून्य इत्यर्थः ॥ एष ह्येवैनं साधु कर्म कारयति तं यमेभ्यो लोकेभ्य उन्निनीषति ॥ यं पुरुषम् एभ्योऽण्डान्तर्वर्त्तिभ्यो लोकेभ्यः उर्ध्वं भगवल्लोकं नेतुमिच्छति तं पुरुषं भगवल्लोकप्राप्तये साधुकर्मकारयति । कर्मणां भगवल्लोकप्राप्त्युपयोगित्वं च तद्धेतुभूतविद्याविरोधिपापनिरसनद्वारा । एष उ एवैनमसाधुकर्म कारयति तं यमधो निनीषति ॥ यमेभ्योलोकेभ्योऽननुत्सुते इति पाठद्वयम् । यं पुरुषमेभ्योलोकेभ्योऽधः पातयितुमिच्छति तमसाधुकर्मकारयति । यथा साधुकर्मणां ब्रह्मोपासनानिष्पादनद्वारोन्नयन हेतुत्वमेवमसाधु कर्मणामप्युपासनाप्रतिबन्धद्वाराऽधोनयनहेतुत्वम् । उक्तं च भगवता भाष्यकारेण &amp;ldquo;पापस्यज्ञानोदयविरोधित्वम् । एषह्येवासाधुकर्मकारयतितं यमधो निनीषति इतिश्रुत्यावगम्यते&amp;rsquo;&amp;rsquo; इति । विवृतं च व्यासार्यैः &amp;ldquo;कर्मणामुन्नयनहेतुत्वमुपासननिष्पादनरूपमिति तद्विपरीतमधोनयनमुपासनप्रतिबन्धरूपमिति स्फुटतरमवगम्यते&amp;rsquo;&amp;rsquo; इति ॥ एष लोकपाल एष लोकाधिपतिरेष सर्वेशः ॥ लोकपालो लोकरक्षकः । अत्र व्यासाचार्याः &amp;ldquo;लोकाधिपतिः लोकस्वामी सर्वेशः सर्वलोकनियन्ता । ननु पारक्षणे इति धातोःपतिशब्दः तत्कथमत्र शेषिवाचित्वम् । उच्यते । न हि सर्वत्रावयवशक्तिरेव न रूढिशक्तिरित्यस्तिनियमः । अन्यथा गमेर्डो इति व्युत्पत्त्या गोशब्दस्यसकलजङ्गमवाचित्वप्रसङ्गात् । स्थिताया गोरवाचकत्व प्रसङ्गाच्च । अतः शेषिणि पतिशब्दो रूढः । अन्यथा &amp;ldquo;वृद्धौ च मातापितरौ साध्वी भार्या सुतः शिशुः । अप्यकार्यशतङ्कृत्वा भर्तव्या मनुरब्रवीत्&amp;rsquo;&amp;rsquo; (मनु स्मृति.11.11.1) इति न्यायेन पितुः संरक्षके पुत्रे पतिशब्द व्यवहारप्रसङ्गाद्&amp;rsquo;&amp;rsquo; इत्यूचुः । स म आत्मेति विद्यात्स म आत्मेति विद्यात् ॥ पूर्वोक्तगुणविशिष्टस्वान्तर्यामीतिप्रतिपत्तव्यः । यद्वा स्मिन्नेव वाक्ये पूर्वोक्तत्वाष्ट्रहननादि कृतपापलेपशून्यत्ववक्तृत्वघ्रातृत्वादि गुणकजीवविशिष्टतया आयुरिन्द्रियनिश्श्रेयस हेतुत्वशरीरोत्थापकत्वादिगुणविशिष्टप्राणविशिष्टतया, आनन्दत्वामृतत्वादिस्वरूपेण च विशिष्टस्य स्वात्मत्वेनोपसनं विधीयते । एवं सत्यनेकोपासनाविधानकृतवाक्यभेदशङ्काया नावकाश इति द्रष्टव्यम् । इति श्रीरङ्गरामानुजमुनिविरचितायां विषयवाक्यदीपिकायां ब्रह्मसूत्रप्रथमाध्याय प्रथमपादविषयवाक्यदीपिका समाप्ता ॥ 1॥&lt;/p&gt;</description>
    </item>
  </channel>
</rss>
