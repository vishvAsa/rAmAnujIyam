<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/4/</link>
    <description>Recent content in &#43;४ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/4/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/4/1/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/4/1/</guid>
      <description>&lt;p&gt;अपवर्गसाधनं यद्वेदनमावर्तनीयमसकृदिति ।&lt;br&gt;&#xA;श्रुत्यैककण्ठ्यसिद्धं तत् ब्रह्म (श्रीनिवास-नाम) भजे ॥ 151 ॥&lt;/p&gt;&#xA;&lt;p&gt;1 ॥ आवृत्त्यधिकरणम् ॥ 1 ॥ एवं तृतीयाध्यायप्रथमपादे अनादिवासनावशेन त्रिवर्गप्रवणस्य चेतनस्य विषयदोषदर्शनेन ततो निवृत्तिबुर्वकं भगवच्छ्रीनिवासप्राप्तिरूपमोक्षपुरुषार्थसाधनभूततदुपासनप्रवृत्तिसिद्ध्यौपयिकतथाविधपुरुषार्थेच्छोत्पादनाय &amp;lsquo;&amp;lsquo;त्रैविद्या मां सोमपाः पूतपापा यज्ञैरिष्ठ्वा स्वर्गतिं ग्रार्थयन्ते । ते तं भुक्त्वा स्वर्गलोकं विशालं क्षीणे पुण्ये मर्त्यलोकं विशन्ति&amp;rsquo;&amp;rsquo; इत्यादिषु प्रसिद्धाः कर्मफलानां क्षयिप्णुत्वं, ततः पुनरावृत्तिः, स्वसमानयोगक्षेमदेवताकिङ्करतानुवृतिः इत्यादयः कर्मदोषाः&amp;quot; निरूपिताः ॥ द्वितीयपादे भगवच्छ्रीनिवासप्राप्तिरूपमोक्षपुरुषार्थस्यापुनरावृत्तिरूपतासिद्धये भगवतः श्रीनिवासस्य स्वोपासनद्वारा स्वात्मानं&amp;quot; प्राप्तानामपुनरावर्तनसङ्कल्पनिर्वहणानुगुणसत्यसङ्कल्पत्वाद्युपास्यत्वोपयुक्तानन्तकल्याणगुणसंपन्नता &amp;lsquo;&amp;lsquo;अतोऽनन्तेन तथा हि लिङ्गं&amp;rsquo;&amp;rsquo; इति सूत्रेण निरूपिता ॥ तृतीयपादे उपास्यवस्तुनो निरतिशयप्रियत्वेन तदुपासनस्य निरतिशयप्रीतिरूपतासिद्धये आनन्दत्वादितत्स्वरूपनिरूपकधर्माणां सर्वपरविद्यासूपास्यतायास्ततद्विद्याप्रकरणश्रुतततद््गुणानां&amp;quot; तत्तद्विद्यास्वनुसन्धेयतायाश्च निरूपणेन भक्तियोगानुष्ठानप्रकारोनिरूपितः ॥ चतुर्थपादे भक्तियोगविवृद्धिविरोधिरजस्तमोमूलकपापनिरसनाय स्वस्वाश्रमानुगुणैर्नित्यनैमित्तिककर्मभिरनभिसंहितफलैर्भगवतश्श्रीनिवासस्य समाराधनरूपः कर्मयोगः, कर्माराधितभगवत्प्रसादेन भक्तिविरोधिकर्मणां क्षयः, भक्तियोगानुष्ठानमहिम्ना ऋषभभरतादिभिरिव प्राप्तस्य स्वमाहात्म्यस्यानविष्करणं, अनापदि निषिद्धान्नभोजननिवृतिः, ध्येयस्य दिव्यमङ्गलविग्रहरूपशुभाश्रयस्य भक्तियोगानुष्ठानेतरकालेषु सर्वदा चिन्तनीयत्वं, ब्रह्मविदपचारस्य सर्वदा परित्याज्यत्वं, एवंविधभक्तियोगनिष्ठस्यार्थसिद्धा देवतान्तरकिङ्करतानिवृत्तिः, ऋणत्रयनिवृत्तिरित्यादयो निरूपिताः ॥ इदानीं मोक्षपुरुषार्थसाधनतया श्रुतिविहितस्य श्रीश्रीनिवासोपासनस्य निरतिशयब्रीतिरूपतापन्नसाक्षात्कारसमानावस्थाप्राप्तिरूपस्यापवर्गफलांकुरस्य सिद्धये तैलधारावदविच्छिन्नस्मृतिसन्ततिरूपत्वं, एवंविधसाक्षात्कारावस्थापन्नभक्तियोगनिष्ठस्य तस्मिन्नैव देहे पुण्यपापयोरश्लेषविनाशौ, इतराधिकारिदुर्लभं नाडीविशेषादुत्क्रमणं, निश्शेषकर्मसंबन्धनिवृत्तिस्थानप्राप्तिः, तत्प्राप्त्यनन्तरभाविपुनरावृत्तिरहितभोगविशेषप्राप्तिः&amp;quot; इत्यादेर्विद्याफलस्य निरूपणाय चतुर्थोऽध्याय आरभ्यते ॥ तत्र अपवर्गसाधनतया वेदान्तविहितस्य भगवद्वेदनस्य वेदान्तवाक्यश्रवणजन्यशाब्दानुभवजनितस्मृतिरूपस्यानवरतभावनाप्रकर्षेण साक्षात्कारत्वावस्थाप्राप्तये भगवच्चिन्तनरूपस्य स्मरणस्यामकृदावर्तनीयतानिरूपणय प्रवृत्तमिदमधिकरणम् ॥ आवृत्तिरसकृदुपदेशात् ॥ 4-1-1 ॥ [लिङ्गाच्च ॥ 1 ॥] अत्र &amp;lsquo;&amp;lsquo;एवं मुक्तिफलानियमस्तदवस्थावधृतेः&amp;rsquo;&amp;rsquo; इति दृतीयाध्यायान्तिमसूत्रे प्रस्तुतं मुक्तिफलकं वेदनं पक्षतया विवक्षितम् । ततश्चापवर्गोपायभूतं&amp;quot; भगवद्वेदनं असकृदावृत्तिरूपं-तैलधारावदविच्छिन्नस्मृतिसन्ततिरूपमित्यर्थः । अत्र हेतुमाह उपदेशात् इति । &amp;lsquo;&amp;lsquo;ब्रह्मविदाप्नोप्ति परं&amp;rsquo;&amp;rsquo; इत्यादौ विहितस्य वेदनस्याविच्छिन्नस्मृतिसन्ततिरूपध्यानत्वावस्थोपदेशादिति सूत्रार्थः ॥ अपवर्गसाधनं यद्वेदनामावर्तनीयमसकृदिति । श्रुत्यैककण्ठ्यसिद्धं तद्ब्रह्म श्रीनिवासानाप भजे ॥ 153 ॥ यद्वेदनं इति । यस्य श्रीनिवासस्य वेदनामित्यर्थः । शिष्टं स्पष्टम् ॥ अत्रैवं पूर्वपक्षः- यथा &amp;lsquo;&amp;lsquo;ज्योतिष्टोमेन स्वर्गकामो यजेत&amp;rsquo;&amp;rsquo; इत्यादौ स्वर्गसाधनतया विहितस्य यागादेस्सकृत्करणेनैव स्वर्गादिफलसिद्धिः, तथेहापि &amp;lsquo;&amp;lsquo;ब्रह्मविदाप्नोति परं&amp;rsquo;&amp;rsquo; इत्यादौ अपवर्गसाधनतया विहितम्य भगवच्चिन्तनरूपवेदनस्य सकृदनुष्ठानेनैवापर्गफलसिद्धिसंभवात, भगवच्चिन्तनं सकृदेव कार्यमिति ॥ सिद्धान्तस्तु वेदान्तशास्त्रेषु क्वचिद्भगवतो वेदनम्य, क्वाचिस-दुपा नस्य, क्वचिद्ध्यानस्य, क्वचित् ध्रुवास्मृतेः, क्वचित् साक्षात्कारस्य, क्वचित् भक्तेश्चापवर्गसाधनत्वं श्रूयते । &amp;lsquo;&amp;lsquo;ब्रह्मविदाप्नोति परं,&amp;rsquo;&amp;rsquo; &amp;lsquo;&amp;lsquo;आत्मानमेव लोकमुपासीत,&amp;rsquo;&amp;rsquo; &amp;lsquo;&amp;lsquo;आत्मा वाऽरे द्रष्टव्यः श्रोतव्यो मन्तव्यो निदिध्यासितव्यः,&amp;rsquo;&amp;rsquo; &amp;lsquo;&amp;lsquo;आहारशुद्धौ सत्त्वशुद्धिः, सत्त्वशुद्धौ ध्रुवा स्मृतिः, स्मृतिलम्भे सर्वग्रन्थीनां&amp;quot; विप्रमोक्षः,&amp;rsquo;&amp;rsquo; &amp;lsquo;&amp;lsquo;निचाच्य तं मृत्युमुखात् प्रमुच्यते,&amp;rsquo;&amp;rsquo; &amp;lsquo;&amp;lsquo;नायमात्मा प्रवचनेन लभ्यो न मेधया न बहुना श्रुतेन । यमेवैष वृणुते तेन लभ्यस्तस्यैष आत्मा विवृणुते तनूं स्वां&amp;rsquo;&amp;rsquo; इत्यादिषुप्रथमोदाहृतश्रुतौ स्मृतिरूपस्य वेदनस्य, द्वितीयश्रुतौ स्मृतिसन्ततिरूपस्योपासनस्य, तृतीयचतुर्थश्रुत्योः तैलधारावदविच्छिन्नस्मृतिसन्ततिरूपस्य ध्यानस्य, पञ्चभ्यां श्रुतौ साक्षात्करस्य, षष्ठ्यां भक्तेश्व मोङसाधनत्वं&amp;quot; श्रुतम् । &amp;lsquo;&amp;lsquo;निचाय्य तं&amp;rsquo;&amp;rsquo; इत्यात्र &amp;lsquo;&amp;lsquo;चायृ दर्शने&amp;rsquo;&amp;rsquo; इति धातोर्निष्पन्नत्वात् &amp;lsquo;निचाय्य&amp;rsquo; इत्यास्य साक्षात्कारवाचित्वं बोद्ध्यम् । &amp;lsquo;&amp;lsquo;नायमात्मा&amp;rsquo;&amp;rsquo; इत्यादि । अयं-परमात्मा, प्रवचनेन-मननेन, मेधयाःनिधिध्यासनेन, श्रुतेनश्रवणेन, न लभ्यः । एष आत्मा यं वृणुते, तेनैव लभ्यः । एष आत्मा, स्वां तनू-स्वस्वरूपं, ,स्य, विवृणुते-प्रकाशयति इति श्रुत्यर्थः । अत्र श्रवणमनननिदिध्यासनानां परमात्मप्राप्तिहेतुत्वं&amp;quot; निषिद्ध्य, परमात्मना वरणीयो यस्तेनैव लभ्यत इत्युक्तम् । तेन परमात्मना वरणीयताहेतुगुणविशेषवता प्राप्य इत्युक्तं भवति । स च गुणः परमात्मनि निरतिशयप्रीतिरूपः । स्वस्मिन्निरतिशयप्रीतिमत्येव परमात्मनो निरतिशयप्रीत्युदयेन तस्य वरणीयतासंभवात् । ततश्चानेन मन्त्रेम केवलानां श्रवणमनननिदिध्यासनानां परमात्मप्राप्तिहेतुतां निषिद्ध्य, निरतिशयप्रीतिरूपतापन्नानां तेषां परमात्मप्राप्तिहेतुत्वमुक्तं&amp;quot; भवति । इत्थं च सति, &amp;lsquo;&amp;lsquo;भक्त्या त्वनन्यया शक्यः अहमेवंविधोऽर्जुन । ज्ञातुं द्रष्टुं च तत्त्वेन प्रवेष्टुं च परन्तप&amp;rsquo;&amp;rsquo; इति श्रीगीतावचनेनैकार्थ्यमपि संभवति । एवं परमात्मप्राप्तिहेतुतया श्रुतानामेषां वेदनादीनां विकल्पो न संभवति, गुरुलवुविकल्पानुपपत्तेः । अतस्सामान्यविशेषन्यायेन, सामान्यवाचिनां शब्दानां समानप्रकरणश्रुतविशेषपर्यवसानमाश्रित्य विशदतमत्वरूपसाक्षात्कारत्वावस्थापन्नायास्तैलधारावदविच्छिन्नाया निरतिशयप्रीतिरूपतापन्नस्मृतिसन्ततेरेव मोक्षसाधनत्वे श्रुतेस्तात्पर्य वाच्यम् । अतस्तथाविधमेव परमात्मवेदनं मोक्षसाधनमिति ॥ यद्यपि सूत्रेणापवर्गसाधनस्य वेदनस्यासकृदावृत्तिरूपत्वमेव लभ्यते, तथाऽपि सामान्यविशेषन्यायेन सामान्यस्य वेदनास्यासकृदावृत्तिरूपतां&amp;quot; वदतस्सूत्रकारस्योत्तरोत्तरं ये ये विशेषाः श्रुतास्तेषु विशेषेषु पर्यवसाने तात्पर्यावगमात्, पूर्वोक्तरूपस्य वेदनस्यापवर्गसाधनत्वमेव सूत्रकृदभिप्रेतामिति बोद्ध्यम् ॥ एवमपवर्गसाधनतया वेदान्तविहितस्य वेदनस्य निरन्तरस्मृतिरूपता श्रीविष्णुपुराणे &amp;lsquo;&amp;lsquo;तद्रूपप्रत्यये चैका सन्तततिश्चान्यनिस्स्पृहा । तद्ध्यानं प्रथमैप्षड््भिरङ्गैर्निष्पाद्यते नृप&amp;rsquo;&amp;rsquo; इति वचनेनाप्यवगम्यते । तस्य-परमात्मनः, यत् रूपं-शुभाश्रयः, तस्य वेदने, अन्यनिस्सपृहा-विजातीयप्रत्ययव्यवधानरहिता, एका या सन्ततिः-अविच्छिन्नप्रवाहः, तद्ध्यानं-तच्च यमनियमादिभिप्षड्भिरङ्गैर्निष्पाद्यत इति श्लोकार्थः ॥ &amp;lsquo;&amp;lsquo;ब्रह्मविदाप्नोति परं&amp;rsquo;&amp;rsquo; इति श्रुतौ वेद्यतया श्रुतं ब्रह्म श्रीनिवासाख्यदेवताविशेष एवेत्यानन्दमयाधिकरणे निर्णीतत्वात, अस्मिन् पद्ये अपवर्गसाधनं यद्वेदनं इत्युक्तम् ॥ 124 ॥ इति आवृत्त्याधिकरणम् ॥ 1 ॥&lt;/p&gt;</description>
    </item>
    <item>
      <title>२</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/4/2/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/4/2/</guid>
      <description>&lt;p&gt;सर्वेन्द्रियाणि जन्तोर्मरणदशायां यदीयसङ्कल्पात् ।&lt;br&gt;&#xA;संयुज्यन्ते मनसा तत् ब्रह्म (श्रीनिवास-नाम) भजे ॥ 164 ॥&lt;/p&gt;&#xA;&lt;p&gt;12 ॥ वागधिकरणम् ॥ 1 ॥ पूर्वस्मिन् पादे अनादिकालादारभ्य संसारकारागृहे निगलितस्य संप्रति मुमुक्षोरनुष्ठितस्वोपासनस्य ब्रह्मविदस्स्वोपासनप्रसन्नेन श्रीनिवासेन क्रियमाणं पापपुण्यरूपयोरयः कनकश्रृंखलयोश्चेदनरूपं विद्याफलं दर्शितम् । इदानीं विदुषो मुमुर्षोर्भगवता मुक्तिस्थानभूतस्वलोकप्रापणाय तल्लोकप्राप्त्यनुगुणमार्गोपक्रमभूतनाडीप्रवेशनरूपं विद्याफलं प्रतिपादयितुं द्वितीयः पाद आरभ्यते ॥ प्रथमं देहादुत्क्रान्तिप्रकारो निरूप्यते - वाङ्मनसि दर्शनाच्छब्दाच्च ॥ 4-2-1 ॥ [अत एव सर्वाण्यनु ॥ 1 ॥] वाक्-म्रियमाणस्य जन्तोर्वागिन्द्रियं, मनासि, संपद्यते इति शेषः । संयुज्यत इति तदर्थः । तत्र प्रमाणमाह दर्शनाच्छब्दाच्च इति । वागिन्द्रिय उपरतव्यापारे मनसः प्रवृत्तव्यापारत्वदर्शनात्, &amp;lsquo;&amp;lsquo;वाङ्मनसि संपद्यते&amp;rsquo;&amp;rsquo; इति श्रुतेश्च इति सूत्रार्थः । वागिन्द्रियमुपरतव्यापारमनुपरतव्यापारेण मनसा संयुज्यत इति भावः ॥ सर्वेन्द्रियाणि जन्तोर्मरणदशायां यदीयसङ्कल्पात् । संयुज्यन्ते मनसा तद््ब्रह्म श्रीनिवासनाम भजे ॥ 166 ॥ स्पष्टोऽर्थः ॥ पूर्वपक्षः । छान्दोग्य &amp;lsquo;&amp;lsquo;अस्य सोम्य पुरुषस्य प्रयतो वाङ्मनसि संपद्यते, मनः प्राणे, प्राणस्तेजसि, तेजः परस्यां देवतायां&amp;rsquo;&amp;rsquo; इति श्रूयते । अत्र &amp;lsquo;वाङ्मनसि संपद्यते&amp;rsquo; इत्यत्र वागिन्द्रियस्य मनसि लयो न प्रतिपाद्यते, वागिन्द्रियस्य मनः- कार्यत्वाभावात; किन्तु वाग्व्यापारस्य स्वकारणे मनसि लयःप्रतिपाद्यते इति ॥ सिद्धान्तः । वाग्व्यापारं प्रत्यपि मनस उपादानकारणत्वाभावात् तत्र लयासंभवेन &amp;lsquo;संपद्यत&amp;rsquo;इत्यस्य&amp;rsquo;संयुज्यते&amp;rsquo; इत्यत्र लक्षणामाश्रित्य वाग्व्यापारो मनसा संयुज्यत इत्यर्थः पूर्वपक्षिणा वक्तव्यः । ततश्च वाक्पदस्य संपद्यत इत्यस्य चोभयोर्लक्षणाकल्पनाप्रसङ्गः । अतो वाक्पदं&amp;quot; वागिन्द्रियपरमेव । ततश्च वागिन्द्रियमुपरतव्यापारं सन्मनसा संयुज्यत इत्येव श्रुत्यर्थः । अत एव प्रश्नोपनिषदि &amp;lsquo;&amp;lsquo;तस्मादुपशान्ततेजाः&amp;quot; पुनर्भवमिन्द्रियैर्मनसि संपद्यमानैर्यच्छित्तस्तेनैष प्राणमायाति&amp;rsquo;&amp;rsquo; इति श्रुतौ सर्वेषामिन्द्रियाणां मनसि संपत्त्युक्तिरुपपद्यते, संपत्तेर्लयरूपत्वे सर्वेषामिन्द्रियाणां मनसि लयानुपपत्तेरिति ॥ अत्र &amp;lsquo;&amp;lsquo;प्रधानक्षेत्रज्ञपतिर्गुणेशः संसारमोक्षस्थितिबन्धहेतः&amp;rsquo;&amp;rsquo; इति श्वेताश्वतरोपनिषदि भगवतः श्रीनिवासस्य संसारबन्धतन्मोक्षहेतुत्वप्रतिपादनात् बन्धमोङन्तर्गतस्य सर्वस्य तत्सङ्कल्पसिद्धत्वमभिप्रेत्य अस्मिन् पद्यै यदीयसङ्कल्पात् मनसा संयुज्यन्ते इत्युक्तम् । एवमुत्तरत्रापि द्रष्टव्यम् ॥ 135 ॥ इति वागधिकरणम् ॥ 1 ॥&lt;/p&gt;</description>
    </item>
    <item>
      <title>३</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/4/3/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/4/3/</guid>
      <description>&lt;p&gt;तदुपासीनस्सर्वोऽप्येकेनैवार्चिरादिमार्गेण ।&lt;br&gt;&#xA;प्राप्नोति यस्य लोकान् तत् ब्रह्म (श्रीनिवास-नाम) भजे ॥ 175 ॥&lt;/p&gt;&#xA;&lt;p&gt;यदुपासकोऽर्चिरादौ मार्गे संवत्सरं प्राप्य ।&lt;br&gt;&#xA;पश्चाद्गच्छति वायुं तत् ब्रह्म (श्रीनिवास-नाम) भजे ॥ 176 ॥&lt;/p&gt;&#xA;&lt;p&gt;यदुपासकोऽर्चिरादौ तटितं प्राप्याथ वरुणमाप्नोति ।&lt;br&gt;&#xA;इन्द्रमथ ब्रह्माणं तत् ब्रह्म (श्रीनिवास-नाम) भजे ॥ 177 ॥&lt;/p&gt;&#xA;&lt;p&gt;यदुपासननिष्ठानां अतिवहनेष्वर्चिरादयः पुरुषाः ।&lt;br&gt;&#xA;येन नियुक्ता मार्गे तत् ब्रह्म (श्रीनिवास-नाम) भजे ॥ 178 ॥&lt;/p&gt;&#xA;&lt;p&gt;पञ्चाग्निविदः पुरुषात् ब्रह्मविदश्चातिवाहिकगणः सः ।&lt;br&gt;&#xA;अतिवहति यन्नियुक्तः तत् ब्रह्म (श्रीनिवास-नाम) भजे ॥ 179 ॥&lt;/p&gt;</description>
    </item>
    <item>
      <title>४</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/4/4/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/4/4/</guid>
      <description>&lt;p&gt;कर्मतिरोहितरूपो भवत्ययं यदुपसंपत्त्या ।&lt;br&gt;&#xA;आविर्भवत्स्वरूपः तत् ब्रह्म (श्रीनिवास-नाम) भजे ॥ 180 ॥&lt;/p&gt;&#xA;&lt;p&gt;28 ॥ संपद्याविर्भावाधिकरणम् ॥ 1 ॥ पूर्वस्मिन् पादे अर्चिरादिना प्रस्थितस्य ब्रह्मविदः आतिवाहिकेनामानवेन &amp;lsquo;&amp;lsquo;आदित्यवर्णं तमसः परस्तात्&amp;rsquo;&amp;rsquo; &amp;lsquo;&amp;lsquo;अथ यदतः परो दिवो ज्योतिर्दीप्यते&amp;rsquo;&amp;rsquo; इत्यादिषु उक्तलोकविशेषे अपराजितायतने हिरण्मयदिव्यपर्यङ्के निरतिशयज्योतिर्मयवासुदेवाख्यदिव्यमङ्गलविग्रहविशिष्टतयाऽवस्थितस्य &amp;lsquo;&amp;lsquo;तदा विद्वान् नामरूपात् विमुक्तः परात् परं पुरुषमुपैति दिव्यं&amp;rsquo;&amp;rsquo; इत्यादिषु मुक्तप्राप्यतयोपदिष्टस्य श्रीनिवासनाम्नो ब्रह्ममः&amp;quot; प्रापणमुक्तम् । इदानीं चतुर्थपादेन उक्तपरब्रह्मप्राप्त्यनन्तरभाविमुक्तैश्वर्यं निरूप्यते ॥ संपद्याविर्भावः स्वेन शब्दात् ॥ 4-4-1 ॥ [मुक्तः प्रतिज्ञानात् ॥ 2 ॥ आत्मा प्रकरणात् ॥ 3 ॥] संपद्य-परं ज्योतिः प्राप्य, &amp;lsquo;&amp;lsquo;अभिनिष्पद्यत&amp;rsquo;&amp;rsquo; इच्युच्यमाना अभिनिष्पत्तिः स्वरूपस्य आविर्भावरूपा, &amp;lsquo;&amp;lsquo;स्वेन&amp;rsquo;&amp;rsquo; इति रूपस्य विशेषणात्तश्राऽवगमदिति सुत्रार्थः । कर्मतिरोहितरूपो भवत्ययं यदुपसंपत्त्या । आविर्भवत्स्वरूपः तद्ब्रह्म श्रीनीवासनाम भजे ॥ 182 ॥ कर्मभिः- पुण्यपापरूपैः, तिरोहितं-अप्रकाणितं, आच्छादितामिति यावत; अकार्यकारितया कृतमित्यर्थः । स्वरूपं-अपहतपाप्मत्वादिगुणाष्टकरूपस्वधर्मो यस्य तथाविधः अयं-जीवः संसारी चेतनः, यस्य-श्रीनिवासस्य परमपदे श्रीवैकुण्ठनगरे परवासुदेवरूपेणावस्थितस्य उपसंपत्त्या-प्राप्त्या, आर्विभवत्-निवृत्ततिरोधानं, स्वरूपं-पूर्वोक्तगुणाष्टकं यस्य तथाभूतो भवति तद्ब्रह्म इति पूर्ववत् ॥ अयं भावः- संसारदशायामस्य चेतनस्य स्वाभाविकं यदपहतपाप्मत्वादिगुणाष्टकं कर्मभिस्तिरोहितमभूत, तत् प्रकृतिमण्डलोत्तीर्णे श्रीवैकुण्ठाख्ये लोकविशेषे निरतिशयज्योतिर्मयपरवासुदेवाख्यदिव्यमङ्गलविग्रहविशिष्टतया अवस्थितस्य श्रीनिवासस्य प्राप्त्या निवृत्तकर्मतिरोधानं&amp;quot; भवतीति &amp;lsquo;&amp;lsquo;परं ज्योतिरुपसंपद्य स्वेन रूपेणाभिनिष्पद्यते&amp;rsquo;&amp;rsquo; इति श्रुतौ &amp;lsquo;स्वेन रूपेणाभिनिष्पद्यते&amp;rsquo; इत्यनेनोच्यत इति ॥ पूर्वपक्षः । &amp;lsquo;&amp;lsquo;अस्माच्छरीरात् समुत्थाय परं ज्योतिरुपसंपद्य स्वेन रूपेणाभिनिष्पद्यत&amp;rsquo;&amp;rsquo; इति छान्दोग्ये प्रजापतिविद्याप्रकरणे परब्रह्मप्राप्त्यनन्तरभावितयोच्यमाना प्रत्यगात्मनः स्वरूपेणाभिनिष्पत्तिः न तदीयस्वरूपविर्भावरूपा, प्रत्यगात्मनः स्वरूपस्य सुषुप्तिदशायां सुखदुःखसंबन्धविरहेण भोग्यत्वाभावस्य &amp;lsquo;&amp;lsquo;नाहमत्र भोग्यं पश्यामि&amp;rsquo;&amp;rsquo; इति इन्द्रिवचनेन सिद्धतया मुक्तिदशायां तथाविधस्वरूपाविर्भावस्य प्रतिपादने मोक्षशास्त्रस्य पुरुषार्थावबोधित्वाभावप्रसङ्गात; अपि तु अपुर्वेण केनचित् आकारेण संबन्ध एव &amp;lsquo;&amp;lsquo;अभिनि,्पद्यते&amp;rsquo;&amp;rsquo; इत्यन्नोच्यते । न चैवं तदानिमुत्पद्यमानस्य रूपस्य &amp;lsquo;स्वेन&amp;rsquo; इति विशेषणवैयर्थ्यं, अपूर्वतया उत्पद्यमानस्य रूपस्य स्वीयताया अवक्तव्यत्वात् इति वाच्यम्; तदानीमुत्पद्यमानस्य रूपस्य वस्तुतः&amp;quot; स्वीयत्वात् तदभिधानपरतया तदुपपत्तेरिति ॥ सिद्धान्तः । परब्रह्मप्राप्त्या प्रत्यगात्मनः अपूर्वस्य कस्यचिदाकारस्य उत्पत्त्यभ्युपगमे रूपस्य स्वीयत्वविशेषणवैयर्थ्यप्रसङ्गः; वस्तुस्थितिकथनतत्परत्वे तु विशेषणस्यानुप युक्ततैव स्यात् । अतः संसारदशायां तिरोहितस्य प्रजापतिविद्योपक्रमे &amp;lsquo;&amp;lsquo;अपहतपाप्मा विजरोविमृत्युः&amp;rsquo;&amp;rsquo; इत्यादिनाऽभिहितस्य प्रत्यगात्मनः स्वाभाविकस्य अपहतपाप्मत्वादिगुणाष्टकस्य परब्रह्मप्राप्त्या तिरोधाननिवृत्तिरूपाविर्भाव एव तत्र &amp;lsquo;&amp;lsquo;स्वेन रूपेणाभिनिष्पद्यते&amp;rsquo;&amp;rsquo; इत्यनेन विवक्षितः । तदेतत् प्रजापतिविद्योपक्रभे &amp;lsquo;&amp;lsquo;अपहतपाप्मा विजरो विमृत्युः&amp;rsquo;&amp;rsquo; इत्यादिना अपहतपाप्मत्वादिविशिष्टप्रत्यगात्मस्वरूपमुपक्षिप्य तत्स्वरूपजिज्ञासयोपसेदुषे इन्द्राय तदुपदेशप्रवृत्तेन प्रजापतिना &amp;lsquo;&amp;lsquo;एतं त्वेव ते भूयोऽनुव्याख्यास्यामि&amp;rsquo;&amp;rsquo; इति पुनः पुनः एतच्छब्देन तमेव गुणाष्टकविशिष्टं प्रत्यगात्मानं परामृश्य, अन्ते &amp;lsquo;&amp;lsquo;एष संप्रसादोऽस्माच्छरीरात् समुत्थाय&amp;rsquo;&amp;rsquo; इत्यादिना एतच्छव्दपरामृष्टस्य तस्यैव गुशाष्टकविशिष्टस्य परब्रह्मप्राप्त्या स्वेन रूपेणाभिनिष्पत्त्यभिधानात्, अभिनिष्पद्यमानस्य रूपस्य पूर्वमेव सिद्धतासिद्ध्याऽवगम्यते । प्रत्यगात्मनः कर्मकृततिरोधानेन तदीयज्ञानसङ्कोचं, तिरोधायककर्मनिवृत्त्या ज्ञानविकासे परब्रह्मगुणानुभवजनितानन्दानुभवप्राप्तिं&amp;quot; चामिदधता तदुत्तरवाक्यसन्दर्भेण प्रत्यगात्मस्वरूपविर्भावस्य पुरुषार्थत्वं श्रुत्यैव स्पष्टीकृतम् । तत्र हि &amp;lsquo;&amp;lsquo;स यथा प्रयोग्य आचरणे युक्तः एवमेवायमस्मिन् शरीरे प्राणो युक्तः&amp;rsquo;&amp;rsquo; इत्यादिना प्रत्यगात्मसंबन्धिज्ञानस्य कर्मकृतशरीरसंबन्धदशायां इन्द्रियाधीनप्रसरणरूपसङ्कोचमुक्त्वा, &amp;lsquo;&amp;lsquo;स वा एव एतेन दिव्येन चक्षुषा णनसैतान् कामान् पश्यन् रमते, य एते ब्रह्मलोके&amp;rsquo;&amp;rsquo; इत्यनेन कर्मकृतशरीरसंबन्धनिवृत्तिदशायां कर्मकृतज्ञानसङ्कोचनिवृत्त्या विकसितज्ञानेन परब्रह्मणः सर्वकल्याणगुणानुभवजनितानन्दप्राप्तिरभिधीयते । सः-कर्मकृतशरीरसंबन्धेन सङ्कुचितज्ञानः, एषः-ब्रह्मप्राप्त्या आविर्भूतस्वरूपः आत्मा, दिव्येन चक्षुषा, मनसा - निरतिशयविकासदशापन्नज्ञानेन, कामान् पश्यन्, ब्रह्मणि ये कामाः- कल्याणगुणाः, तान् पश्यन् रमते इति हि तदर्थः । संसारदशायां कर्मणा सङ्कुचितस्य स्वाभाविकस्य जीवात्मज्ञानस्य कर्मविगमे निरतिशयविकासापत्तिरेव, नोत्पत्तिः इत्ययमर्थः &amp;lsquo;&amp;lsquo;यथा न क्रियते ज्योत्स्ना मलप्रक्षालनान्मणेः । यथोदपानकरणात् क्रियते न जलाम्बरं ॥ सदेव नीयते व्यक्तिमसतः&amp;quot; संभवः कुतः । तथा हेयगुणध्वंसादवबोधादयो गुणाः । प्रकाश्यन्ते न जन्यन्ते नित्या एवात्मनो हि ते &amp;rsquo;&amp;rsquo; इति शौनकवचनेन स्पष्टीकृतः&amp;quot; । नारायणानुवाके &amp;lsquo;&amp;lsquo;नारायण परो ज्योतिरात्मा नारायणः परः&amp;rsquo;&amp;rsquo; ईत्यनेन श्रुतिषु परज्योतिःशब्दनिर्दिष्टस्य नारायणत्वभिधानात्; प्रजापतिविद्यायां&amp;quot; &amp;lsquo;&amp;lsquo;परं ज्योतिरूपसंपद्य स्वेन रूपेणाभिनिष्पद्यते, स उत्तमः पुरुषः&amp;rsquo;&amp;rsquo; इत्यत्र परज्योतिःशब्दनिर्दिष्टं &amp;lsquo;&amp;lsquo;अपहतपाप्मा ह्येष विरजो ब्रह्मलोक&amp;rsquo;&amp;rsquo; इत्यत्र एतच्छब्देन परामृश्य तस्यापहतपाप्मत्वमभिधाय अपहतपाप्मताया &amp;lsquo;हि&amp;rsquo;शब्देन प्रसिद्धताद्योतनात् प्रसिद्धेश्च, सुबालोपनिषदि &amp;lsquo;&amp;lsquo;अपहतपाप्मा दिव्यो देव एको नारायणः&amp;rsquo;&amp;rsquo; इति नारायण एव सत्तवाच्च अस्मिन् पद्यो यदुपसंपच्या आविर्भवत्स्वरूपः इत्युक्तम् ॥ 151 ॥ इति संपद्याविर्भावाधिकरणम् ॥ 1 ॥&lt;/p&gt;</description>
    </item>
  </channel>
</rss>
