<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/2/</link>
    <description>Recent content in &#43;२ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/2/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/2/1/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/2/1/</guid>
      <description>&lt;p&gt;मन्वाद्याप्तबहुस्मृत्युपबृंहितवेदमौलिसिद्धतया ।&lt;br&gt;&#xA;यद्धेतुत्वमचाल्यं तत् ब्रह्म (श्रीनिवास-नाम) भजे ॥ 38 ॥&lt;/p&gt;&#xA;&lt;p&gt;1 ॥ स्मृत्यधिकरणम् ॥ 1 ॥ प्रथमेऽध्याये जगत्कारणत्वेन वेदान्तप्रतिपाद्यं चिदचिद्वलक्षणं श्रीनिवासाख्यं परं ब्रह्मेति व्यवस्थापितम् । चिदचिद्विलक्षणस्य ब्रह्मणो जगत्कारणतां स्थूपानिखननन्यायेन दृढीकर्तुं तत्पक्षे संभावितसर्वप्रकारदोषपरिहाराय द्वितीयोऽध्याय आरभ्यते ॥ तत्र प्रथमे पादे साङ्ख्यादिभिरुद्भाविता दोषाः परिह्रियन्ते । प्रथमेऽध्याये चतुर्थपादे निरीश्वरसांख्यः सेश्वरसांख्यश्च श्रुतिवाक्यतात्यर्यविवरणेन निरस्तौ । तत्र निरीश्वरसांख्यस्य कपिलस्मृतिविरोधोद््घाटनेन प्रत्यवस्थाननिराकरणाय प्रवृत्तमिदमधिकरणम् ॥ स्मृत्यनवकाशदोषप्रसङ्ग इति चैन्नान्यस्मृत्यनवकाशदोषप्रसङ्गात् ॥ 2-1-1 ॥ [इतरेषां चानुपलब्धेः ॥ 1 ॥] &amp;lsquo;चिदचिद्विलक्षणस्य ब्रह्मणः कारणत्वाङ्गीकारे, कपिलस्मृतेः निरवकाशत्वं स्यात् इति चेत्&amp;rsquo; इत्यन्तेन आशङ्क्य, परिह्रियते &amp;lsquo;न&amp;rsquo; इत्यादिना । &amp;lsquo;स्वतन्त्रप्रधानकारणत्वाङ्गकारे अन्यासां मन्वादिस्मृतीनां निरवकाशत्वरूपदोषप्रसः । अतः उक्तशङ्का न युक्ता&amp;rsquo; इति सूत्रार्थः ॥ मन्वाद्याप्तबहुस्मृत्युपबृंहितवेदमौलिसिद्धतया । यद्धेतुत्वमचाल्यं तद्ब्रह्म श्रीनिवासनाम भजे ॥ 38 ॥ अर्थः । मन्वादीनामाप्तानां; आप्तत्वं च यथावस्थितवस्थुसाक्षात्कर्तृत्वे सति यथादृष्टार्थवादित्वं; तद्वतां इत्यर्थः । बहूनां&amp;quot; स्मृतिभिः वेदान्तार्थविशदीकरणैदम्पर्येण प्रवृत्तैर्ग्रन्थैः, उपबृंहिताः विशदीकृताः याः, वेदमौलयः-उपनिषदः, तत्सिद्धतया, यद्धेतुत्वं-यस्य श्रीनिवासापरनामधेयस्य ब्रह्मणः, हेतुत्वं-जगत्कारणत्वं, अयाल्यं-अन्यथयितुमशक्यं, तद्ब्रह्म इति पूर्ववत् ॥ भावः । स्वयोगमहिमसाक्षात्कृतपरावरतत्त्वयाथात्म्यैः मनुपराशारप्रभृतिभिः महर्षिभिः वेदान्तार्थविशदीकरणायैव प्रणीतस्मृतिसहकारेण वेदान्तवाक्यैर्निश्चिततया श्रीनिवासापरनामधेयस्य परस्य ब्रह्मणो जगत्कारणत्वं कपिलस्मृतिविरोधेन अप्रामाणिकत्वशङ्कास्पदं न भवति इति ।. पूर्वपक्षः । &amp;lsquo;&amp;lsquo;सदेव सोम्य&amp;rsquo;&amp;rsquo; इत्यादिवेदान्तवाक्यानां कि स्वतन्त्रप्रधानकारणत्वे, किं वा चिदचिद्विलक्षणब्रह्मकारणत्वे तात्पर्यमिति संशये, वेदान्तवाक्यतात्पर्यनिर्णयैदंपर्येण प्रवृत्तकपिलस्मृत्यनुसारेण तात्पर्यनिर्णय एव युक्तः ; अन्यथा तस्याः स्मृतेः सर्वथा अप्रामाण्यं&amp;quot; स्यात् । न चैष्टापत्तिः, वेदान्तेषु आप्तत्वेनाभिहितस्य कपिलमहर्षेः भ्रान्त्ययोगेन तत्प्रणीतस्मृतेरब्रामाण्यायोगात् । न चैवं&amp;quot; ब्रह्मकारणत्ववादिनीनां मन्वादिस्मृतिनां अप्रामाण्यप्रसङ्गस्य तुल्यतया कपिलस्मृत्यनुसारेण श्रुतितात्पर्यनिर्णयो न युक्त इति वाच्यम् । मन्वादिस्मृतीनां कर्मकाण्डोक्तकर्मविशदीकरणपरत्वेन प्रामाण्योपपत्तेः । कपिलस्मृतेस्तु ज्ञानकाण्डोक्ततत्तवविशदीकरणैदम्यर्येण प्रवृत्ततया, ब्रह्मकारणत्वाङ्गीकारे प्रधानकारणतावादिन्याः तस्या विषयान्तरालाभेन सर्वथा अप्रामाण्यप्रसङ्गः । अतः तस्या निरवकाशत्वप्रसङ्गपरिहाराय तदुक्तप्रधानकारणत्वा एव श्रुतेः तात्पर्यमास्थेयमितिः&amp;quot; सिद्धान्तः । वेदान्तवाक्यानां तात्पर्यनिर्णये, तत्तात्पर्यनिर्णयाय प्रवृत्तस्मृत्यपेक्षाया आवश्यकत्वेऽपि, स्वयोगमहिमसाक्षात्कृतपरावरतत्त्वयाथात्म्यमनुपराशराद्यनेकाप्ततममहर्षिप्रणीतस्मृत्यनुसारेण वेदान्तवाक्यतात्पर्यनिर्णय एव न्याय्यः; न त्वेकस्य मन्वाद्यनुपलब्धस्वतन्त्रप्रधानकारणतावादिनः कपिलस्य महर्षेः स्मृत्यनुसारेण । कपिलस्मृतेः मन्वादिस्मृतीनां च परस्परविरोधे, &amp;lsquo;भूयसांस्याद्बलीयस्त्वं&amp;rsquo; इति न्यायेन मन्वादिस्मृतीनां च परस्परविरोधे, &amp;lsquo;भूयसांस्याद्बलीयस्त्वं&amp;rsquo; इति न्यायेन मन्वादिस्मृतीनां बलीयस्तया तद्विरोधेन कपिलस्मृतेः भ्रान्तिमूलत्वनिर्णयात् । मन्वादिस्मृतिषु श्रीनिवासापरनामधेयब्रह्मणो जगत्कारणत्वं प्रतिपाद्यते । यथा विष्णुपुराणे, &amp;lsquo;&amp;lsquo;विष्णोः सकाशादुद्भतं जगत् तत्रैव च स्थितं । स्थितिसंयमकर्ताऽसौ जगतोऽस्य जगच्च सः ॥&amp;rsquo;&amp;rsquo; इति । इवं मनवादिस्मृतिष्वपि द्रष्टव्यम् ॥ 36 ॥ इति स्मृत्यधिकरणम् ॥ 1 ॥&lt;/p&gt;</description>
    </item>
    <item>
      <title>२</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/2/2/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/2/2/</guid>
      <description>&lt;p&gt;प्राज्ञानधिष्ठितानां दार्वादीनां अचेतनानां न ।&lt;br&gt;&#xA;दृष्टः कार्यारंभः तस्मादचितः प्रधानस्य ॥ 52 ॥&lt;br&gt;&#xA;*कार्यारंभकतायाः साङ्ख्योक्ताया असंभवाछ्रौतम् ।&lt;br&gt;&#xA;यद्धेतुत्वं सुदृढं तत् ब्रह्म (श्रीनिवास-नाम) भजे ॥ 53 ॥&lt;/p&gt;&#xA;&lt;p&gt;परमाणवो निरंशा यदि योगासंभवात् तेषाम् ।&lt;br&gt;&#xA;द्व्यणुकारंभो न स्यात् यदि सांशास्तेऽपि तद्वत् स्युः ॥ 54 ॥&lt;br&gt;&#xA;इत्यनवस्थेत्याद्यैः वैशेषिकदर्शनस्य दुष्टत्वात् ।&lt;br&gt;&#xA;यद्धेतुत्वं सुदृढं तत् ब्रह्म (श्रीनिवास-नाम) भजे ॥ 55 ॥&lt;/p&gt;&#xA;&lt;p&gt;क्षणिकपरमाणुवादे परमाणूनां प्रतिक्षणं ध्वंसात् ।&lt;br&gt;&#xA;तैः समुदायासिद्धेः तदसिद्धौ देहसिद्धिविरहाच्च ॥ 56 ॥&lt;br&gt;&#xA;*जगदारंभासिद्ध्या दुःस्थत्वात् बौद्धदर्शनस्यापि ।&lt;br&gt;&#xA;यद्धेतुत्वं सुदृढं तत् ब्रह्म (श्रीनिवास-नाम) भजे ॥ 57 ॥&lt;/p&gt;</description>
    </item>
    <item>
      <title>३</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/2/3/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/2/3/</guid>
      <description>&lt;p&gt;ज्ञाते ब्रह्मणि सर्वं ज्ञातं भवतीति या प्रतिज्ञोक्ता ।&lt;br&gt;&#xA;उत्पत्त्यनभ्युपगमे तदनिर्वाहान्निषेधविरहाच्च ॥ 69 ॥&lt;br&gt;&#xA;स्वीकर्तव्योत्पत्तिः ब्रह्मत एवेति निश्चयात् वियतः ।&lt;br&gt;&#xA;यत्-कार्यत्वमभग्नं तत् ब्रह्म (श्रीनिवास-नाम) भजे ॥ 70 ॥&lt;/p&gt;&#xA;&lt;p&gt;19 ॥ वियदधिकरणम् ॥ 1 ॥ प्रथमाध्याये कारणवाक्यानां श्रीनिवासापरनामधेये ब्रह्मणि समन्वयप्रदर्शनेन चिदचिद्विलक्षणस्य ब्रह्मणो जगत्कारणत्वं निर्धारितम् ॥ द्वितीयेऽध्याये प्रथमपादेन ब्रह्मणो जगत्कारणत्वपक्षस्य निर्दोषतायाः, द्वितीयपादेन ब्रह्मेतरप्रधानादिकारणतावादिपक्षाणां तर्काभासमूलकत्वेन दुष्टतायाश्च प्रदर्शनेन ब्रह्मणो जगत्कारणत्वं स्थिरीकृतम् ॥ इदानीं उत्तरेण पादद्वयेन ब्रह्मणो जगत्कारणतायाः जगदन्तर्गतानां वियदादीनां ब्रह्मकार्यतानिर्वाह्यतया श्रुतिषु कासुचित् वियदादीनां&amp;quot; उत्पत्तेः, कासुचित् तदभावस्य च प्रतिपादनेन परस्परव्याहतिदल्शनन वियदादीनां ब्रह्मकार्यताया निर्धारयितुं ्शक्यतया, ब्रह्मणो जगत्कारणत्वं दुरुपपादं इत्याक्षेपपरिहारपूर्वकं वियदाद्यचेतनानां चेतनानां च तत्तदनुगुणब्रह्मकार्यत्वनिर्वाहप्रकारप्रदर्शनेन ब्रह्मणो जगत्कारणत्वं उपपाद्यते । तत्र वियत उत्पत्त्याक्षेपपरिहाराय प्रवृत्तमिदमधिकरणम् ॥ न वियदश्रुतेः ॥ 2-3-1 ॥ इदं पूर्वपक्षसूत्रम् । &amp;lsquo;उत्पद्यते&amp;rsquo; इत्यध्याहार्यम् । ततश्च, वियत्-आकाशः, न उत्पद्यते; तदुत्पत्तिप्रतिपादनसमर्थश्रुत्यभावात् इति सूत्रार्थः ॥ अयं भावः-यद्यपि &amp;lsquo;&amp;lsquo;तस्माद्वा एतस्मादात्मन आकाशः संभूतः । आकाशात् वायुः वायोरग्निः&amp;rsquo;&amp;rsquo; इति तैत्तिरीयश्रुतौ, &amp;lsquo;&amp;lsquo;आत्मन आकाशः संभूतः&amp;rsquo;&amp;rsquo; इत्यत्र आकाशस्य ब्रह्मणः सकाशादुत्पत्तिः प्रतीयते, तथाऽपि तत्र &amp;lsquo;&amp;lsquo;संभूतः&amp;rsquo;&amp;rsquo; इति श्रुतिः आकाशस्य उत्पत्तिप्रतिपादने न समर्था, आकाशस्य निरवयवद्रव्यत्वेन उत्पत्त्यसंभवात् । असंभवतोऽर्थस्य श्रुत्याऽपि प्रतिपादनायोगात् । निरवयवद्रव्यत्वादेव ह्यात्मन उत्पत्त्यभावः इति ॥ अत्र सिद्धान्तमाह- अस्ति तु ॥ 2-3-2 ॥ [गौण्यसंभवाच्छब्दाच्च ॥ 3 ॥ स्याच्चैकस्य ब्रह्मशब्दवत् ॥ 4 ॥ प्रतिज्ञाऽहानिख्यतिरेकात् ॥ 5 ॥ शब्देभ्यः ॥ 6 ॥ यावद्विकारं तु विभागो लोकवत् ॥ 7 ॥ एतेन मातरिश्वा व्याख्यातः ॥ 8 ॥ असंभवस्तु सतोऽनुपपत्तेः ॥ 9 ॥] तुशब्दः पक्षव्यावृत्त्यर्थः । आकाशस्य उत्पात्तिः अस्ति/एव इति सूत्रार्थः ॥ अयं भावः- निरवयवद्रव्यत्वस्य उत्पत्त्यभावं प्रति अप्रयोजकत्वेन आकाशस्य उत्पात्तिसंभवेन अयोग्यताविरहात् &amp;lsquo;&amp;lsquo;आत्मन आकाशः संभूतः&amp;rsquo;&amp;rsquo; इति संभूतश्रुतिः आकाशस्योत्पत्तिं प्रतिपादयितुं समर्थैव । आत्मन उत्पत्त्यभावस्तु न निरवयवद्रव्यत्वप्रयुक्तः; अपि तु &amp;lsquo;&amp;lsquo;न जायते म्रियते वा विपाश्चितं&amp;rsquo;&amp;rsquo; इत्यादितदुत्पत्तिप्रतिषेधकश्रुतिसिद्धः । इह तु उक्तश्रुत्या आकाशस्य उत्पत्तिप्रतिपादनेन तस्योत्पत्तिः&amp;quot; अस्त्येव, अतीन्द्रियेऽर्थे श्रुतेरेव प्रमाणत्वेन तस्य यथाश्रुति प्रतिपत्तव्यत्वात् इति ॥ ननु &amp;lsquo;&amp;lsquo;आत्मन आकाशः संभूतः&amp;rsquo;&amp;rsquo; इत्यत्र संभूतश्रुतेः गौणत्वमवश्यमाश्रयणीयम् । अन्यथा छान्दोग्ये &amp;lsquo;&amp;lsquo;तत्तेजोऽसृजत&amp;rsquo;&amp;rsquo; इति सिसृक्षुणा ब्रह्मणा तेजसः प्रथमसृष्टिप्रतिपादनेन तद्विरोधप्रसङ्गात् । अत्र हि तेजसः पूर्वमेव ब्रह्मणः सकाशात् आकाशोत्पत्तिः प्रतीयते । &amp;lsquo;&amp;lsquo;वायुश्चान्तरिक्षं च, एतदमृतं&amp;rsquo;&amp;rsquo; इति श्रुत्यन्तरे आकाशस्य नित्यत्वपर्यवसितामृतत्वप्रतिपादनेन तद्विरोधप्रसङ्गादपि संभूतश्रुतेः&amp;quot; गौणत्वमाश्रयणीयम् । न च &amp;lsquo;&amp;lsquo;आत्मन आकाशः संभूतः&amp;rsquo;&amp;rsquo; इत्यत्र संभूतशृतेः गौपात्वे, &amp;lsquo;&amp;lsquo;वायोरग्निः&amp;rsquo;&amp;rsquo; इत्यत्र अनुषक्तायाः संभूतश्रुतेरपि गौणत्वं स्यादिति शंक्यम् । &amp;lsquo;&amp;lsquo;आत्मन आकाशः संभूतः&amp;rsquo;&amp;rsquo; इत्यत्र श्रुतस्य संभूतशब्दस्य गौणत्वेऽपि &amp;lsquo;&amp;lsquo;वायोराग्निः&amp;rsquo;&amp;rsquo; इत्यत्र अनुषक्तस्य तस्य मुख्यत्वे बाधकाभावात् । यथा मुण्डकोपनिषदि एकस्मिन्नेव प्रकरणे &amp;lsquo;&amp;lsquo;तपसा चीयते ब्रह्म ततोऽन्नमभिजायते&amp;rsquo;&amp;rsquo; इत्यत्र ब्रह्मणि मुख्यस्यापि ब्रह्मशब्दस्य &amp;lsquo;&amp;lsquo;तस्मादेतत् ब्रह्म नामरूपमन्नं च जायते&amp;rsquo;&amp;rsquo; इत्यत्र प्रधाने गौणत्वं तद्वत् ।इयास्तु विशेषः-तत्र ब्रह्मशब्दस्य द्विः श्रुतिः; इह त्वनुषङ्ग इति । अतः सकृदुच्चरितस्य शब्दस्य युगपत् वृत्तिद्वयासंभवेऽपि श्रुतस्य अनुषक्तस्य च पदस्य वृत्तिद्वयविरोधाभावात् &amp;lsquo;&amp;lsquo;आत्मन आकाशः संभूतः&amp;rsquo;&amp;rsquo; इति श्रुतेः गौणत्वात्, आकाशस्योत्पत्तिः अप्रामाणिकी इति चेत् । उच्यते-छान्दोग्य एव यथा मृत्पिण्डज्ञानेन तत्कार्यभूतघटादीनां ज्ञातता, एवमेकस्य ब्रह्मणो ज्ञानेन सर्वं जगत् ज्ञातं भवति इति प्रतिज्ञया जगद्ब्रह्मणोः कार्यकारणभावसिद्ध्या, जगदन्तर्गतस्य आकाशस्यापि ब्रह्मणः सकाशात् उत्पत्तिः सिद्धैव । एवं तत्रैव &amp;lsquo;&amp;lsquo;सदेव सोम्येदमग्र आसीत् एकमेवाद्वितीयं&amp;rsquo;&amp;rsquo; इत्यत्र सृष्टेः प्राक् ब्रह्मण एकत्वावधारणेन तदानीं आकाशाद्यभावलाभेन, आकाशस्याप्युत्पत्तिः&amp;quot; तत्र अङ्गीकृतैव । तत्र &amp;lsquo;&amp;lsquo;तत् तेजोऽसृजत&amp;rsquo;&amp;rsquo; इत्यत्र ब्रह्मणा तेजःसृष्टिमात्रं प्रतिपादितं, न तु प्रथमसृष्टत्वम् । अतः तद्विरोधाभावात्, &amp;lsquo;&amp;lsquo;वायुश्चन्तरिक्षं चैतदमृतं&amp;rsquo;&amp;rsquo; इत्यत्र &amp;lsquo;अमृत&amp;rsquo;शब्दस्य चिरकालावस्थायित्वभिप्रायेणाप्युपपत्त्या तद्विरोधाभावाच्च, &amp;lsquo;&amp;lsquo;आत्मन आकाशः&amp;quot; संभूतः&amp;rsquo;&amp;rsquo; इत्यत्र संभूतशब्दस्य न गौणत्वं न्याय्यम् । &amp;lsquo;&amp;lsquo;वायुश्चन्तरिक्षं च&amp;rsquo;&amp;rsquo; इत्यत्र &amp;lsquo;अमृत&amp;rsquo;शब्दस्य नित्यत्वपरत्वे, वायोरप्यनुत्पत्तिप्रसङ्गात्, तस्य चिरकालावस्थायित्वपरताया ्वश्यवक्तव्यत्वात् ॥ एवं छान्दोग्ये &amp;lsquo;&amp;lsquo;ऐतदात्म्यमिदं सर्वं&amp;rsquo;&amp;rsquo; इत्यनेन सर्वस्य जगतो ब्रह्मकार्यतया ब्रह्मात्मकत्वप्रतिपादनाधपि आकाशस्योत्पत्तिः सिद्धा । यथा लोके, &amp;lsquo;एते सर्वे देवदत्तपुत्राः&amp;rsquo; इत्युक्त्वा तेषु केषाञ्चित् विशिष्य देवदत्तपुत्रत्वाभिधानेऽपि, अन्येषां देवदत्तपुत्रत्वमुक्तप्रायं; एवमिहापि &amp;lsquo;&amp;lsquo;ऐतदात्म्यमिदं सर्वं&amp;rsquo;&amp;rsquo; इत्यादिना आकाशादेः सर्वस्य ब्रह्मकार्यतया ब्रह्मत उत्पत्तिमभिधाय, तेजोजलपृथिवीनां ब्रह्मत उत्पत्त्यभिधानेऽपि, अन्येषामपि ततः उत्पत्तिः उक्तप्रायैव । वायोरप्यत एव उत्पत्तिःसिद्धा ॥ किं बहुना-परमाकारणस्य ब्रह्मण एकस्यैव उत्पत्त्यभावः; तद्व्यतिरिक्तस्य सर्वस्य अव्यक्तमहदहङ्कारतन्मात्रेन्द्रियाकाशवाय्वादेः&amp;quot; एकविज्ञानेन सर्वविज्ञानप्रतिज्ञादिविरोधप्रसङ्गेन उत्पत्त्यभावो दुर्वच इति ॥ ज्ञाते ब्रह्मणि सर्वं ज्ञातं भवतीति या प्रतिज्ञोक्ता । उत्पत्त्यनभ्युपगमे तदनिर्वाहान्निषेधविरहाच्च ॥ 69 ॥ स्वीकर्तव्योत्पत्तिः ब्रह्मत एवेति निश्चयात् वियतः । यत्कार्यत्वमभग्नं तद्ब्रह्म श्रीनिवासनाम भजे ॥ 70 ॥ भावः । &amp;lsquo;&amp;lsquo;उत तमादेशमप्राक्ष्यो येनाश्रुतं श्रुतं भवति&amp;rsquo;&amp;rsquo; इति ब्रह्मज्ञानेन सर्व ज्ञातं भवतीति सद्विद्याप्रकरणे प्रतिज्ञाय, मृत्पिण्डघटादिदृष्टान्तेन तदुपपादितम् । अतो घटमृत्पिण्डयोरिव जगद्ब्रह्मणोः कार्यकारणभावलाभात् ब्रह्मकार्यत्वं कृत्स्नस्य जगतोऽभ्युपगन्तव्यम् । अतो जगदन्तर्गतस्य आकाशस्यापि ब्रह्मकार्यत्वमवश्यमाश्रयणीयम् । अन्यथा ब्रह्मज्ञानेन सर्वस्य ज्ञातताया अनिर्वाहात् । छान्दोग्यश्रुतौ तेजसः प्रथमसृष्टिवचनं, तैत्तिरीयके, &amp;lsquo;&amp;lsquo;तस्माद्वा एतस्मादात्मन आकाशः संभूतः&amp;rsquo;&amp;rsquo; इति श्रुतिसिद्धां&amp;quot; तेजसः प्रागाकाशस्य उत्पत्तिं न निरोद््धुमलम् &amp;lsquo;प्रथमं तेजोऽसृजत&amp;rsquo; इत्यनुक्तेः । अतः उक्तप्रतिज्ञासिद्धास्य जगद्ब्रह्मणोः कार्यकारणभावस्य उपपत्तये आकाशस्य वायोश्च ब्रह्मणः सकाशादुत्पत्तिः अङ्गीकर्तव्या । सा चोत्पत्तिः &amp;lsquo;&amp;lsquo;तस्माद्वा एतस्मादात्मन आकाशः संभूतः&amp;rsquo;&amp;rsquo; इत्यत्र श्रुतात् आदित्यमण्डलस्थपुण्डरीकाक्षश्रीनिवासापरनामधेयानन्दमयात्मन एवेति निर्धार्यत इति ॥ 54 ॥ इति वियदधिकरणम् ॥ 1 ॥&lt;/p&gt;</description>
    </item>
    <item>
      <title>४</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/2/4/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/deshikAryaH_adhikaraNa-ratnamAlA/2/4/</guid>
      <description>&lt;p&gt;जीवोपकारकतया तत्करणानामणूनां च ।&lt;br&gt;&#xA;एकादशेन्द्रियाणां प्राणस्य च वायुतोऽन्यस्य ॥ 80 ॥&lt;br&gt;&#xA;करणस्याणोर्यस्मादुत्पत्तेः श्रूयमाणतया ।&lt;br&gt;&#xA;यत्-कार्यत्वमभग्नं तत् ब्रह्म (श्रीनिवास-नाम) भजे ॥81 ॥&lt;/p&gt;&#xA;&lt;p&gt;26 ॥ प्राणोत्पच्यधिकरणम् ॥ 1 ॥ तृतीयपादे आकाशाद्यचेतनवर्गस्य चेतनवर्गस्य च ब्रह्मकार्यत्वप्रकारो निरूपितः । इदानीं इन्द्रियादीनां जीवोपकरणानां कार्यत्वप्रकारो निरूप्यते ॥ तथा प्राणाः ॥ 2-4-1 ॥ इदं पूर्वपक्षसूत्रम् । यथा जीवो नौत्पद्यते, तथा इन्द्रियाण्यपि नोत्पद्यन्ते इति सूत्रार्थः । &amp;lsquo;&amp;lsquo;असद्वा इदमग्र आसीत् । तदहुः&amp;quot; किं तदासीत् इति । ऋषयो वाव ते अग्रे आसन् । तदाहुः-के ते ऋषयः इति । प्रणा वाव ऋषयः&amp;rsquo;&amp;rsquo; इति शतपथब्राह्मणे प्रलयकाले प्राणशब्दवाच्यानां&amp;quot; इन्द्रियाणां सद्भावश्रवणेन तेषामुत्पत्त्यभावावगमात् इन्द्रियाणि नोत्पद्यन्ते इति भावैः ॥ आवृत्त्या इदमेव सिद्धान्तसूत्रम् - तथा प्राणाः ॥ 2-4-1 ॥ [गौण्यसंभवात् तत्प्राक््श्रुतेश्च ॥ 2 ॥ तत्पूर्वकत्वाद्वाचः ॥ 3 ॥] तथा प्राणाः- इन्द्रियाणि वियदादिवत् उत्पद्यन्ते इति सूत्रार्थः ॥ भावः । &amp;lsquo;&amp;lsquo;एतस्माज्जायते प्राणो मनःसर्वेन्द्रियाणि च । खं वायुर्ज्योतिरापः पृथिवी विश्वस्य धारिणी&amp;rsquo;&amp;rsquo; इत्यादिश्रुतिषु वियदादीनामिव इन्द्रियाणामप्युत्पत्तिश्रवणेन तेषामुत्पत्तिः अस्त्येव । उदाहृतशतपथब्राह्मणे, &amp;lsquo;&amp;lsquo;प्राणा वाव ऋषयः&amp;rsquo;&amp;rsquo; इत्यत्र प्रणशब्दवाच्यः&amp;quot; परमात्मा, न इन्द्रियाणि; ऋषिशब्दसामानाधिकरण्येन प्राणशब्दवाच्यस्य सर्वज्ञत्वावगमात् । ऋषिशब्दो हि सर्वज्ञत्ववाची । किञ्च इन्द्रियाणि स्वकार्यकल्प्यानि । सृष्टेः प्राक् वियदादीनां अभावेन व्यवहर्तव्याभावात्, वागादिकार्यं व्यवहारादि, श्रोत्रादिकार्यं&amp;quot; शब्दग्रहणादि च तदानीं न संभवाति । अतः सृष्टेः प्राक्् इन्द्रियकार्याभावात्, इन्द्रियसद्भावकल्पने प्रमाणाभावेन इन्द्रियाणामभावः&amp;quot; सिद्धः ॥ इत्थं च परमात्मनो बहुत्वासंभवात्, तस्यैकस्यैव प्रलयदशायामवस्थानश्रवणात्, प्रलयदशायामिन्द्रियसद्भावकल्पने प्रमाणाभावाच्च, बहुवचनश्रुतिः &amp;lsquo;&amp;lsquo;अदितिः पाशान्&amp;rsquo;&amp;rsquo; इति बहुवचनश्रुतिवत् नेया इति ॥ 61 ॥ इति प्रणोत्पत्त्यधिकरणम् ॥ 1 ॥&lt;/p&gt;</description>
    </item>
  </channel>
</rss>
