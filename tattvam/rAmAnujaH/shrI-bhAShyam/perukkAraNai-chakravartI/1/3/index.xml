<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/</link>
    <description>Recent content in &#43;३ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/index.xml" rel="self" type="application/rss+xml" />
    <item>
      <title>27 द्युभ्वाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/27_dyubhvAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/27_dyubhvAdyadhikaraNam/</guid>
      <description>&lt;p&gt;अथ श्रीभाष्यभावचन्द्रिकायां प्रथमाध्याये तृतीयः पादः ।(1.03.1) द्युभ्वाद्यधिकरणम् ।त्रिपादी अन्ययोगव्यवच्छेदार्था । प्रथमपादः अस्पष्टतरजीवादिलिंगकवाक्यविचारपरः । द्वितीयपादः अस्पष्टजीवादिलिंगकवाक्यविचारपरः । तृतीयस्तुस् पष्टजीवादिलिंगकवाक्यविचारपरः । एतादृशक्रममनुसृत्यात्र स्पष्टजीवादिलिंगक-वाक्यविचारः आरभ्यते । अत्र, द्युभ्वाद्यधिकरणं भूमाधिकरणं अक्षराधिकरणं ईक्षति-कर्माधिकरणं दहराधिकरणं प्रमिताधिकरणं देवताधिकरणं मध्वधिकरणं अपशूद्राधिकरणंअर्थान्तरत्वादिव्यपदेशाधिकरणं इति दशाधिकरणानि । देवताधिकरण मध्वधिकरणअपशूद्राधिकरणरूपाधिकरणत्रयं प्रसंगादागतम् । अवशिष्टं साक्षात्संगतम् ।यद्यपि देवताधिकरणे देवतास्रष्टृत्वेन मध्वधिकरणे वस्वाद्यन्तर्यामितयोपास्यत्वेनअपशूद्राधिकरणे संवर्गविद्याविषयत्वेन च परस्यैव ग्रहणमिति साक्षात्संगतिरपिवक्तुं शक्या । अथापि स्पष्टजीवादिलिंगकत्वं नास्तीति प्रसंगसंगतिः उक्ता ।देवताधिकरणे अर्धलोकायतिकमतनिरसनम् । इदं च चतुर्मुखादिपिपीलिकान्तसकल-जगत्कारणत्वरूपप्रस्तुतार्थोपयुक्तम् । देवताविग्रहादिपंचकस्वीकारात् ।प्रथमपाद एव प्रतर्दनविद्यायां स्वात्मशरीरकपरमात्मोपासनं इन्द्रेण क्रियते ।नचिकेतसे मृत्युना ब्रह्मोपदेशः क्रियते । उपासनस्य मनुष्याधिकारित्वोक्तेःकथं देवतानां उपासनकर्तृत्वमित्याद्याक्षेपपरिहारार्थतया तदधिकरणानांप्रस्तुतार्थोपयुक्तत्वं च ।&amp;ldquo;वज्रहस्तः पुरन्दरः&amp;rdquo; इत्याद्यर्थवादवाक्यानां यथाश्रुतार्थपरित्यागेदेवतिर्यङ्मनुष्यस्थावररूपप्राणिजात-तत्तल्लोकादिस्रष्टृत्वाद्यसिध्याच विवक्षितं जगत्कारणत्वं ब्रह्मणो न सिध्येत्, ब्रह्मरुद्रादिदेवताद्यंगीकारेएव तज्जनकब्रह्मणः उत्कर्षसिद्धिश्च । अतोऽस्मिन् पादे देवताद्यधिकरणानांसंगत्यतिशयश्च ।।अदृश्यत्वाधिकरणे त्रैलोक्यशरीरकपरमात्मनः उपास्यत्वमुक्तम् ।अपरमात्मनोपीदं दृश्यते इति शंकापरिहाराय वैश्वानराधिकरणं प्रसक्तम् ।अथ तस्यामेवोपनिषदि कतिपयवाक्यानि परमात्मव्यतिरिक्त पराणिदृश्यन्तेइति अदृश्यत्वादिगुणकस्य कथं परमात्मपरत्वं इति शंकया अक्ष्यधिकरणस्योत्थितिः ।यद्यपि उपनिषदैक्यात् तस्मिन्नेव पादे अस्यापि वाक्यस्य विचारःकर्तुं शक्यते । अथापि अस्पष्टजीवादिलिंगकवाक्यविचाररूपत्वात्स्पष्टजीवादिलिंगकवाक्यविचारपरे अस्मिन्पादे अस्य वाक्यस्य विचारःन च प्रथमखण्डत्रयस्य परमात्मपरत्वं उपरितनभागस्य जीवपरत्वमितिवैषम्यं स्यादिति वाच्यं,इष्टापत्तेः । यद्वा तस्यापि परमात्मपरत्वमस्तु इति शंका परिहारायापिअस्याधिकरणस्य प्रवृत्तिसंभवात् । पूर्वस्थापितार्थस्यात्यन्तप्रतिषेधाभावेऽपि वा तात्पर्यं स्यात् । अत एव परमात्मत्वसाधककोटिप्रदर्शकतयाद्युभ्वाद्यायतनं इति सूत्रखण्डः प्रवृत्तः । इदं च वाक्यं कारणवाक्यम् -ओतं, अमृतस्यैष सेतुः इत्यादिना कारणत्वव्याप्तधर्मोक्तेः । वैश्वानरात्मनःपरमात्मत्वे गमकं बह्वस्ति । अत्र तु ब्रह्मभिन्नत्वे एव गमकबाहुल्यम् ।अत्र द्य्वाद्यायतनं इत्येव सूत्रयितुं शक्यं, ऊर्ध्वाधरकोटिद्वयान्तर्गतलोकप्रदर्शनार्थं भूमिशब्दोपादानम् ।यद्यपि विषयवाक्ये पृथिवीशब्द एव दृश्यते अथापि, भूः भुवः सुवःइति श्रुतिप्रत्यभिज्ञापूर्वकं सर्वलोकस्यापि उपलक्षणं पृथिवीशब्दःइति सूचनाय । अनेन सर्वाधारत्वमुक्तं भवति ।मुण्डकत्रयात्मिका मुण्डकोपनिषत् । एकैकस्मिन् मुण्डके खण्डद्वयम् ।अत्राक्षरविद्या प्रस्तुता । &amp;ldquo;चेतसा लक्ष्यं तदेवाक्षरं सौम्यविद्धि&amp;rdquo; इत्यनेन सेन्द्रियान्तःकरणस्य जीवस्य विषयान्तरविमुखीकरणपूर्वकं अक्षराख्यलक्ष्याभिमुखतया अवस्थापनं प्रतिपादितं, अनन्तरंलक्ष्ये परमात्मनि आत्मरूपशरसमर्पणं &amp;ldquo;प्रणवो धनुः इत्यादिना प्रतिपादितम् ।&amp;ldquo;शरो ह्यात्मा&amp;rsquo; इति श्रुतम् । ततः &amp;ldquo;यस्मिन् द्यौ &amp;hellip; इत्यादि श्रुतिःजानतात्मानं इति श्रूयते । अतोऽत्रात्मशब्दश्रवणात् अस्याः श्रुतेःजीवपरत्वमेव वक्तव्यम् । अश्व इव रथनाभौ इत्यत्रापि &amp;ldquo;ध्यायतात्मानं&amp;quot;इति श्रुतत्वात् सापि श्रुतिः जीवपरतयैव नेया &amp;ldquo;तदैकार्थ्यात्मनस्सह प्राणैश्चोतमिति जीवलिंगमपि स्पष्टं प्रतीयते । यद्यपि &amp;ldquo;यस्मिन्द्यौः इति सर्वाधारत्वं ब्रह्मणोऽसाधारणं लिंगं प्रतिपन्नम् ।अनन्तरमेव जीवलिंगम् । अथापि जीवलिंगस्यानन्यथासिध्दस्योपपत्त्यर्थंसर्वाधारत्वं गौणतया नेयम् । अत एव &amp;ldquo;अश्व इव रथनाभौ&amp;rdquo; इति जीवलिंगस्यप्रथमश्रुतत्वेपि तद्बाधित्वा पश्चात् श्रुतस्य स्वस्ति वः इतिपरमात्मलिंगस्य प्राधान्यमुच्यते भवद्भिः । न च मनः प्राणादिसंबधस्यकथं जीवमात्रसाधकता । विभोः परस्यापि तत्संबन्धसत्त्वात् । सर्वत्रप्रसिध्यधिकरणे&amp;quot;मनोमयः प्राणशरीरनेता&amp;rdquo; इत्यादिभिः परमात्मासाधारणत्वं चोक्तमिति वाच्यम्, मनःसह प्राणैश्च सर्वैः ओतमिति श्रुतिश्रवणमात्रेण उपकरणोपकरणित्वरूपसंबन्धस्यैवस्वरसतः प्रतीत्या तदनुसारेणार्थस्य वर्णनीयत्वात् । सर्वत्रप्रसिध्यधिकरणे हिएतदपवादकसत्त्वेन सामान्यसंबंधं स्वीकृत्य स्वरसतः प्राप्तोऽर्थःत्यक्तः । अनन्तरवाक्येपि नाडीसंबन्धः श्रुतः । बहुधा जायमानत्वमपिअतो नाडीसंबन्ध बहुधाजायमानत्व मनःप्राणोपकरणवत्वादि जीवलिंगानांस्पष्टत्वात् यस्मिन् इत्यादिप्रकरणं जीवपरत्वे एव स्वरसम् । कथं तर्हिद्युपृथिव्याद्याधरत्वस्य गतिः इति चेत्? उपासकस्यास्य मोक्षप्राप्त्यनन्तरंसर्वं भोगस्थानं भवतीति तात्पर्यात् ।सर्वस्यापि एतद्विकसितज्ञानविषयत्वात् । &amp;ldquo;नित्यो व्यापी प्रतिक्षेत्रं&amp;quot;इत्युक्तप्रकारेण सर्वेषु जीवस्वरूपस्य प्रवेशनसामर्थ्यात् । बद्धस्यापिकर्मसंबन्धवशात् सर्वत्र लोके जन्मोदयसंभवाद्वा &amp;ldquo;अन्यथोक्तजीवलिंगानांउपपत्तिः दुःशका । अन्तश्चरणस्य बहुधाजायमानत्वस्य च सर्वात्मनापरमात्मन्यसंभवेन नयनस्य दुःशकत्वाच्च । देवादिसजातीयतया बहुधाजायमानत्वस्यजीवे एव संभवात् । अकर्मकृतदिव्यमंगलविग्रहवत्त्वस्यात्र प्रतिपादनेआनुगुण्याभावाच्च । अन्तरादित्यविद्यायां &amp;ldquo;उदेति ह वै सर्वेभ्यःपाप्मभ्यः&amp;rdquo; इत्यादिवदत्र परमात्मासाधारण लिंगाभावाच्च&amp;quot;न चामृतस्यैष सेतुः इति परमात्मासाधारणलिंगं श्रूयते इति वाच्यम्मोक्षार्थपरब्रह्मोपासने जीवविषयकत्वस्य सत्त्वेन वा अध्यात्मयोगाधिगमेनलभ्य&amp;rsquo; इति जीवात्मयोगस्यापि कारणत्वेनोक्तेः तस्यापि हेतुत्वाभ्युपगमेनवा निर्वाहात् । न च &amp;ldquo;ओमित्येवं ध्यायतात्मानं&amp;rdquo; इति प्रणवेनात्मध्यानविधानात्&amp;quot;ओमित्येकाक्षरं ब्रह्म व्यावहरन् मामनुस्मरन्&amp;rdquo; इति स्मृत्युपबृंहणात्परमात्मन एव ध्येयत्वोक्तेः कथं जीवस्यात्र संगतिः इति वाच्यम्,प्रणवस्य अकार उकार मकार रूपाक्षरत्रयवत्त्वेन तत्र जीववाचकमकारघटितत्वेनप्रणवेन जीवस्य ध्येयत्वोक्तेः संगतत्वाच्च&amp;quot;स्वस्तिः वः पाराय तमसः परस्तात्&amp;rsquo; इत्यस्य कथं निर्वाहः? इति चेत्तमसः परस्ताद्वर्तमानाय तीरवत् प्राप्यभूताय भगवतः प्राप्तये ओम्इत्यात्मानं ध्यायथ । एवं ध्यानाद्याचरद्भ्यो वः युष्मभ्यं स्वस्तिइत्यर्थः । अत इदमुभयसाधारणम् । अतो मध्ये एतद्वाक्यद्वयमपि जीवपरमितिपूर्वपक्षसारः ।सिद्धान्तं व्याचष्टे - द्युपृथिव्यादीति । सूत्रे स्वशब्दात् इत्यस्यस्वस्यैव वाचकः शब्दः स्वशब्दः स्वमात्रवाचकशब्दः इत्यर्थः । सर्वंवाक्यं सावधारणमिति न्यायात् । अमृतस्यैष सेतुः इति शब्दः परब्रह्मासाधारणशब्दःयद्यपि आत्मशब्दस्यापि स्वशब्दशब्देन ग्रहणं शक्यम् । जानत आत्मानमितिप्रथमतोऽस्य श्रवणात् । अथापि जीवे आत्मशब्दस्य स्वरसतः प्रसिद्धेःउभयसाधारण्यं स्यादिति अमृतस्यैष सेतुः इति शब्दः असाधारणशब्दत्वेनस्वीकृतः । अनेनाऽर्थनिश्चये जाते उपष्टम्भकतया आत्मशब्दोपि अभ्युच्चयहेतुःभवेदिति पश्चात् आत्मशब्दपरतया व्याख्यानं कृतम् ।द्यौश्च भूश्च द्युभुवौ, द्युभुवौ आदी येषामिति विग्रहः । तथा चसर्वेषां आधारभूतं परं ब्रह्मैवात्रोच्यते परब्रह्मासाधारणशब्दस्यात्रश्रूयमाणत्वात् इति फलितम् । नन्वत्रामृतपदेन किं गृह्यते । यदिपरं ब्रह्म, तर्हि ब्रह्मैव ब्रह्म प्रापयतीत्युक्तं भवतीत्यसमञ्जसोवाक्यार्थः इति चेत् अमृतपदमिह अमृतत्वपरः । उपासकस्यामृतत्वरूपमोक्षप्रापकःइति न विरोधः । अनेन प्रापकरूपसेतोः स्वान्यप्रापकत्वमिव प्रापकस्यसेतुत्वेनोक्तस्य स्वान्यप्रापकत्वमपि सिद्धं भवति । &amp;ldquo;संसारार्णवपारभूतस्यामृतस्य&amp;quot;इति भाष्यानुसारेणामृतपदस्य अमृतपरत्वेपि न दोषः । न च तर्हि कथं स्वस्यैवस्वयं सेतुर्भवेदिति वाच्यम्, अमृतपदस्य विनाशानर्हनित्यविभूतिपरत्वात्,तत्प्रापकत्वं ब्रह्मण्यक्षतमित्यदोषात् । मुक्तजीवस्वरूपस्याप्यमृतत्वात्तत्प्रापकत्वोक्तावप्यविरोधात् । यद्वा मुक्तानां स्वपदप्रदानेस्वात्मप्रदाने च स्वस्यैव कारणत्वमिति स्वप्रापकत्वोक्तावप्यविरोधात्प्राप्यप्रापकयोरैक्यांगीकारात् । न च सेतुशब्दः सलिलनिरोधकेलोकप्रसिद्धः । एवं चामृतनिरोधकः इत्यर्थलाभात् अर्थस्यासांगत्यमितिवाच्यम् &amp;ldquo;सिनोति&amp;rsquo; इति सेतुः इति व्युत्पत्त्या बन्धनार्थकत्वस्वीकारेणादोषात्षिञ् बन्धने इति धातुःबन्धनं नामः संबन्धनं, प्रापकमिति यावत् । अमृतप्रापकः इत्यर्थःपूर्वपक्षेपि दारुमृच्छिलामयत्वरूपसेतुत्वं जीवे न संभवति ।पारवत्त्वमपि तथैव । अतोऽन्यथैव अर्थो वर्णनीयः । तथा च सिनोति इतियोगव्युत्पत्तिं स्वीकृत्य कूलप्रापकत्वरूपार्थस्वीकारे भगवतोब्रह्मणः संसारार्णवपारभूतामृतप्रापकत्वं लभ्यते इति अयं शब्दःपरमात्मासाधारणशब्दः । ननु सलिलगमननिरोधकत्वरूपरूढ्यर्थतावच्छदेकस्यबाधितत्वात् सिनोति इति योगार्थस्य स्वीकारेपि न निस्तारः । तस्यापिबाधात् । गमननिरोधाय रज्जुभिः पुरुषपादबन्धने सेतुशब्दप्रयोगस्यावयावार्थस्यसंभवेपि न सेतुशब्दः प्रयुज्यतेगच्छतीति अवयवव्युत्पत्तिसिद्धार्थस्य मनुष्यादिषु संभवेपि न गोशब्दप्रयोगः इष्यते इति चेत्, तर्हि गौणीं वृत्तिमाश्रित्यार्थो वर्ण्यतेसेतुरिव = सेतुसदृशः इत्यर्थः । सेतुसादृश्यं च कूलप्रतिलम्भकत्वमादायेतिन दोषः । प्रथमे रूढिपरित्यागः द्वितीये रूढार्थरूपसेतुगतगुणयोगमादायश्येनयागे श्येनसादृश्यमादाय श्येनशब्दप्रयोगवत् । निपत्यादानंसाम्यम् । अत्रापि प्रापकत्वं साम्यम् ।ननु सिद्धान्ते पूर्वपक्षे वा रूढ्यर्थपरित्यागस्तुल्यः, तथा च अस्य भगवद्वाचकत्वमेवेति कथं निर्णयः । पक्षद्वये दोषसाम्यादिति चेत् - अमृतत्वप्राप्तिहेतुतयाभगवतः सर्वोपनिषत्सिद्धत्वात् अत्रोक्तममृतत्वप्रापकत्वमपि भगवत एव । नकुत्रापि जीवस्य अमृतत्वप्रापकत्वमुक्तमिति अत्रायं शब्दः परमात्मासाधारणःइत्याशयात् । &amp;ldquo;अत एव&amp;rsquo; सर्वत्रोपनिषत्सु&amp;rsquo; इत्यादि भाषितम् ।। आत्मशब्दोपिस्वशब्देन गृहीतुं शक्यते इत्याशयेनाह - आत्मशब्दश्चेति । निरुपाधिकः इति ।आप्नोतीत्यात्मा । अनेन व्याप्तिः उक्ता । व्याप्तिमत्त्वं चाकाशकालधर्मभूतज्ञानेष्वप्यस्तीति न तत्रात्मशब्दः प्रयुज्यते,अतः व्याप्तिविशेषवाची । &amp;ldquo;अन्तः प्रविष्टः शास्ता जनानाँ सर्वात्मा&amp;quot;इति श्रुतिसिद्धा नियन्तृत्वेन व्याप्तिरेवात्र विवक्ष्यते । अनेननृपनभोव्यावृत्तिरुक्ता भवति । जीवस्य नैवं विधा व्याप्तिः । &amp;ldquo;शरोह्यात्मा इत्यत्र स्वरसतः प्रतीयमानस्यार्थस्य भंगः स्वीकार्यःतस्य शरत्वेन बोधनात् ब्रह्मणश्च लक्ष्यत्वेन बोधनात् । अत्र बाधकाभावात्द्युपृथिव्यादिसमस्ताधारत्वबोधनाच्च सर्वनिरूपितनियन्तृत्वविशिष्टात्मत्वस्यनैव परित्यागः उचितः । सर्वज्ञत्वबोधकाः शब्दा अपि स्वशब्देन गृहीतुंशक्याः इत्याह - यः सर्वज्ञः इति ।एवं परब्रह्मासाधारणशब्दानां बहूनां सत्त्वेन &amp;ldquo;मनस्सह प्राणैश्च सर्वैः&amp;quot;इत्यादिना नोपकरणोपकरणिभावविवक्षापि शक्यशंका । प्रथमश्रुतस्यद्युपृथिव्याद्याश्रयत्वस्य न परित्यागः । ननु तर्हि कथं नाड्याधारत्वंपरस्येत्यत्राह - तस्यापि संभवतीति । स्फुटानां जीवलिंगानां परमात्मन्यपिघटनसंभवेनैतेषामन्यथासिध्या न जीवत्वसाधकता । यद्यपि नाड्यः हृदयाधारकाःअथापि यद्द्वारा परमात्माऽऽधारकत्वम् । तत्र श्रुतिं प्रमाणयति- संततमित्यादिना । सिराभिः = नाडीभिः, संततं = व्याप्तं हृदयम् आकोशसन्निभं= ईषद्विकसितपुण्डरीकतुल्यं लम्बति = लम्बते इत्यर्थःतथा च रथनाभौ अराः इव यत्र = परमात्मनि नाड्यः संहताः स एष भगवान्अन्तश्चरते = तिष्ठति इत्यर्थः । अत्रापि परमात्मा व्यवस्थितः इत्युक्तम्तत्र चरते इत्युक्तम् ।। इदं च विवरणम् । बहुधा जायमानत्वमपिभगवत्युपपन्नमित्याह - ब्रह्मणि संगच्छत इति । अन्तरादित्यविद्यायांअप्राकृतस्वासाधारणविग्रहयोगः प्रतिपादितः । तादृशविग्रहयोग एवात्रापिविवक्षितः । मत्स्य कूर्म वराह उपेन्द्राद्यवताराः देवाद्यस्मत्समाश्रयणीयत्वायभगवता परिगृहीताः । जीवपक्षे बहुधा जायमानत्वं कालभेदेन वाच्यं,परमात्मपक्षे तु एकस्मिन्नपि काले बहुधा जायमानत्वमपि सुष्ठूपपन्नं भवति ।&amp;ldquo;पिता पुत्रेण पितृमान् योनियोनौ । नावेदविन्मनुते तं बृहन्तं&amp;rdquo; इति सर्वेषामपिपितैव भगवान् अनेकयोनिषु जनित्वा पुत्रभावमाप्नोति इति घुष्यते । &amp;ldquo;मनस्सहप्राणैश्च&amp;rsquo; इत्यस्य निर्वाहं प्रदर्शयति - मनःप्रभृतीति । अस्मिन् वाक्येद्युपृथिव्याद्यविशेषं मनःप्राणादीनां यच्छब्दनिर्दिष्टवस्त्वाधारकत्वं श्रूयते ।तत्र यच्छब्दस्य जीवपरत्वे तस्य मनआदिप्राणाधारकत्वं उपकरणोपकरणिभावरूपतयेतिवक्तव्यम् । द्यृपृथिव्याद्याधारत्वं तु नैवंरूपम् । अतः एकरूपतया आधारत्वं नसुवचम् । परमात्मपरत्वे सर्ववस्तुनिरूपिताधारत्वमेकरूपं सुनिरूपितं भवतीति विशेषः ।।&lt;/p&gt;</description>
    </item>
    <item>
      <title>28 भूमाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/28_bhUmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/28_bhUmAdhikaraNam/</guid>
      <description>&lt;p&gt;(1.03.2) भूमाधिकरणम् ।अक्षर विद्यायाः जीवातिरिक्तब्रह्मपरत्वं स्थापितम् । अथ भूमविद्यायाअपि तत् स्थाप्यते । पूर्वत्र परमात्मप्रकरणाविच्छेदात् मुण्डकेउत्तरभागस्य परमात्मविषयकत्वं प्रतिपादितम् । अत्रापि छान्दोग्येभूमविद्याप्रकरणे प्राणशब्दवाच्यजीवप्रकरणाविच्छेदात् उत्तरभागस्यजीवपरत्वमेव वाच्यं इति शंकया संगतिः । पूर्वत्र स्पष्टजीवलिंगानिअन्यथाकृतानि । अत्र जीवलिंगान्यथाकरणस्य सर्वात्मनाऽसंभवेपि उत्तरभागस्यपरमात्मपरत्वं स्थाप्यते ।छान्दोग्ये सप्तमाध्याये भूमविद्या प्रस्तुता । षड्विंशखण्डात्मकोऽयमध्यायःपञ्चदशखण्डेषु पञ्चदशविषयाः उपक्षिप्यन्ते । वाल्मीकिध्रुवादीनामुपदेष्टानारदः शिष्यः । ब्रह्मणो मानसपुत्रस्सनत्कुमारो गुरुः । अधीहि भगवःइति नारदः । वरुणपुत्रः भृगुरपि अधीहि भगवः इति पितरं पृच्छति ।तत्र ब्रह्म इति कर्मनिर्देशः कृतः । अत्र तु न तन्निर्देशः । अज्ञाताध्यापनमेवकार्यम् । वृथा ज्ञातांशोपदेशः इत्यभिप्रायेण सनत्कुमारः अधीतांशंपूर्वं आचक्ष्व अनन्तरं अनघीतं अध्यापये इत्याह । तच्छु्रत्वा नारदःस्वज्ञातान् सर्वानपि प्रतिपाद्य &amp;ldquo;मन्त्रविदेवास्मि&amp;rdquo; नात्मवित्इत्याहकेवलमन्त्रविदः न संसारान्मोक्षः । आत्मज्ञानवतामेव । श्रुतं चेदंपूर्वेभ्यः इत्युक्त्वा विरराम । गुरुरपि सनत्कुमारः त्वया अधीतंसर्व नामैव, वाचकशब्दमात्रं त्वमधीतवान् । अस्य ब्रह्मदृष्ट्योपासनेअर्वाचीनं लभ्यते इति प्राह । शोक समाविष्टो नारदः इतोपि भूयः अन्यदस्तीतिपप्रच्छ । सोपि गुरुः वाक् भूयसी &amp;ldquo;इत्युक्त्वा वाचो ब्रह्मदृष्ट्योपासनेअर्वाचीनं फलं प्राह । एव मुपर्युपरि वस्तुनि निर्दिष्टे इतोपि&amp;hellip;भूयः अस्तीतिः प्रश्नः अवततार &amp;hellip; एवं पञ्च खण्डाः प्रवृत्ताः ।1. वाचकशब्दः 2 वाक् 3 मनः 4 संकल्पः 5 चित्तं 6 ध्यानं 7 विज्ञानं8 बलं 9 अन्नं 10 आपः 11 तेजः 12 आकाशः 13 स्मरः 14 आशा 15 प्राणःजीवः । अत्र पूर्वपूर्वनिरूपित कारणत्ववतो वस्तुन एवोत्तरोत्तरंप्रदर्शनम्शोकतरणहेतुत्वेनात्मज्ञानस्योक्तत्वात् ध्येयस्य च वस्तुनः कारणत्वावश्यंभावात्कारणं हि ध्येयम् । अन्ततो निर्दिष्टं ब्रह्म सर्व कारणमिति प्रतिपादितंभवति ।शब्दोच्चारणकारणं वाक् । वागिन्द्रियाभावे वेदाद्युच्चारणासंभवात्वाक्प्रवृत्तिरपि मनोव्यापाराधीनेति वाचो मनः कारणम् । मनसोपिकृत्यध्यवसायरूप संकल्पः कारणम् । तस्यापि चित्तं कारणम् । चित्तस्यच ध्यानं कारणम् । ध्यानं च वस्तु ग्रहणरूप विज्ञानजन्यम् । ग्रहणंच बलात् । बलं चान्नाधीनम् । तत्र क्रमेण कारणानि जलतेजोऽऽकाशाःआकाशकार्यस्य श्रवणस्य स्मरणाधीनत्वात् आकाशस्य स्मररूप स्मरणंकारणम् । स्मरणस्य आशा कारणम् । आशायाः प्राणरूप जीवाधीनत्वात्प्राणः कारणमिति विवेकः ।।अत्र प्राण शब्दः प्राणसहचरितं जीवं लक्षयति । अतः प्राणः = प्राणीदशमखण्डे &amp;ldquo;व्याधीयन्ते प्राणाः आनन्दिनः प्राणाभवन्ति&amp;rdquo; इति पूर्वत्रप्रयोगदर्शनादपि जीवपरत्वमास्थेयम् । केवलप्राणस्य व्याध्यानन्दाश्रयत्वाभावात्स वा एष एवं पश्यन् एवं मन्वानः इति उपरितनश्रुतिः प्राणस्य जीवपरत्वमुपोद्बलयति । तत्र सः इति तच्छब्दः प्राणपरामर्शी । यदि तत्रमुख्य प्राणपरः तच्छब्दः तदा पश्यन् इत्यादि न संगच्छेत, अतः जीवपरत्वमेववक्तव्यमिति प्राणशब्दोपि जीवपरः एषितव्यः ।। अत्रैव पंचदशखण्डेएव प्राणशब्दस्य जीवपरत्वं स्पष्टमभ्यधायिप्राणो ह पिता प्राणो माता इत्यादि सामानाधिकरण्योक्तेः पितृमातृशब्दानांजीव पर्यन्तवाचकत्वात् । न हि परिदृश्यमानपिण्ड विशेषाणामेव पित्रादिशब्दवाच्यत्वम् । तथा सति पितृमातृभ्रात्रादिषु धिक्कारादि करणेकर्तुः हिंसकत्वा भाव प्रसंगात् । वाचिक कायिक क्रूरकर्मकरणे पितृहामातृहा इति तत्कारिणं निन्दन्ति । उत्क्रान्त शरीरेषु तेष्वेव शरीरेषुशूलेन संयक् प्रक्षिप्य संयक् दहत्यपि पुरुषे पितृहा इत्यादिनिन्दाकरणाच्चअतो निर्जीवशरीरेषु तथाऽप्रयोगात् सजीवेषु पित्रादिषु हिंसितेषुतथा प्रयोगदर्शनाच्च मातृपित्रादिशब्दाः पिण्डविशिष्टजीववाचकाःअतः प्राणो ह पिता प्राणो माता &amp;ldquo;इत्यादयः प्राणस्य चेतनत्वमेवावगमयन्तिननु &amp;ldquo;नायं हन्ति न हन्यते इति जीवस्यापि हिंसायोग्यत्वाभावात्कथं हिंसाकर्तरिपितृहा&amp;rsquo; इत्यादि व्यवहारः । न च स्वतो जीवस्य हिंस्यत्वाभावेपिदेहादि साहित्यप्रयुक्ततया हिंस्यत्वमिति वाच्यम् । तथा सति तद्वदेवप्राणसाहित्ये एव हिंसायोग्यत्वमिति प्राणस्यापि हिंस्यत्वस्य सुवचत्वात्अपि च स्थावरेष्वपि प्राणस्य पंचधा अवस्थाय शरीरधारणाभावेपि प्राणस्यसत्वं भाष्यकृतैवांगीकृतं &amp;ldquo;न तु दृष्टान्तभावात्&amp;rdquo; इति सूत्रे ।अतस्तत्रापि प्राणसत्वादेव उपमर्दभावाभावयोः हिंसातदभावदर्शनंसजीववृक्षलतादिच्छेदस्य शास्त्रैर्निषिद्धत्वमपि प्राणसत्त्वे एवेत्यपिसुवचत्वात् इति चेत् सत्यम् । पित्रादिपदानां चेतनपरत्वस्याऽऽपामरंपण्डितपर्यन्तंप्रसिद्धेः तत्त्यागाभावात् । प्राणो ह पिता, प्राणो माता इत्यादिषुजीववाचितया लोके प्रसिद्धानां बहूनां पदानां गौणत्वकल्पनस्यायुक्तत्वात्आनन्दिनः प्राणाः भवन्ति ।। स वा एष एवं पश्यन् इत्यादिपूर्वोत्तरभागानामन्यथाकरणासंभवाच्च&amp;quot;उपनिषदि, शूलेन समासं व्यतिसंदहेत्&amp;rsquo; इत्यत्र समासं इतिणमुलन्तम्संयक् प्रक्षिप्येत्यर्थः । संपूर्वात्, क्षेपार्थात् अस्यतेःणमुलन्तः&amp;quot;भाष्ये - &amp;lsquo;अप्राणेषु स्थावरेषु&amp;rsquo; इत्यस्य पञ्चवृत्ति प्राणरहितेषुस्थावरेषु इत्यर्थः ।। नच प्राणविषये यथा वानाभौ समर्पिताः एवमस्मिन्प्राणे सर्वं समर्पितं इति श्रवणात् परमात्मपरत्वमेव वक्तुं शक्यं,अत इव रथनाभौ संहता यत्र नाड्यः इति मुण्डकेसर्वाधारत्व स्य भगवत्युक्तेःअत्रापि परमात्मैव प्रतिपाद्यते प्राण इति एकशब्द स्वास्स्याच्चइति वाच्यम् । भूतमात्राः प्रज्ञामात्रास्वर्पिताः इति श्रुत्यन्तरस्वारस्यात्जीवपरत्वस्यापि वक्तुं शक्यत्वात् । न च विनिगमनाविरहः - अत्र हिंस्यत्वोक्तेःहिंसायोग्यस्य जीवस्यैव ग्राह्यत्वात्परस्य तु मुक्तस्येव न हिंस्यत्वम् । उत्क्रान्त प्राणान् इति प्राणोत्क्रान्तेरुक्तत्वेनपरात्मन्यसंभवाच्च । अतः स्वेतर स्वभोग्य भोगोपकरणस्य सर्वस्यापिअचिद्वस्तुनः स्वायत्तस्थितित्वेन प्रत्यगात्मनि। एतावता प्राणशब्दस्य जीवपरत्वं निर्णीतम् । अस्योपरि अतिवादित्वं प्रतिपादितम्अतिक्रान्तस्वोपास्य वस्तुवादी = अतिवादी । स्वोपास्यवस्तुनःसर्वोत्कृष्टत्ववादी । स्वोपास्यदेवतापारम्यवादीति यावत् । एवंपश्यन् अतिवादी । इति वाक्यसंदर्भात् क्रियायाः इति हेत्वर्थे शतृप्रत्ययः।। अत्र प्राणशब्दो जीवपरः इत्येतत् सिद्धन्तिनोपीष्टंअयमेव जीवः &amp;ldquo;यत्र नान्यत् &amp;hellip;. स भूमा&amp;rdquo; इति भूमशब्देन निर्दिश्यतेइति पूर्वपक्षी । प्राणशब्दनिर्दिष्टजीवादन्यः पर एव भूमशब्देननिर्दिश्यते इति सिद्धान्ती इति विवेकः ।अत्रायं पूर्वपक्षसारः - अत्र प्राणशब्दनिर्दिष्टजीव एव &amp;ldquo;यत्र नान्यत्पश्यति&amp;hellip; भूमा इत्यत्र भूमशब्देनापिनिर्दिश्यते नत्वन्यः । &amp;ldquo;तरति शोकमात्मवित्&amp;quot;इति शोकशमकत्वेनोक्तस्यात्मज्ञानस्य विषयभूतात्मोपदेशस्यात्रैवसमाप्तत्वात् । &amp;ldquo;सवा एष एवं पश्यन् एवं मन्वानः एवं विजानन् इत्युपर्युक्तेःनामाद्याशापर्यन्तं ब्रह्मदृष्ट्योपासनं फलं च गुरणोक्तम् । &amp;ldquo;प्राणोह्येवैतानि सर्वाणि भवति&amp;rsquo; इत्यनन्तरं पूर्ववत् प्राणमुपास्स्व,स यः प्राणं ब्रह्मेत्युपास्ते इत्युनुपदेशात् । पूर्वत्रेवात्रैवमुपदेशंबिना रीत्यन्तरेण प्राणोपन्यासात्पूर्वपर्यायेष्वनुक्तस्यातिवादित्वस्य प्राणोपासके प्रतिपादनाच्चप्राणशब्दितस्य जीवस्य पूर्वोक्त नामाद्याशान्तसर्वातिशायित्वेनातिवादित्वस्यापह्नवानर्हवाच्च&amp;quot;योऽन्नं ब्रह्मेत्युपास्ते &amp;hellip;. य आशां ब्रह्मेत्युपास्ते इतिसर्वत्र ब्रह्मदृष्टिविधानस्वारस्यात् दृष्टिविधिप्रकरणरूपत्वात्जीवादधिकस्य ब्रह्मदृष्टिविषयस्यान्यस्य कस्य चिदभावात् । अस्तिभगवः प्राणात् भूयः इति प्रश्नस्योपर्यकरणाच्च । स्वपितृवरुणनिकटेअधीहि भगवो ब्रह्म इति भृगुणेवात्र सनत्कुमारनिकटे नारदेनाप्रश्नाच्चअधीहि भगवः &amp;ldquo;श्रुतं ह्येव मे &amp;hellip;.. तरति शोकमात्मवित्इति ब्रह्मपदाघटनेन आत्मशब्दप्रयोगाच्च जीवात्मपरतयापि प्रश्नसामञ्जस्यसंभवाच्च । यद्यपि जीवातिरिक्तब्रह्मसद्भावः, तस्य विपुल सुखरूपत्वंचाभ्युपगतम्अथापि अत्रात्मोपदेशः प्राण एवन्नः पर्यवस । न च कथं जीवस्य विपुलसुखरूपत्वंइति वाच्यम् । नामाद्याशान्तसर्ववस्त्वपेक्षया विपुलसुखरूपत्वस्यसर्वैरभ्युपगमात् । अचेतनवस्त्वपेक्षया तदनुभवापेक्षयाच चेतनस्यजीवस्य तदनुभवस्य चातिशयितत्वात् । अत एव हि &amp;ldquo;यं लब्ध्वा चापरंलाभं मन्यते नाधिकं ततः । यस्मिन् स्थितो न दुःखेन गुरुणापि विचाल्यतेइत्युक्तम्&amp;rdquo; । स्वोपास्य िवस्तुनस्तस्य सर्वोत्कृष्टत्वेन तदुपासकस्यातिवादित्वसंभवाच्चअत एव विपुलसुखरूपजीवानुभवकाले अन्यस्य दर्शनादि प्रसंगाभावात्यत्र नान्यत् पश्यतीत्याद्यपि सुसंगतं भवति ।। अत एव नामादयःब्रह्म दृष्ट्या उपास्याः उक्ताः । प्राणशब्दनिर्दिशे जीवः ब्रह्मदृष्टिंविना यथावदुपास्यः निर्दिष्टःस एवं पश्यन् इत्यादिना।।सिद्धान्ते - अध्युपदेशः । जीवादधिकतया परमात्मनः उपदेशः । यद्वाजीवादुपर्यपि वस्तुनः उपदेशः । सूत्रघटकसंप्रसादशब्दः जीववाचकःइत्यत्र श्रुतिं प्रमाणयति - एष संप्रसादः इति । संप्रसीदति अयं- प्रसन्नो भवतीति विवक्षायां परमात्मपरत्वमपि निर्विवादम् । तदाअधिकतयोपदेशस्य हेतुत्वं विरुद्धम् । अतो जीवपरतया व्याख्यानम्यद्यपि विषयवाक्यपर्यालोचनया प्राणादध्युपदेशात् इति सूत्रणंन्याय्यम् । अथापि प्राणशब्दः न मुख्यप्राणपरः परं तु जीवपरः इतिसूचनायैवं सूत्रितम् । जीवपरमात्मोभयवाचक संप्रदायशब्दं विहाय जीवादध्युपदेशात्इत्यनुक्तिस्तु अयंभूमा न बद्धजीवमात्रविलक्षणःपरं तु मुक्तादपि विलक्षणः इति सूचनाय । परमात्मप्रसादविषयत्वोक्त्यामुक्तव्यवहितपूर्वावस्थापन्नस्य जीवस्य ग्रहणमिति सूच्यते । अतएव एष संप्रसादम् । श्रुति रूपात्ता ।। भाष्ये प्रत्यगात्मा इत्यस्यजीवात्मेत्यर्थः । अन्यथा परस्यापि प्रथ्यक्त्वसंभवेनार्थानैचित्यात्यत्र नान्यत्पश्यतीति विषयवाक्यम् । बहुशब्दः पृथ्वादिगणे पठितःतस्मात् बहुशब्दात् । &amp;ldquo;पृथ्व्यादिभ्यो इमनिज्वा&amp;rdquo; इति सूत्रेणभावार्थेइमनिच् प्रत्ययः । &amp;ldquo;ब्रहोर्लोपः, भूचबहोः इति बहोः परस्य इमनिचःइकार लोपे बहुशब्दस्य भू इत्यादेशेच निष्पन्न) भूमन्शब्दःनकारान्तः । अयं च बहुत्ववाची । बहुत्वं च वैपुल्यरूपं संख्यारूपंच भवति । अथाप्यत्र वैपुल्यमेव विवक्षणीयम् । तदल्पमिति अल्पप्रतियोगित्वश्रवणात् । पूर्वत्र &amp;ldquo;आकाशोवाव तेजसो भूयान् । इत्यत्र बहुशब्दनिष्पन्नभूयश्शब्दस्य वैपुल्यवति आकाशे प्रयोगात् । न हि बहुत्वसंख्या आकाशेसंभवति । वैपुल्यरूपधर्मवाचकोपि अयं शब्दः विपुलरूपधर्मिवाचकः ।उत्तरत्र अल्पमिति धर्मिवाचकाल्पशब्दश्रवणात् ।भूमशब्दः विपुलसुखस्वरूपपरमात्मपर एव । न तु प्राणशब्द निर्दिष्टजीवपरःतस्मादन्यस्यैव परस्योपदेशोऽत्र क्रियते । यद्यपि अधीहि भगवःइति ब्रह्मपदाघटनेन पूर्वत्र प्रश्नः । अथापि जीवज्ञानस्य &amp;ldquo;तरतिशोकमात्मवि&amp;quot;दुत्युक्तशोकतारकत्वस्यानुपपत्तिः स्यात् । न च परमात्मोपासनेतादृशे जीवविषयकत्वगर्भितत्वात्तदुपपत्तिरिति शंक्यम् । तरति शोकमितिसाक्षात्तारकत्वस्यैव प्रश्ने उक्तत्वात् । भगवद्दृशेभ्य इत्यस्प्यानुपपत्तेःदृक्शब्दपर्यायः दृशाशब्दः । भगवति दृशा=दृक् = ज्ञानं येषामितिविग्रहः । भगवज्ज्ञानिभ्यः इति फलितंभगवत्तुल्येभ्यः भवादृशेभ्यः इत्यर्थे अस्वारस्याच्च । तथा च भगवच्छब्दः&amp;quot;ज्ञानशक्ति&amp;hellip;. विना हेयैर्गुणादिभिः&amp;rdquo; इत्युक्तप्रकारेण परमात्मपरःन तु जीवपरः । तादृश भगवज्ज्ञानिभ्यः तरति शोकमात्मवित् इति श्रुतत्वात्परमात्मोपासनमेव शोकतारकं इति नारदस्य ज्ञातत्वात् शोकतारकभगवदात्मकपरमात्मविषयकोपासनेविषयभूतस्य परब्रह्मणः एवास्य प्रश्नविषयत्वंइति ज्ञायते ।न चैवं रीत्या नारदस्य ज्ञातत्वे किमर्थः प्रश्नःइति वाच्यम् भगवत्स्वरूपविषयकविशेषज्ञानाभावेन प्रश्नोपपत्तेः ।अत एव तत् सत्यशब्दवाच्यं विपुल सुखरूपं चेत्युपरिष्टात् वक्ष्यतेनामाद्याशापर्यन्तं &amp;ldquo;स यो नाम ब्रह्मेत्युपास्ते&amp;rdquo; इत्यादिना ब्रह्मदृष्ट्याउपासनं तत्फलं च श्रुतम् । तत्र ब्रह्मशब्दः प्राणशब्दवाच्यात्जीवात् अन्य परमात्मपरः इति निश्चितम् । अन्यथा प्राण इत्युपास्व,जीव इत्युपास्व इति उपदेशः श्रूयेत&amp;rdquo; अतो जीवोपासकस्यातिवादित्वश्रवणात्पूर्वत्रातिवादित्वाश्रवणाच्चात्मोपदेशः अत्रैव समाप्तो वा इतिमत्वा स्थितं नारदं प्रति &amp;ldquo;एष तु वा&amp;rdquo; इत्यादिनोपर्युपदेशं चकारगुरुः । न चात्रात्मोपासकस्य सत्यवदनं अंगमिति शक्यं वक्तुं, सत्येनातिवदतीतितृतीयविभक्तिनिर्देशस्यानौचित्यात्तथा सति हि सत्यं वदति इति निर्देष्टव्यं स्यात् । तुशब्दस्वारस्यंच प्राणातिवादिनोऽन्यत्वे सत्यातिवादिनः । प्राशस्त्यं हि तुशब्देनबोध्यते । अपशवो वा अन्ये गो अश्वेश्यः पशवो गोअश्वाः इत्यत्र पश्वन्तरेभ्यःगोअश्ववत् प्रकृतप्राणातिवादिनः सत्यवादी प्रशस्तः इत्यर्थे स्वारस्याच्चजीवापेक्षया ब्रह्मणः - प्रशस्तत्वात् तदुपासकस्य प्राणातिवाद्यपेक्षयाप्रशस्तत्वं स्वतः सिद्धमिति अस्यातिवादित्वं प्रशस्तमेव । एष तुवा अग्निहोत्री इत्यत्रतु एकस्यैवाग्निहोत्रस्य विहितत्वात् द्रव्यदेवतान्तराभावेनाग्निहोत्र्यन्तरासिद्धेःतत्र सत्यवदनं अंगत्वेन निर्णेयम् ।ननु भूमप्रस्तावानन्तरं अथातोऽहंकारादेशः इत्यारभ्य अहमेवाधस्तात्अहमुपरिष्टात्, अहमेवेदं सर्वं, इत्याद्यनुसन्धानविधानं दृश्यतेअहंशब्द वाच्यश्च जीवात्मैव । अतः प्रकरणमिदं न परमात्मविषयकम्न च जीवेष्वेकैकस्य सर्वत्र स्थित्यभावात् कथमिदं घटतामिति वाच्यम्अहमिति सामान्यतः श्रवणात् सर्वाहमर्थग्रहणसंभवात् । कस्यचित्कस्यचिदहमर्थस्य तत्र तत्र स्थिति संभवेनोपपत्तेः । अत एवानन्तरं&amp;quot;अथात आत्मोपदेशः&amp;rdquo; इति जीवस्यामत्वाकारेणानुसन्धानमपि योयुज्यतेन चैवं सति, आत्मतः प्राणः इति कथं घटताम् स्वस्मात्स्वस्योत्पत्यभावात्नित्यत्वाच्च इति वाच्यम् । स्वोत्पत्तौ कर्मसहकृतस्य स्वस्यैवकारणत्वात् तस्याप्यत्र कथंचिदुपपत्तिसंभवात् । ततश्च सकलजनयितृत्वंप्राणे जीवे एवेत्युपपन्नमिति चेत् मैवम् । अत्रान्ते, आदौ निर्दिष्ठान्नामाद्यशान्तान् व्युत्क्रमेण निर्दिश्य, &amp;ldquo;आत्मतः प्राणः, आत्मतआशा, आत्मतो नाम, आत्मत एवेदं सर्वं, इति निखिलस्यापि आत्मतो जातत्वमुक्तम् । तत्र प्राण - आशादीनामपि आत्मतो जननं प्रतिपादितम् । एवंच नामादितुल्यत्वेन प्राणस्यापि कार्यत्वोक्त्या कथं प्राणस्य सर्वकार्यनिरुपितकारणत्वसंभवःयदि आत्मतः प्राणः इतिमात्रं निरदेक्ष्यत, तदा कथंचित् त्वदुक्तनिर्वाहोऽघटयिष्यत् । अतः सर्वनिरूपितकारणत्वस्य स्वनिरूपितकारणत्वस्यचात्मनः उक्तत्वात् नेदं जीवपरं भवितुमर्हति । एवं मन्वानस्य जीवस्यात्मनःइति जीवनिरूपितात्मत्वमपि कण्ठोक्तम् । आत्मन इत्यस्य स्वस्मात्इत्यर्थवर्णनमपि न स्वरसम् । पंचमीविभक्तेः अस्वारस्यापत्तेः ।न हि विजानतः = उपासकस्य, आत्मत = स्वरूपात् इत्यर्थः उपपद्यतेनामादीनां जीवजन्यत्वाभावात् । स्वस्य स्वहेतुत्वे आत्माश्रयश्चअतो जीवनिरूपितात्मत्वाश्रयस्य आत्मपदेन ग्रहणात् उपक्रमे आत्मपदमप्येतत्परमेवेतिन प्राणविरतिपरत्वमस्य घट्टस्य । अतो जीवातिरिक्तपरमात्मपरत्वमेवेतिप्राणातिवादिनः अन्यस्य ब्रह्मोप सकस्यातिवादिनः बोधनार्थमेव &amp;ldquo;एषतुवाअतिवदति, यः सत्येनातिवदति इति&amp;rdquo; श्रुतिः प्रवृत्ताअत एव तुशब्दस्वरस्यमपि निर्व्यूढम् । अपि च भूमसुखं, (विपुलसुखं) इत्यस्य अपरिच्छिन्नं सत् सुखभूतं आत्मस्वरूपं इत्यर्थलाभात्जीवस्वरूपस्य परिच्छिन्नत्वात् अर्थबाधोपि । जीवस्याणुत्वेपि तद्गतसुखत्वरूपानुकूल्यस्यापरिच्छिन्नत्वात्नार्थबाधः । &amp;ldquo;यं लब्ध्या चापरं लाभं मन्यते नाधिकं ततः&amp;rdquo; इति प्रमाणात्इत्यर्थ वर्णनमपि न संगच्छते । परमात्मगतानुकूल्यापेक्षया जीवानुकूल्यस्यनिकृष्टत्वात् । यं लब्ध्वा इति तु वैषयिकसुखापेक्षया उत्कृष्टत्वमेववदति । परमसाम्यापन्ने जीवे वर्तमानस्याऽऽनन्दस्य निरवधिकत्वेपि ननिरुपाधिकत्वं तस्य परमात्माधीनत्वात् । अतः सवर्तोमुखं वैपुल्यं परमात्मन्येवेति ।ननु भूमशब्दार्थ निर्णये &amp;ldquo;यस्सत्येनातिवदति&amp;rdquo; इति परब्रह्मवाचकसत्यशब्दप्रयोगसापेक्षत्वात् सत्यशब्दस्य प्रथमनिर्दिष्टत्वाच्च &amp;ldquo;सत्यंसंप्रसादात् अध्युपदेशात्&amp;rsquo; इति सूत्रं कुतो न प्रणिनाय इति चेत्सत्यम्उपरि &amp;ldquo;सुखं त्वेव विजिज्ञासितव्यं, श्रद्धात्वेव &amp;hellip; सत्यं त्वेव&amp;hellip; इत्यादि श्रवणात्&amp;rdquo; &amp;ldquo;सुखं संप्रसादात्&amp;rdquo; इति सूत्रकारः कुतोन चकार इत्याशंकाया अपि संभवात् । तथैव वा सूत्रं कुतो न प्रणीतंइति चेत् सत्यब्रह्मविद्यायाः सुखब्रह्मविद्यायाश्यान्यत्र सत्त्वात्एतद्वाक्यविद्याऽसाधारणार्थं बोधनमावश्यकमिति भूमा इति सूत्रितवान्- &amp;ldquo;सत्यं ज्ञानमनन्तं ब्रह्म, सदेव खं तदेव कं&amp;rsquo; इति प्रसिद्धा तत्र तत्र विद्या ।तदल्पं, स भूमा&amp;rdquo; इत्यन्ते एवास्याः विद्यायाः कोटिद्वयनिर्देशपूर्वकमुपसंहारात्असाधारणार्थवाचक भूमशब्देन निर्देष्टव्यत्वमभिसन्धाय भूमा इत्युक्तवान्&amp;rdquo; ।ननु ब्रह्मणः सत्यशब्दार्थत्वे तस्य सत्यवदनकर्मत्वात् सत्यमतिवदतीतिद्वितीया विभक्तिरेव युक्ता । नतु तृतीया । अस्मन्मते यदा वै विजानातिअथ सत्यं वदति । इति सत्यवदनस्य प्राणातिवादिविषये श्रुतत्वात्तस्यांगत्वं तृतीयाश्रुत्या बोध्यत इति चेत्? मैवं उपरि सोऽहंभगवः सत्येनातिवदामि इति शिष्येण प्रार्थनात्, &amp;ldquo;सत्यं त्वेव विजिज्ञासितव्यं&amp;quot;इति गुरुणा सत्यविषयकोपासानस्योक्तत्वात् नात्र सत्यवदनं अंगत्वेनविहितमिति ज्ञायते । अतः उपलक्षणतृतीयैवात्र ग्राह्या ।। तथा चसत्यशब्दवाच्योपास्यभूत परब्रह्मोपलक्षितत्वस्य शिष्ये बोधनात्उपासनरूपविशेषणवत्वं स्पुटं प्रतीयते इति सत्यविषयकोपासनलाभःयद्वा द्वैधीभावं प्रति उद्यमनद्वारा परशुः करणं, तथा ब्रह्मापिउपासनद्वारा अतिवादं प्रति करणमिति तृतीयायाः कारकविभक्तित्वमप्युररीकर्तुंशक्यते । अतस्सत्यवदनस्य नात्र प्रसक्तिः ।।अत्रेदमवधेयम् - लोके आनन्दजनकानि वस्तूनि बहुनि सन्ति । अनेकेषुएकैकवस्तुजन्यः आनन्दविशेषः परस्परं विलक्षणः । एकस्मिन्वस्तुनिअनुभूयमानेऽपि अन्यवस्त्वनुभव जनितः आनन्दः अपेक्षितो भवति । द्राक्षाफलेखाद्यमानेपि तत्प्रयुक्तानन्देऽनुभूयमानेपि च खण्डशर्कराखादनंतदनुभव जनितमानन्दं चापेक्षन्ते । आनन्दस्य सुखस्य विलक्षणत्वात्एकवत्स्वनुभवजनिते आनन्दे अन्यानन्दस्यानन्त र्गतत्वात् । एकतरुण्यनुभवजन्येआनन्दे वर्तमाने च अन्यतरुण्यनुभवप्रयुक्तानन्दस्य विजातीयान्यवस्तुरूपद्राक्षाफलानुभवानन्दस्य स्पृहा नैसर्गिकी ।खण्डशर्करया युक्ते क्षीरेऽनुभूयमाने तु विशिष्टानन्दस्य जातत्वात्तत्र खण्डशर्करानुभवजनितानन्दस्य च घटकत्वात् न तत्र पृथक्स्पृहापूर्वस्य तथाविधत्वाभावात् । एकस्मिन् अनुभूयमाने अन्यानुभवानन्देस्पृहाया सत्वात् अन्यवस्तुनो दर्शन श्रवणादिषु अपेक्षा अवश्यंभाविनी,घृतद्राक्षा क्षीर खण्डशर्करादिक्षीरान्ने अनुभूयमाने हि तद्घटकवस्त्वनुभव-जातानन्दस्यापि जातत्वात् न पृथक् स्पृहां ईहन्ते । ब्रह्मव्यतिरिक्तस्यान्यस्यकस्यचित् अनुभवेपि अन्य दर्शनानुभवादिस्पृहासत्त्वेन अन्यत् सर्वंअल्पम् । उभयविभूतिविशिष्टब्रह्मणि अनुभूयमानेतु सर्वस्यापि वस्तुनःतत्र घटकत्वात् तदनुभवानन्दे सर्वानन्दस्यापि शते पञ्चाशन्न्यायेनान्तर्गतत्वात्तद्वयतिरिक्तवस्तुनश्चाभावात् नान्यत् पश्यति नान्यत् शृणोति अयमनुभविता ।गन्धर्वः तुरंगवक्त्रः मनुष्यशरीरकः । किन्नरस्तु मनुष्याननः अश्वशरीरकःकिन्नरकृतमुखचुम्बनमवेक्ष्य स्वस्य तथाविधानुभवजनितानन्दाभावात्तत्र स्पृहयते । किन्नरस्तु गन्धर्वकृत प्रियालिंगन मवेक्ष्य स्वस्यतथाविधानन्दाभावात् परिष्वंगाभिलाषी भवति । मनुष्यणां तु उभयस्यापिसंभवात् उभय विधानन्दभाक्त्वमिति परस्परस्पृहायां नाकांक्षा । कुतःविशिष्ठानुभव जनित विशिष्ठानन्दे सर्वस्याप्यन्तर्गतत्वात् । अतःब्रह्मवस्तु भूमगुणविशिष्टं नाल्पम् । बिम्बोष्ठं बहु मनुते तुरंगवक्तःचुम्बन्तं मुखमिह किन्नरं प्रियायाः ।श्लिष्यन्तं मुहुरितरोऽपि तं निजस्त्रीं उत्तुंगस्तनभर भंगभीरुमध्याम् ।इति रीतिरत्र ग्राह्या ।।ननु एवंविधे ब्रह्मणि अनुभूयमाने सर्वानन्दस्याप्यन्तर्गतत्वात्अन्य वस्त्वनुभवजनितानन्दापेक्षाया अभावात् कथं जक्षणादिसंभवः ।।पितृ मातृ सुहृत् तत्स्त्री प्रभृति सर्गे च कथं स्पृहा - इति चेत्सत्यम् । ब्रह्मानन्दापेक्षया अन्यवस्त्वनुभव जनितानन्दापेक्षांनेयं श्रुतिर्वदति । परंतु ब्रह्मानन्दान्तर्गतानन्दविशेष सूचनायैवअस्याः श्रुतेः प्रवृत्तत्वात् । मोक्षदशायां आनन्द विशेषज्ञापनप्रवृत्ताःसर्वा अपि श्रुतयः घटकानन्दोपदेशार्थमेव प्रवृत्ताः ।।&lt;/p&gt;</description>
    </item>
    <item>
      <title>29 अक्षराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/29_axarAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/29_axarAdhikaraNam/</guid>
      <description>&lt;p&gt;(1.03.3) अक्षराधिकरणम् ।विदेहाधिपतिर्जनकः बहुदक्षिणादानेन महान्तं यज्ञं चकार । तत्र कुरुदेशात्पञ्चालदेशाच्च बहवो ब्राह्मणाः ब्रह्मविदःसमागताः । तानवेक्ष्यजनकस्यैवं चिन्ता आसीत् । एषु ब्रह्मवित्तमः कः इति ।। तत्परीक्षार्थंसुवर्णालंकृतशृंगवतीः सहस्रसंख्याकाः गाः पुरतो निक्षिप्य योब्रह्मज्ञानी, तेनेमाः गावः नीयन्तामित्याह । सर्वेपि ब्राह्मणाःतूष्णीं स्थिताः । अत्रान्तरे याज्ञवल्क्यः स्वशिष्यमाहूय इमाःगाः गृहं नयस्व इत्युवाच । तत्र स्थिताः ब्राह्मणाः अमर्षवशमापन्नाःकथं त्वं अस्मदपेक्षया श्रेष्ठो ब्रह्मवित्तमः इति अधिक्षेपपूर्वकंप्रश्नात् कर्तुं प्रारभन्त ।नाहं ब्रह्मवित्तमः, ब्रह्मविद्भ्यो नमोऽस्तु । मम गावः अपेक्षिताःइति सामपूर्वकं प्रत्युत्तरमदात् ।तथापि सदसि स्थितः अश्वलः प्रश्नान्पप्रच्छ । एवमार्तभागः भुज्युःउषस्तः कहोलः गार्गी उद्दालकः इत्येते प्रश्नान् चक्रुः । सर्वेषामप्युत्तरंयाज्ञवल्क्यः उवाच । पुनरपि गार्गी, प्रष्टुमारेभे ।। पूर्वं गार्ग्याएवं पृष्टं सर्वस्याः भूमेः जलमाधारं जलस्य किमाधारं इति प्रश्नः ।अन्तरिक्षलोकाः इति उत्तरम् । अन्तरिक्षलोकानां किमाधारं इतिप्रश्नः । गन्धर्वलोकाः इति उत्तरम् । तेषामाधारं किमिति प्रश्नः ।आदित्यलोकाः । तेषामाधारं किं? इन्द्रलोकाः । तेषामाधारभूतंकिम् ? प्रजापतिलोकाः । तेषां आधारं किम् ? ब्रह्मलोकाः इत्युपर्युपरिप्रश्नमाला उत्तरमाला च प्रावर्तत ।ततः - ब्रह्मलोकानामाधारं किमिति गार्ग्या प्रश्ने कृते याज्ञवल्क्यःतां भर्त्सयामास । यत् प्रष्टुं शक्यं, यदशक्यं इति ज्ञानं विनाप्रश्नकरणे मूर्धा अधः पतेत् इति । भीता सा पूर्वं विरराम । पश्चादुद्दालकप्रश्नस्य समाधिकथनानन्तरं पुनरपि इयमेव गार्गी ब्राह्मणानुमतिंस्वीकृत्य प्रष्टुमारेभे - यथा शूरः कश्चित् स्वधनुषि शरद्वयं संयोज्यशत्रुजयार्थं प्रयुंक्ते । तथाहमपि प्रश्न द्वयं विमोचयामीत्युक्त्वा&amp;hellip;. यदूर्ध्वं याज्ञवल्क्य दिवो यदर्वाक् पृथिव्याः यदन्तरा द्यावापृथिवीइमे, यद्भूतं च भवच्च भविष्यच्चेत्याचक्षते कस्मिन् तदोतं प्रोतं चइत्येकं प्रश्नं चकार ।। सर्वस्यापि आकाशः आधारभूतः इति उत्तरंप्रददौ । कस्मिन् नु खलु आकाशः ओतश्च प्रोतश्च । इति द्वितीयं प्रश्नम् ।अस्योत्तरं - सहोवाच - एतद्वै तदक्षरं गार्गि, ब्राह्मणा&amp;hellip;.इत्यादि । अत्रोपरि अक्षरं प्रशस्योपरि &amp;ldquo;एतस्मिन् खल्वक्षरे गार्गि,आकाशः ओतश्च प्रोतश्च&amp;rdquo; इति समाधानमुक्तम् । अत्रत्याक्षरशब्दार्थःअत्र विचार्यते ।। पूर्वपक्षे आकाशशब्दः वायुमदम्बरपरः एतदाधारतयाप्रयुक्ताक्षरशब्दश्च प्रधानपरः । सिद्धान्ते आकाशशब्द एव प्रधानपरःएतदाधारतयोक्ताक्षरशब्दार्थः परमात्मा । भूमाधिकरणे &amp;ldquo;स्वे महिम्निप्रतिष्ठितः इति अनन्याधारत्व प्रतिपादनमुखेन सर्वाधारत्वं परमपुरुषस्योक्तंअत्र &amp;ldquo;कस्मिन् नु खलु आकाशः ओतश्च प्रोतश्च&amp;rdquo; इति परमात्मव्यतिरिक्तस्यसर्वाधारत्व श्रवण मस्तीति पूर्वपक्षोत्थानेन संगतिः । यद्वा &amp;ldquo;येनाक्षरंपुरुषं वेद सत्यं&amp;rdquo; इति पुरुषस्य कस्यचित् सत्यशब्द - अक्षर शब्दवाच्यत्वमुक्तम्तत्र परस्य ब्रह्मण एव सत्य शब्दवाच्यत्वमिति भूमाधिकरणे उक्तम्अत्र तस्यैवाक्षरशब्दवाच्यत्वमपीति साध्यते ।। अथवा पूर्वत्रप्राणशब्दस्य स्वरसार्थः परित्यक्तः तथैवात्राक्षरशब्दस्वरसार्थपरित्यागः न कार्यः इति पूर्वपक्षोत्थानेन संगतिः । भूमशब्दस्यनिरतिशयसुखरूपपरमात्मवाचकत्वमेव स्वरसं इति स्थापितंतथैवात्रापि अक्षर शब्दस्य स्वरसार्थ वाचकत्वमेव न्याय्यमिति शंका&amp;quot;तत्र जीवादधिकत्वे प्रमाण मस्ति । अत्र तथा अधिकोपदेशरूप प्रमाणाभावात्प्रधानादि वाचकत्वमेव न्याय्यमित्याक्षेपः ।। न च अदृश्यत्वाधिकरणे&amp;quot;यया तदक्षरं&amp;rdquo; इत्यादौ अक्षरशब्दस्य परमात्मपरत्वं स्थापितम् ।एवं सति कथमत्र जीवप्रधानान्यतर विषयत्व शंका इति वाच्यम् । तत्रैव&amp;quot;अक्षरात्परतः परः&amp;quot; इत्यत्र अक्षरशब्दस्य प्रधान जीवान्यतरवाचकत्वस्थापनात्अत्रैवं पूर्वपक्षावतारात् । अक्षरशब्दनिर्वाहस्य तत्रेवात्रापिकर्तुं शक्यत्वात् । ननु तत्र परमात्मासाधारणधार्मोक्तेः परमात्मपरत्ववदत्रापि&amp;quot;एतस्य वा अक्षरस्य प्रशासने&amp;quot; अदृष्टं द्रष्टृ इत्यादिभिः प्रशासितृत्वाद्रष्ट्टत्वाद्यसाधारणधर्माणांश्रूयमाणत्वात् कथं प्रधानपरत्वशंका? सत्यं - अक्षरशब्दस्य परमात्मनिजीवे प्रधानेच प्रसिद्धिरस्तिपरमात्मनि केवलं श्रुति प्रसिद्धिः । जीवे प्रसिद्ध्यतिशयः । प्रधानेअत्यन्तातिशयित प्रसिद्धिरिति वैषम्यम् । प्रत्यक्ष अनुमान - शब्दरूप प्रमाणत्रये शब्दः अन्तिमं प्रामाणम् ।। अनुमानस्य प्रत्यक्षोपजीवित्वात् शब्दस्य प्रत्यक्षानुमानोभयोपजीवित्वात् । इत्थं चोपजीव्योपजीवकेषुउपजीव्यस्य प्रबलत्वात् प्रत्यक्षप्रतीतमनुमानप्रतीतं च विहाय आगमसिद्धार्थकथनस्याप्रामणिकत्वात् । न च कथं प्रधानस्य प्रत्यक्षप्रमितत्वमितिवाच्यम् । तत्कार्यस्य व्यक्तस्याकाशादेः प्रथमप्रतीतत्वात् । &amp;ldquo;तदक्षरं गार्गि ..&amp;ldquo;अस्थूलमनणु&amp;rdquo; इत्यादिना सहपठितानामस्थूलत्वादीनां तत्रान्वयस्य सुलभत्वात्अस्थूलत्वादिकं तु स्थूलत्वाश्रयवस्तुसजीतीय वस्तुगतं धर्ममेव बोधयेदितितदाश्रयवस्तु अचेतनं प्रधानमेव भवितुमर्हति ।। नचादृश्यत्वाधिकरणेपि- एवमेवाशंकाप्रवृत्तिः इति वाच्यम् । तत्र तद्वाक्ये एव प्रधानासंभावितभूतयोनित्वादीनां श्रवणात् प्रधाननिरासनं कृतम् । अत्र तु नैवंपरमात्मासाधरणधर्मोक्तिः । प्रशासितृत्वादीनां तु वाक्यान्तरे एवोक्तत्वात्न परमात्मसाधकता ।।ननु अक्षरशब्दस्य न प्रधाने प्रसिद्धिप्राचुर्यम् । &amp;ldquo;आकाशादेव समुत्पद्यन्तेइति आकाशशब्दस्य प्रसिद्धाकाशे प्रसिद्धिप्राचुर्यसत्वेपि नह्याकाशसाधकत्वमिष्यतेइति चेन्न । तत्र परमात्मसाधकलिंग बलात् प्रसिद्धि प्राचुर्यं त्यक्तम्न तथाऽत्र तल्लिंगानि श्रूयन्ते । प्रत्युत अस्थूलत्वादिकं प्रधानमेवस्वाश्रयं साधयत् प्रधानमेवोपस्थापयति । अपि च &amp;ldquo;कस्मिन् नु खलुआकाशः&amp;rdquo; इति आकाशस्यापि कारणत्वेनाधारभूतस्य वस्तुनः प्रश्नकारणात्अधारभूत प्रधानस्यैव अक्षरत्वं युक्तम् । नचाकाशशब्दस्यान्यार्थकत्वंयुक्तम् । प्रमाणाभावात्तथासत्यपि आकाशाधिकरणन्यायेन परमात्मपरत्वस्यैव वर्णनीयत्वात् तदाधारभूतप्रश्नेसति अन्यस्याक्षरशब्दवाचयस्य परमात्माधार कथनानैचित्यात् । अतोऽत्राकाशःप्रसिद्धाकाश एव । तदाधार भूतं तत्कारणं वस्तु प्रधानमेव । &amp;ldquo;कस्मिन्&amp;rsquo;इति गार्गीप्रश्नस्य केवलप्रधानकथनमात्रेणैव समाहितत्व संभवात्तदतिरिक्त परब्रह्मबोधनावश्यभावस्यासंभवाच्च ।। न चोपरि वक्ष्यमाणानांप्रशासितृत्वादीनां का गतिरिति वाच्यम् । प्रकरणपरामर्शेन प्रधानत्वेनिश्चिते प्रधाने एव चेतनत्वारोपेण निर्वाहसंभवात् । वर्षेण बीजंप्रतिसञ्नहर्ष इत्यादाविव निर्वाह्यत्वात्अचेतने मनोरूपप्रधाने मन्तृत्व द्रष्ट्रत्वादीनां श्रुत्यैव प्रतिपादनाच्चकाम संकल्पः विचिकित्सा&amp;hellip;. सर्वं मन एवेति हि श्रुतिः। बुद्धेःकर्तृत्व द्रष्टत्वाद्यंगीकारस्य सांख्यसम्मतत्वाच्च । जीवस्याक्षरशब्दवाच्यत्वेसर्वस्याप्युपपत्तेश्च ।।सिद्धान्ते - पारभूतं अव्याकृतं अम्बरान्त इति । प्रधानस्य प्रथमप्रतीतत्वेपिन तद्रहणसंभवः । आकाश एव तदोतं च प्रोतं च इत्यत्राकाश शब्दस्यैवप्रधानपरत्वात् तस्याप्याधारवस्तुनः &amp;ldquo;आकाशः ओतश्च प्रोतश्च&amp;rsquo; इतिप्रश्ने प्रधानान्यस्यैव वक्तव्यत्वात् सर्वाधारभूत मक्षरं ब्रह्मैवयदूर्ध्वं गार्गि&amp;hellip;. यद्भूतं &amp;hellip;. इत्यादिना कालत्रयवर्तिविकारजातस्याधारप्रश्नात्आकाशस्यापि विकारान्तर्गतत्वात् तस्य सर्वविकाराधारत्वाभावाच्चाकाशशब्दः न केवलाकाशपरः । परं तु प्रधानपर एव । सूत्रे अम्बरान्तंइति प्रधानमुच्यते । तस्यैव सर्वजगत्कारणत्वाभावात्अन्तशब्दः पूर्वावधिरूपकारण परः । अम्बरस्य अन्तः = अन्ततो यत्लयस्थानं तदित्यर्थोवा । तथा च प्रधानाधारत्वेन पृच्छ्यमानः अक्षरशब्दवाच्यःपरमात्मैव । पूर्वपक्षेपि आकाशाधारत्वेनोच्यमानत्वं अहंकारस्याप्यस्तीतितस्यैवाक्षरशब्दवाच्यत्वं स्यात् । नचाहंकारस्याकाशादिकारणत्वेपिअक्षरशब्दवाच्यत्वं कथम् । क्षरणरहितत्वरूपाक्षरत्वस्य तस्मिन्नसंभवादितिवाच्यम् । स्वरूपविकाररहितत्वरूपाक्षरत्वस्य प्रधानेऽप्यसंभवात्उभयविकारराहित्यरूप क्षरणाभावस्य शब्दतः स्वरसतः प्रतीयमानस्य परस्मिन्नेवसंभवात् ।अम्बरं = आकाशः, अन्तः = कारणं, येषां पृथिव्यादीनां इत्यर्थविवक्षान युक्ता । तथा सति तद्धरणस्य प्रधाने एव संभवात् तद्वयावृत्तिःन संभवति । अतः षष्ठीतत्पुरुषाश्रयणम् । सूत्रे प्रधानधृतेः इत्यनुक्त्वाअम्बरान्तधृतेः इत्युक्तिः विषयवाक्यस्थाकाशशब्दः अम्बरभूताकाशपरःइत्यभिप्रायेण पूर्वपक्षः प्रवृत्तः इति ज्ञापनाय ।। नन्वेवं सतिआकाशान्तधृत्तेः इति कुतो न सूत्रितमिति चेत्? आकाशशब्दस्य &amp;ldquo;आकाशादेवसमुत्पद्यन्ते, यदेष आकाशः आनन्दो न स्यात् इत्यादिषु परमात्मपरत्वेनप्रसिद्धत्वात् स नात्र विवक्षितः इति भूताकाश एव विवक्षितः इतिसूचनार्थं भूताकाशवाचकं अम्बरपदं प्रयुक्तम् ।अम्बरपदस्य परमात्ववाचकत्वं तु न प्रसिद्धम् ।यत्तु - इत्यादि । &amp;ldquo;ननु अक्षरशब्दस्य प्रधानवाचकत्वे प्रथमप्रतीतेःगमकत्वमिति चेत् न । तत्रैव विवादात् । नहि प्रधानत्वेन रूपेण अक्षरशब्दःप्रधानवाची । तथा सति सर्ववाचकत्वापत्तिः । तथा व्युत्पत्त्यभावात्न हि रूढ्या घटादिशब्दवत् प्रधानवाचकत्वम् । अवयवशक्तिस्वीकारेतु अक्षरशब्दपौष्कल्यात् सर्वविकारशून्यपरमात्मपरत्वे एव प्राचुर्यम्ईश्वरशब्दवत् । ईश्वरशब्दस्योच्चारणे प्रत्यक्ष प्रमितलौकिकेश्वरस्यन हि प्रतीतिः जायते । आगमसिद्धा परमात्मनि झटिति प्रतीतिश्च लोकानुभवसिद्धातद्वत् वेदावगत परमात्मन्येव प्रसिद्धिप्राचुर्यम् ।यौगिकशब्दानां अवयवशक्त्यार्थनिरूपणकाले नैव प्रमाणान्तरापेक्षान हि प्रथमतः प्रधानं गृहीत्वैव ईश्वरे अस्य शब्दस्य व्युत्पत्तिनियमःन च ईश्वरपदजन्येश्वर रूपार्थोपस्थितौ प्रमाणान्तरापेक्षाऽस्तिअनेकार्थकहरिशब्दश्रवणे प्रत्यक्षादिप्रमाण सिद्धसर्वार्थोपस्थितिःन खलु जायते । पदं यौगिकं वा रूढं वा भवतु तत्तदर्थोपास्थितौ प्रमाणान्तरप्रसिद्धिःनोपयुज्यते । वह्यनुमानस्य धूमप्रत्यक्षोपजीवित्व मस्तीति हेतोःन वह्निशब्दस्याग्निरूपार्थबोधने प्रत्यक्षापेक्षा अस्ति ।यदपि चेदं मतं - अक्षरशब्दः परमात्मन्यपि प्रयुक्तः । अथापि प्रमाणान्तरप्रसिद्धश्रुतिप्रसिद्धयोःप्रधानपरमात्मनो र्मध्ये प्रमाणान्तरप्रसिद्धस्य प्रधानस्यैव शीघ्रंबुध्यारोहः अनुमानस्य प्रत्यक्षमात्रापेक्षा । श्रुतेः व्युत्पत्तिग्रहदशायांउभयापेक्षा । अनुमानप्रतीताक्षरस्य श्रुतिप्रतिपन्नपरमात्मापेक्षयाशीघ्र प्रतीतत्वम् । श्रुतिलिंगादिषु पूर्वपूर्वस्य उत्तरोत्तरस्मादपिप्रबलत्वं च दृष्टमिति । तदपि एतेन निरस्तम् । अक्षरशब्दः अश्नोति= व्याप्नोति इत्यवयवशक्त्या स्वार्थं बोधयति । अत्र प्रमाणान्तरापेक्षा नास्ति ।घटशब्दार्थनिर्णयकाले व्युत्पित्सोः प्रमाणान्तरापेक्षायां सत्यामपिपश्चात् घटशब्देन घटरूपार्थ प्रतिपादन दशायां न प्रमाणान्तरस्यापेक्षावर्तते । व्युत्पत्त्युपायभूतस्य मानान्तरस्यार्थ बोधेऽनपेक्षत्वात् ।तदुक्तं वार्तिके &amp;ldquo;अर्थबोधेऽनपेक्षत्वात् मानान्तरमनाहतम् ।व्युत्पत्त्युपायभूतं यत् तच्च तन्मात्र एव तु&amp;rdquo; इति । अपि च कम्बुग्रीवादिमत्पदार्थंहस्तेन गृहीत्वा अयं घटः इति शब्दे प्रयुज्यमाने यथा प्रत्यक्षस्यतत्रापेक्षा, न तथा अक्षर शब्दस्य प्रधानार्थे प्रत्यक्षापेक्षा ।नाप्यनुमानापेक्षा । प्रधानरूपार्थे अनुमानस्याप्यप्रवृत्तेः ।न च सांख्यैः आनुमानिकत्वस्य प्रधानेऽङ्गीकारात् अनुमानप्रवृत्तिस्तत्रेतिवाच्यम् । तस्योपरि निरसिष्यमाणत्वात् । ब्रह्मण इव प्रधानस्यापिशब्दैकसमधिगम्यत्वात् नोभयोर्विशेषः । किं च, इदं लौकिकप्रमाणसिद्धं,इदं च अलौकिक प्रमाण सिद्धं इति कारणात् अलौकिक प्रतीतस्याविलम्बेनोपस्थितिःइत्यपि न युक्तम् । न हि धर्माधर्मशब्दौ श्रूयमाणौ पृथिव्यादिगतधर्मरूपशौक्ल्यादिधर्मादिकं शीघ्रं बोधयतः । अलौकिकप्रमाणसिद्धपुण्यापुण्यादीनामेवताभ्यां शीघ्रप्रतीतेः । अतः लौकिकालौकिक प्रमाणगोचरत्वं प्रतीतिविलम्बाविलम्बयोःनैव प्रयोजकंततश्च ब्रह्मण इव प्रधानस्यापि शब्दैकसमधिगम्यत्वेन लौकिकप्रमाणागोचरत्वात्,गोचरत्वेपि अविलम्बेन प्रतीयमानत्वनियमाभावात् प्रमाणान्तरस्यार्थबोधेऽनपेक्षत्वेनोपजीव्यत्वाभावात्प्रथमप्रतीतस्यापि बाधकप्रमाणसत्वे त्याज्यत्वाच्च न प्रधानमत्राक्षरशब्दवाच्यं&amp;quot;इति विवेकः ।।&lt;/p&gt;</description>
    </item>
    <item>
      <title>30 ईक्षतिकर्माधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/30_IxatikarmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/30_IxatikarmAdhikaraNam/</guid>
      <description>&lt;p&gt;(1.02.4) ईक्षतिकर्माधिकरणम् ।।प्रश्न, मुण्डक, माण्ड्क्योपनिषदः अथर्ववेदसंबन्धिनः । प्रश्नोपनिषदिषट् खण्डाः । एकैकस्मिन्नपि खण्डे एकैकोमुनिः प्रश्नं करोति । सुकेशः,शैब्यः, सौर्यायणी, कौसल्यः, भार्गवः कबन्धी इत्येते मुनयः पिप्पलादंप्रति ब्रह्मविद्यायां विशदज्ञानार्थं रचयन्ति प्रश्नान् । स चोत्तरंददाति । अत एवास्य प्रश्नोपनिषत् इति नाम । अत्र पूर्वस्मात् पूर्वस्मात्मुनेरपेक्षया उत्तरोत्तरमुनीनां ब्रह्मविद्यायां विशदज्ञानाभावात्व्युत्क्रमेणाचार्यं पृच्छन्ति । तत्र शैब्यः सत्यकामः मरणान्तंप्रणवमुपासकस्य किं फलमिति पृच्छतितस्याचार्यः ओंकारः परापरब्रह्मरूपः । एकमात्रं ह्रस्वरूपं प्रणवमुपासकस्यमनुष्यलोके जननं तपसः ब्रह्मचर्यस्य आस्तिक्यरूप संपदश्च प्राप्तिःतत्प्रयुक्त फलानुभवश्च भवति । द्विमात्रं दीर्घं प्रणवमुपासकस्यचन्द्र लोक प्राप्तिः स्वर्गानुभावः पुनरावृत्तिः । त्रिमात्रप्रणवेनपरब्रह्मोपासकस्य सर्वपापनिवृत्तिः नित्यसूर्यनुभाव्यब्रह्मलोकगमनंजरामरण निवर्तकस्य शान्तस्वरूपस्य परमपुरुषस्येक्षणं तत्प्रयुक्तानुभवश्चफलमित्युपदिशति । त्रिमात्र प्रणवोपासक फलविषये विचारः । द्वि मात्रप्रणवोपासकस्यान्तरिक्षलोकप्राप्ते रुक्तत्वात् तदनन्तरं त्रिमात्रोपासकस्य फलत्वेन निर्दिष्टब्रह्मलोकः प्रत्यासत्त्या चतुर्मुख लोकपर एव स्यात्नह्यत्र अन्तरिक्षलोकशब्दस्य गार्गिप्रश्नोत्तरे आकाशशब्दस्येवान्यथानिर्वाहः कर्तुं शक्यते । ब्रह्मलोक शब्दस्य वा अन्यथा निर्वाहःसुशकःअदृष्टं द्रष्ट्ट &amp;ldquo;इत्यक्षरस्य सर्वेक्षणविषयत्वोक्त्या ईक्षणविषयत्वेनोक्तस्यपरब्रह्मत्वाभावात् तदीयलोकः चतुर्मुखलोक एवेति निश्चेयम् । इतिसंगतिः एवं संगतिसूचनायैव सूत्रे ईक्षतिशब्दप्रयोगः । सूत्रे सःइति पुंलिगनिर्देशः परमपुरुषाभिप्रायेण । परं पुरुषं इति श्रुतिवाक्यमभिप्रेत्य । अस्मिन् पादे सर्वाधिकरणेष्वपि साध्यनिर्देशसूचनम्प्रथमपादे भेदव्यपदेशाच्चन्यः इति अन्यपदोक्तिः द्वितीये &amp;ldquo;अतएव च स ब्रह्म&amp;rsquo; इति ब्रह्मशब्दनिर्देशःचतुर्थे &amp;ldquo;वदतीति चेन्न प्राज्ञो हि प्रकरणात् इति प्राज्ञ शब्दोक्तिः।।ननु एकमात्रप्रणवोपासनं कथं ? असंभवात् । नहि ओंकारः ह्रस्वोऽस्ति&amp;rsquo;एओङ्&amp;rsquo; इति हि पाणिनि सूत्रम् । एकारस्येव ओकारस्य ह्रस्त्वत्वाभावस्यसर्वसंप्रतिपन्नत्वात् इति चेदुच्यते - यज्ञ कर्मण्यजपन्यूङ्खसामसु(1.02.34) इत्यष्टाध्यायी सूत्रम् । अस्य सूत्रस्य काशिकावृत्तिरेवम्-त्रैस्वर्येण वेदे मन्त्राः पठ्यन्ते । तेषां यज्ञक्रियायामपि तथैवप्रयोगे प्राप्ते एकश्रुतिर्विधीयते, जपन्यूङ्ख सामानि वर्जयित्वायज्ञकर्मणि मन्त्राणामैकश्रुत्यं भवति । &amp;hellip;. । यज्ञकर्मणीतिकिम् ? सम्पाठे मा भूत् । अजपेष्विति किम् ? ममाग्ने वर्चो विहवेष्वस्तुजपः अनुकरणमन्त्रः उपांशुप्रयोगः । अन्यूड़्खे इति किम् ? न्यूङ्खाओकाराः शोडश । तेषु केचिदुदात्ताः, केचिदनुदात्ताः । अत्र पदमञ्जरीव्याख्यायाम्नत्वेते मकारान्ताः । तेषु प्रथमसप्तमत्रयोदशाः त्रय उदात्तास्त्रिमात्राःइतरे त्रयोदशा अनुदात्ताः अर्धौकाराःएतच्चाऽऽश्वलायनेन चतुर्थेऽहनीत्यस्मिन् खण्डे लक्षणेनोक्तमुदाहृतञ्च।। इति । ओकारस्य द्विमात्रत्वं स्वाभाविकम् । अत्र त्रयोदशोकाराणाम्अर्धौकारत्वोक्तेः एकमात्रत्वमुक्तं भवति । अनेन एकमात्रप्रणवोपासनंसम्भावितमिति ज्ञायते ।।सत्यकामप्रश्नस्य पूर्वं गार्ग्यस्य सौर्यायणीनामकस्य प्रश्नः -भगवन् एतस्मिन्पुरुषे कानि स्वपन्ति कान्यस्मिन् जाग्रति इत्यादिअस्योत्तरं एषहि द्रष्टा स्प्रष्टा&amp;hellip; विज्ञानात्मा पुरुषः सपदे अक्षर आत्मनि संप्रतिष्ठते । परमेवाक्षरं प्रतिपद्यते - स योहवै तदच्छायमशरीरं अलोहितं शुभमक्षरं इत्यादि । अत्राक्षरशब्दःअक्षराधिकरण इव परमात्मपरः इति निर्विवादम् । उपरि सत्यकामप्रश्नोत्तरवाक्येब्रह्मविद्या वा अन्या वेति विचारः ।। पादोदरः = सर्पः । ससामभिः= एतत्साम गायन्नास्ते इतिवत् सामगानसहितैः ।। सान्त्ववादयुक्तैःआतिवाहिकैः इतिवाऽर्थः ।। अत्रेत्यादिना विषयः शोध्यते । ध्यायीत ईक्षते इत्युभयत्रपरं पुरुषं इति श्रवणात् उभयोरेकविषयत्वं सिद्धम् । एकत्र परात्परं इति श्रवणात् न विषयैक्य संभवः इति नभ्रमितव्यम् । पञ्चम्यन्तपदाभावेपिअर्थसामार्थ्यात् तत्प्राप्तेः । परं पुरुषमित्यत्र परत्वावधित्वेनविवक्षितस्यापि केभ्यश्चित् परत्वसंभवेन परात्परं पुरिशयं पुरुषंइति निर्देशस्य ततो भेदावहत्वाभावाच्च ।। अतो भिन्नविषयत्वेन पूर्वपक्षःएकविषयत्वेन सिद्धान्तः इति न मन्तव्यम् । एकविषयत्वमभ्युपगम्यैवपूर्वपक्षसिद्धान्तौ वर्णनीयौ इत्यभिप्रायःननु ईक्षतिकर्म परमात्मा व्यपदेशात् इत्युक्त्या ईक्षतिकर्मविषयेएव संशयः । ध्यायतिकर्मविषये परमात्मत्वमिष्टं इति प्रतीयते । अतोभिन्नवषयत्वमादायैवपूर्वपक्षः प्रवर्तनीयः । एवं ईक्षतिकर्मव्यपदेशादिति एकपदत्वाश्रयणेनध्यायतिकर्मण एवेक्षतिकर्मत्वव्यपदेशादिति सामाधानस्य वक्तव्यत्वात्पूर्वपक्षोभिन्न विषयत्वेनैवोपपादनीयः इति चेत् मैवम् ।एकविषयकत्वप्रत्यभिज्ञापकशब्दानामस्वारस्यापत्तेः भिन्नविषयत्वेनपूर्वपक्षप्रवर्तने तत्क्रतुन्यायविरोधाच्च । न च प्रतर्दनविद्यायांइन्द्रान्तर्यामितयोपासनेपि परब्रह्मप्राप्तिवदत्रापि चतुर्मुखाद्यन्तर्यामितयोपासनेपिपरब्रह्मप्राप्तिरिति न तत्क्रतुन्याय विरोधः इति वाच्यम् । मामुपास्वइतिवदत्र तथोपासनविधायकवचनाभावात् । नचैवं सति ध्यायतिकर्मव्यमदेशादितिकुतो न सूत्रितमिति वाच्यम् । पूर्वपक्षहेतुप्रदर्शनार्थं तथा सूत्रप्रणयनात्उन्नीयते ब्रह्मलोकं, पुरुषमीक्षते इति श्रवणादेव हि पूर्वपक्षोस्थितिः।। अन्तरिक्षलोकस्य प्रस्तुतत्वात् तत्प्रत्यासन्नभोगलोकपरत्वमेवब्रह्मलोकशब्दस्य वाच्यम् न तु विप्रकृष्ट मोक्षलोकपरत्वमिति पूर्वपक्ष्याशयःत्रिमात्रप्रणवेनोपासनं परब्रह्मविषयकमेवेति न नियमः, चतुर्मुखब्रह्मणोऽपि त्रिमात्रप्रणवोपास्यत्वं स्यादिति चाशयः । न च ओमित्येकाक्षरंब्रह्म व्याहरन् मामनुस्मरेत् इति गीतावचनात् त्रिमात्रोपासनं परात्मविषयकमेव,न तु चतुर्मुखविषयकमपीति वाच्यम् । ओंकारप्रणवस्य परत्वापरत्वरूपद्वैविध्यस्य पूर्वं प्रदर्शितत्वात् । परप्रणवोपासनस्य परमात्मविषयकत्वेपिअपरप्रणवोपासनस्य चतुर्मुख विषयकत्वस्यापि संभवात्&amp;rdquo; । यत्तु चतुर्विधाभजन्ते मां इति न्यायेन परमात्मभजनस्यैव चतुर्मुख लोकप्राप्तेःफलत्वसंभवात् उपक्रमे परमात्मोपसनतात्पर्येपि न विरोधःइति मतं तत्न संयक्भाष्ये एकविषयकत्वमादायैव पूर्वपक्षप्रवर्तनस्यावश्यकर्तव्यत्वप्रतिपादनेन तद्विरोधात् ।।चतुर्मुख एवेति । अयमत्र भावः - ब्रह्मलोकशब्दः चतुर्मुखलोकपरः,तद्गतेनेक्ष्यमाणत्वं चतुर्मुखस्यैव । न च ब्रह्मलोकशब्दो नित्यविभूतिरूपब्रह्मलोकपरःइति वाच्यम् । एकमात्रप्रणवार्थोपासकस्य भौमभोगः प्रतिपाद्यते ।द्विमात्रप्रणवार्थोपासकस्य भौमसन्निकृष्टान्तरिक्षलोकभोगः । त्रिमात्रोपासकस्यतत्सन्निकृष्टलोकभोगस्यैवोचितत्वात् तादृशभोगस्थानरूपचतुर्मुखलोकस्यैवग्राह्यत्वात् । न तु अत्यन्तविप्रकृष्ट नित्यविभूति रूपलोक ग्रहणमुचितम्मनुष्यलोकान्तरिक्षलोकप्रायपाठेन प्राकृतचतुर्मुखलोकपरत्वे एवचौचित्यम् । &amp;ldquo;तमृचो मनुष्यलोक मुपनयन्ते, &amp;ldquo;यजुर्भिरुन्नीयते स सामभिरुन्नीयते,इति वेदत्रयस्य प्रस्तुतत्वात् भूः भुवः सुवः इति व्याहृतित्रयस्यतत्सारत्वात् भूः भुवः सुवः इति तत्त्रयस्य पृथिवी, अन्तरिक्षंद्यौः इति प्रसिद्धत्वात् अन्तरिक्षानन्तर लोकस्य नित्यविभूतित्वाभावाच्चब्रह्मलोकशब्दः नित्यविभूतिपरो न संभवतिन च जीवघनात् परात्परं पुरिशयं इति श्रूयमणत्वात् कथं तस्य चतुर्मुखपरत्वं,जीवधनशब्दो हि जीवसमष्टिरूप चतुर्मुख वाचकः । अतस्तस्मात्परत्वंस्वस्यैव कथमिति वाच्यम् । &amp;ldquo;घनाः कठिन संघात मेघ काठिन्य मुद्गराः&amp;quot;इति घनशब्दस्य संघातेपि प्रयोगसंभवादत्र घनशब्दस्य संघातवाचित्वात्घनीभूतव्यष्टिजीवसंघातार्थ कत्वेन तस्मात् चतुर्मुखस्य परत्वोपपत्तेःनचैवमपिजीवसंघातावधिकपरत्वस्य चतुर्मुखे सत्वात् तदवधिकपरत्वंपरब्रह्मण एव । परात्परं इति परशब्दद्वयसत्वात् इति वाच्यं जीवधनात्परात् इति सामानाधिकण्यसंभवे तद्विहाय वैयधिकरण्याश्रयणस्यानुपपन्नत्वात्देहेन्द्रियादिभ्यः परभूतो जीवव्यष्टि पुरुषः । इन्द्रियादिभिःतस्य घनीभूतत्वात् । घनशब्दस्य मूर्त्यर्थकत्वस्यापि संभवात् ।मूर्तीभूतजीवव्यष्टिरत्र जीवधनशब्देन विवक्षितः । सचाचेतनात् परःतस्मादपि परः समष्टिपुरुषः चतुर्मुखः । चतुर्मुखकर्तृकसृष्टिर्हिव्यष्टि सृष्टिः । ततः पूर्वं अण्डसृष्टि तन्मध्य चतुर्मुखसृष्टिपर्यन्तं समष्टिसृष्टिः । इयं च परब्रह्मकर्तृका । तदनन्तरं ब्रह्मानुप्रविष्टचतुर्मुखकर्तृका । अतः परात् जीवधनात् परः चतुर्मुखः इत्यदोषात्&amp;quot;न च तमोंकारेणान्वेतीति विद्वान् &amp;ldquo;यत्तच्छान्तमजरममृतमभय&amp;quot;मित्यादीनांकथं च चतुर्मुखे समन्वयः इति वाच्यम्उपक्रमानुसारेणोपसंहारिकामृतत्वादीनां नेयत्वात् । आपेक्षिकामृतत्वादेःतस्यापि सत्वात् देवादीनामजरत्वामृतत्ववत् । &amp;ldquo;अक्षय्यं हवै चातुर्मास्ययाजिनः सुकृतं भवतीत्&amp;quot;यादौ वेदे आपेक्षिकाक्षयत्वादिकस्य बोधनवच्चसिद्धान्ते - व्यपदिश्यते हीति - अयं भावः । शान्तत्वामृतत्वादीनांगौणतया नयनमेक मस्वारस्यम् । अपरच्च &amp;ldquo;ओंकारेणाभिध्यायीत इत्युपक्रमेपरब्रह्मण एव ध्येयत्वोक्तेः चतुर्मुखस्य ध्येयत्वकथनम् । &amp;ldquo;ओमित्येकाक्षरंब्रह्म व्याहरन्मामनुस्मरन्&amp;rdquo; इति प्रतिपाद्योत्तरत्र मोक्षफलोक्तिवत्अत्रापि कर्मविनिर्मोकोक्तेः परब्रह्मविषयत्वं स्वरसम् । परं चापरंच इति प्रणवस्य द्वैविध्यं प्रतिपाद्य अवरप्रणवोपासकस्य अर्वाचीनफलद्वयं प्रतिपाद्योत्तरेण परब्रह्मोपासकस्योत्तम फलकीर्तनस्यावश्यकत्वाच्चएतदुपरि उपासन तत्फलादीनामन्येषामकीर्तनेन न्यूनताप्रसंगाच्चयत् तत् शान्तमिति यच्छब्देन अनुवादसिद्धेः तच्छब्देन श्रुत्यन्तरप्रसिद्ध्यवगमाच्च । अमृतत्वादीनां गौणत्वनयनासंभावाच्च । उपक्रमेपिपरमपुरुषध्यानस्यैव विहितत्वात् उपक्रमोपसंहारयोः वैगुण्यकल्पनाभावात्अत एव सूत्रे व्यपदेशात् इति सामान्यतो हेतुनिर्देशः कृतः । अनुवादप्रसिध्यतिशयस्य विवक्षितत्वं अनेन सूचितम् । प्रसिद्धोपदेशात्इतिवदत्रापि बोध्यम् । अन्यथा तल्लिंगात् तद्ध - र्भोपपत्तेः इतिवत्निर्देशापत्तेः । &amp;ldquo;सामभिः यत्तत्कवयो वेदयन्ते तमोंकारेणैवायतनेनइत्युक्तत्वात् सूरिदृश्यत्वलिंगस्य श्रूयमाणत्वादपि न चतुर्मुखस्थानपरत्वं&amp;quot;तद्विष्णोः परमं पदं सदा पश्यन्ति सूरयः&amp;rdquo; इति विष्णुपदस्यैव सूरिदृश्यत्वात्न च जीवधनात् परात्परः इत्यस्य कथमुपपत्तिरिति वाच्यम् । चतुर्मुखस्यापिजीवधनशब्देन ग्रहणसंभवात्, अचेतनात् परभूतः जीवधनः सर्वजीवः धनीभूतःचतुर्मुखपर्यन्तः । तस्यापि कर्माधीनमूर्तिमत्वात् जीवधनत्वम् ।इन्द्रविरोचनादीनां कर्मवश्यत्वेनाज्ञानात् चतुर्मुखेणोपदेश्यत्वमिवचतुर्मुखस्यापि कर्म वश्यत्वेनाज्ञत्वमिति परेण &amp;ldquo;यो ब्रह्माणं विदधातिपूर्वं यो वै वेदांश्च&amp;rdquo; इति सृज्यत्वोपदेश्यत्वसंभवः ।तस्मात् परः परमात्मा इति सामानाधिकरण्येनैवान्वयात् । परात् जीवघनात्परमिति परिवृत्यान्वयापेक्षया स्थितशैल्यनुसारेण वैयधिकरण्याश्रयणेपिनक्षतिः । अक्षरात्परतः परः इत्यत्र बद्धात् = क्षरात् परः यः अक्षरः= मुक्तः तस्मात्परः इत्यस्येव, अक्षरात् = प्रधानात् परो यो जीवःतस्मात्परः इत्यस्याप्यर्थस्य संभव इवात्रापि उभयथा निर्वाहेपिचतुर्मुखात्परो विष्णु रेवात्र प्रकरणे बोध्यते । ननु ध्यार्यातेकर्मत्वंपरमात्मन एवास्तु । ईक्षणकर्मत्वं चतुर्मुखस्यैवेत्युक्तावपि नदोषः । परमात्मोपासकस्य &amp;ldquo;ब्रह्मणा सह ते सर्वे&amp;rdquo; इत्युक्तरीत्यामोक्षस्य क्रमभावित्वसंभवात् तत्परमेवेदं ंवचनं इति निर्वाह संभवात्इति चेन्नप्रमाणाभावात् । स सामभिरुन्नीयते इति सर्वपापविनिर्मोक पूर्वकब्रह्मलोक प्राप्त्युक्तेः । क्रमभाविपक्षे चतुर्मुखलोकप्राप्तौसर्वपापविनिर्मोकासंभवात् । &amp;ldquo;स तेजसि सूर्ये संपन्नः&amp;rdquo; इति सूर्यप्राप्त्युक्त्याअर्चिरादिगतिरप्युक्ता । यजुर्भिरुन्नीयते सोमलोकमिति चन्द्रप्राप्तिरुक्तेतिधूमादिमार्गश्चोक्तः । तस्मात् सर्वपापविनिर्मोके सूर्याद्यर्चिरादिगमनोक्तेःनासौ चतुर्मुखलोकः ।।मध्ये स्वर्गलोकादीनां बहूनां सद्भावादिति।भू भुवः सुवः महः जनः तपः सत्यं इति उपरि सप्त लोकाः । अन्तरिक्षलोकप्रत्यासत्तिःनात्र साधकंमध्ये महः जनः तपः इति लोकत्रयव्यवधानात् । न च ब्रह्मलोकं इतिब्रह्मशब्दस्य श्रवणात् महरादिषु ब्रह्मशब्दानन्वयात् न तेषां ब्रह्मलोकशब्दवाच्यत्वसंभवःइति वाच्यम् । क्रमेण लोकप्राप्तावुच्यमानायां तेषामकथनेन न्यूनतापत्तेः । न च अन्तरिक्षलोकशब्दस्य तेषामुपलक्षकत्वं स्वीक्रियतइति न न्यूनतेति वाच्यम् । तेन चतुर्मुखलोकोपलक्षणस्यापि संभवेनतेनैव गतार्थत्वात् पृथगुक्तिप्रयोजनाभावात् । अतः अन्तरिक्षपदंआमुष्मिकसर्वलोकग्राहकम् । भोग्यदेहमूलक भोगस्थानभूतानां उपरितनलोकानांसर्वेषामविशेषेण ग्रहणसंभवात् । सुवः इत्यनेन स्वर्गलोकः उच्यतेस च सोमलोकगर्भः । अतः अन्तरिक्षलोकस्य स्वर्गलोकान्तर्गतत्वात्सप्तलोक्यां अन्तरिक्षं नास्तीति न मन्तव्यम् । अत एव भाष्ये स्वर्गलोकादीनांइत्युक्तम् । अन्तरिक्षलोकः तद्घटित स्वर्गलोकः महःजनः तपः इतिलोकः । एवं बहूनां लोकानां पश्चादेव सत्यलोक इति व्यवधानम् । अतःप्राकृतलोकभोगाः प्राक् दर्शिताः । पश्चात् त्रिमात्रप्रणवोपासनस्यअप्राकृतलोकफलमुच्यते इत्यस्यैव युक्तत्वात् । ऐहिकलोकानुभवः आमुष्मिकलोकफलानुभवःवैकुण्ठलोकफलानुवः इति प्रकारत्रयम् । प्रकारद्वयं पूर्वमुक्तम्अत्रापरस्य प्रकारस्योक्तिः । एवं विभागत्रयसत्वादेव तृतीयस्यामितोदिवि इति परमपदस्य तृतीयत्वमुच्यतेअयमर्थः द्विधा विभज्य इत्यादिभाष्येण प्रदर्शितः ।।भाष्ये परमात्मन एवैतद्रूपमिति । ब्रह्मलोक शब्दस्य चतुर्मुख लोकपरत्वेब्रह्मशब्दः &amp;ldquo;पुंलिंगस्स्यात् । तदा &amp;ldquo;शान्तमजरमभयं&amp;rsquo; इत्यादि क्लीबान्ततयानिर्देशो नोपपद्यते । परब्रह्मलोकपरत्वे इदमुपपन्नं भवति । सूत्रेसः इति निर्देशः श्रुतिघटक पुरुषशब्दाभिप्रायेण । सत्यकामप्रश्ने- &amp;ldquo;परं चापरं च ब्रह्म&amp;rdquo; इति क्लीबतया निर्देशमनुसृत्य &amp;ldquo;यत्तत् शान्तं&amp;quot;इति क्लीबनिर्देशः । पूर्वत्र परब्रह्मप्रस्तावात् ध्यायतिकर्मत्वंब्रह्मण एवेति उपक्रमे एव सिद्धम् । ध्यायतिकर्मण एवेक्षति कर्मत्वव्यपदेशात्ईक्षतिकर्मापि परमात्मैवेत्यर्थःउभयोः एकविषयत्वनिश्चयात् ध्यायतिकर्म यद्वस्तु तदेव ईक्षतिकर्मापिध्यायतिकर्मतु उपक्रमादि पर्यालोचनया परमात्मेति निश्चितम् ।ततः इदमपि निश्चितमिति सूत्रतात्पर्यम् । एतदधिकरणार्थः पादुकासहस्त्रे- प्राप्तुं परं पुरिशयं पुरुषं मुनीनामभ्यस्यतामनुदिनं प्रणवं त्रिमात्रम्श्रीरंगराजचरणावनि शिञ्जितं ते शंके समुन्नयन सामविशेषघोषम् ।।&lt;/p&gt;</description>
    </item>
    <item>
      <title>31 दहराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/31_daharAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/31_daharAdhikaraNam/</guid>
      <description>&lt;p&gt;(1.03.5) दहराधिकरणम् ।दहरविद्या प्रस्तूयते । अस्मच्छरीरमेव ब्रह्मपुरम् । तत्र पुण्डरीकसदृशंअल्पं हृदयं वर्तते । तत्राप्यल्पः आकाशः । तत्रविद्यमानः पदार्थःउपास्यः । अत्यल्पभूते आकाशे किं स्यात् इति न मन्तव्यम् । बाह्याकाशसदशःसः आकाशः महान् । अधः उपरि च लोकाः अग्निः वायुः सूर्यः चन्द्रःइत्येते सर्वे पदार्थाः तत्राकाशे वर्तन्ते । हृदयपुण्डरीकमध्यवर्तीआकाशशब्दनिर्दिष्टः भूताकाशवत् विपुलः । भोग्य भोगस्थान भोगोपकरणभोक्तृवर्गाः सर्वेपि तदाश्रिताः । उपासकस्य इहलोके यद्भोग्यजातंयच्चेह अलब्धं मनोरथमात्रगोचर भूतं सर्वमपि भोग्यजातं अस्मिन्दहराकाशेसमाहितंतथा च निरतिशयभोग्यत्वं दहराकाशस्योक्तं भवति । न च शरीरस्य ब्रह्मपुरत्वेअनित्यस्य शरीरस्य विनाशे तत्रस्थस्य हृदयस्यापि नाशावश्यंभावात्तदाघारकस्याकाशशब्दवाच्यस्य वस्तुनो ब्रह्मणोपि नाशः स्यात् इतिवाच्यम् । शरीरनाशेपि हृदयपुण्डरीकनाशेपि च तत्रस्थाकाशस्य निर्विकारत्वेनविनाशाभावात् । वस्तुतोऽस्माकं प्रबोधनार्थं हृदयस्य शरीरस्य चआकाशाधारत्वमुक्तम् । परामर्शेतु अयमेवाकाशः सर्वाधारभूतः हृदयस्यशरीरस्याप्यधारभूतः इति न दोषः । अतो ब्रह्मैव सर्वस्यापि पुरम्अस्मिन्नाकाशे अन्तः विद्यमानाः पदार्थाः कामाः कल्याण गुणाःतेचाष्टौ । एतद्गुणाष्टक विशिष्टत्वात् अपहतमात्मा विजरो विमृत्युःविशोकः विजिघत्सः अपिपासः । सत्यकामः सत्यसंकल्पः सः प्रोच्यतेपाप जरा मरण दुःख क्षुत् पिपासारहितः स्थिरभोग्यजातवान् अप्रतिहतसंकल्पाश्रयःसः इत्युक्तं भवति । लोके प्रभुनिषेवणात् अभिमतसिद्धिं लभन्ते ।एवमेव वेदोक्तकर्मकरणेन पुण्यफलं भवति । एतत्सर्वं नश्वरम् । परंतुपूवोक्ताकाशशब्दवाच्यं वस्तु तद्गतगुणांश्चविदित्वा कर्मकरणे यथेष्टंप्राणितुं शक्यम् । आकाशतद्गतगुणोपासनकर्तुः सर्वफलसिद्धिः । मोक्षंच लभते । तत्र यथेष्टं माता पितृ सहोदर स्त्री वृत्तगीतादि सर्वफलमपिस्वसंकल्पादेव भजतेअनादिपापवशात् वयं एतद्गुणविशिष्टपरमात्मानं अस्माकं हृदये स्थितमपिन जानीमः । यथा अक्षेत्रज्ञाः उपर्युपरि संचरन्तोपि न हिरण्यनिधिंजानन्ति न लभन्तेच । हृदये विद्यमानत्वात् अस्यैव हृदयमिति नामहदि +अयं=हृदयम् । हृद+अयं=हृदयं प्राप्तः) इति वा हृदयमिति नामउपासकः शरीरात् वहिर्गत्वा परंज्योतिः प्राप्नोति । तच्च ज्योतिःअयमेवाकाशः । अस्य ध्वंसो भयंवा सर्वमपि नास्ति । अत एव सत्यमितिनामधेयम् । सत् - ति - यं चेतनाचेतनसर्वनियन्तृत्वं सत्यशब्दार्थः ।अयमेव सेतुः । सर्ववस्तुधारकः तत्तद्वस्तुगतस्वभावानां यथां सांकर्यंन स्यात् तथाकरणशक्तिमान् असंकीर्णस्वभावतया तत्तद्वस्तु नियमयतिएतत्प्राप्तौ अन्धोपि अनन्धो भवति । रोगी च स्वस्थः । सर्वोपि तापत्रयात्विमुक्तो भवति । पश्चात् न कदापि विनश्यति । सर्वमपि अस्योपासकस्यदिवा ।। ब्रह्मचर्येणैव एतस्य ब्रह्मणः प्राप्तिः ।समुद्रं ऐरंमदीयतटाकंसोमसवननामकाश्वत्थवृक्षंचगत्वा ब्रह्मराजधानीभूते अपराजितनामकेप्रविश्य भगवदवासस्थलं प्रभुविमितनामकं गत्वा ब्रह्मानुभवं प्राप्नोतिमुक्तः । अस्मद्ध्रदये ब्रह्व्यो नाड्यः । सर्वासामपि सूर्यकिरणसंबन्धःतासु शताधिक ब्रह्मनाडीं प्रविश्य शिरोभेदन पूर्वकं सूर्यकिरणमवलम्ब्यमनोवेगेन परमपदं गन्तुः पूर्वोक्तं सर्वमपि फलं सेत्स्यतिअस्याः ब्रह्मविद्यायाः अंगभूता प्रजापतिविद्या उपरि उपदिष्टा ।।यद्यपि &amp;ldquo;यच्चास्येहास्ती&amp;quot;त्यादिभिः उपासकभोग्यवस्त्वाधारत्वमेवप्रतीयते नतु दहराकाशस्य निरतिशयभोग्यत्वं तथापि ब्रह्मप्राप्तिमात्रकामनावतःउपासकस्य स्वर्गपश्वादीनां भोग्यत्वाभावात् &amp;ldquo;यच्चस्येहास्ती&amp;rsquo;त्यादिवाक्येदहराकाशस्य निरतिशयभोग्यत्वप्रतिपादनं संभवति । मुक्तस्य सत्यसंकल्पत्वादिनापित्रादिभोग्यवस्तुसृष्टावपि तेषामपि भगवद्भोग्यत्वमन्तरा भोग्यत्वासंभवात्मुक्तस्य भगवत्येव निरतिशयभोग्यत्वमिति नानुपपन्नम् । एवं निरतिशयभोग्यत्वसूचनायैवविजिज्ञासितव्यमिति सन् प्रत्ययः ।। &amp;ldquo;दहरोऽस्मिन्नन्तर आकाशः&amp;quot;इत्यत्र यः इत्यध्याहार्यम्तस्मिन् यदन्तः इत्यत्रान्तश्शब्दः अन्तर्वृत्तिपरः । चशब्दश्चाध्याहर्तव्यःतथाच अस्मिन् हृदयपुण्डरीके यो दहर आकाशः तदन्तर्वर्ति च यत्तदुभयमन्वेष्टण्यं इत्यर्थः । तद् इति नपुसकलिंगनिर्देशः लिंग सामान्यविवक्षयायच्छब्दाध्याहारं विनापि अर्थवर्णनं सुशकम् । अस्मिन् दहराकाशःतदन्तर्वर्ति च यत् इत्यत्र यच्छब्देनैवोभय परामर्शसंभवात् । सचतच्च=तत् एकशेषवद्भावः । नपुंसकमनपुंसकेन इति शास्त्रात् । महाभाष्ये&amp;quot;शुक्लश्च कम्बलः शुक्लाच बृहतिका, शुक्लंच वस्त्रं, तदिदं शुक्लंतानीमानि शुक्लानि इति उदाहरणं भाषितंएवमेव शुक्लश्च शुक्ला च शुक्लं च शुक्लं वर्तते इति क्रियापदेच एकवचनं दृश्यते । एवं सर्वनाम्न्यपि भवितु मर्हति ।।तो दहराकाशस्यतदन्तर्वृत्तिनश्चोभ यस्यान्वेष्टव्यत्वं अत्र सिध्दम् ।।इदं विषयवाक्यमधिकृत्यात्र विचारः । पूर्वं पुरिशयं पुरुषमीक्षतेइति पुरिशयस्य परमात्मत्वं निर्णीतम् । अत्रापि ब्रह्मपुरशब्दोदितशरीरान्तर्वर्तिहृदयपुण्डरीकमध्यवर्तिनः परमात्मत्वं स्थाप्यते इति संगतिः ।। पूर्वाधिकरणेब्रह्मलोकशब्दः परमात्मस्थानपरः । अत्र ब्रह्मलोकशब्दः ब्रह्मपुरशब्दश्चन परमात्मस्थानपरः । किं तु ब्रह्मैव लोकः ब्रह्मैव पुरं इत्यर्थवाचकः।।उतप्रत्यगात्मेति। जीवः इत्यर्थः । यद्यपि आकाशशब्दः भूताकाशे परमात्मनिच प्रसिध्द इति आकाशो वा परो वा इति संशयोत्थितिर्युक्ता । जीववाचकतयाआकाशशब्दः न क्वचित् प्रसिध्द इति संशयो कोटौ जीवनिक्षेपो न युक्तःतथापि परमात्मपरत्वे आकाशते इति योग व्युत्पत्तेराश्रयणीयतया तादृशार्थस्यजीवेपि स्वयं प्रकाशे संभवात् तस्यापि संशयकोटौ निक्षेपः संभवतीत्यभिप्रायःहृदयपुण्डरीकमध्यवर्तित्वेनोक्तत्वात् । हृदि ह्यमात्मा इति जीवस्यहृदयस्थत्वात् संशयोत्थितिः । उपरि &amp;ldquo;तस्मिन् यदन्तः तस्मिन्काःमासमाहिताः&amp;rdquo; इत्यादिना अपहतपाप्मत्वादीनां गुणानामुक्तेः प्रजापतिवाक्येतेषां गुणानां जीववृत्तित्वनिश्चयाच्च तदधार भूतः हृदयस्थः स्वयंप्रकाशःजीवात्मा भवितु मर्हतीत्याशयाच्च ।। पूर्वपक्षे प्रसिद्धिप्रकर्षः, भूताकाशस्य आकाशशब्दवाच्यत्वे हेतुःपरमात्मन एवोपास्यत्वात् तदन्यस्यानुपास्यत्वात् &amp;ldquo;तस्मिन् यदन्तःइति आकाशशब्दवाच्य वस्तुवृत्तिनः उपास्यत्वोक्तिः आकाशशब्दस्य परमात्मावाचकत्वेहेतुः । विभोः परस्य सर्ववृत्तित्वात् परिच्छिन्नाकाशोपमेयत्वमपिन संभवतीति सोपि परमात्मावाचकत्वे हेतुः ।। यद्यपि प्रसिध्दकाशस्यप्रसिध्दकाशोपमेयत्व मनुपपन्नमिव भायात् । तथापि &amp;ldquo;गगनं गगनाकारइतिवदनन्वयालंकारवत् अभेदेऽपि उपपत्तिः सुवचा । व्यापके परमात्मनिदहरत्वं चानुपपन्नम् । स्वयमन्वेष्टव्यस्य परमात्मनः अन्वेष्टव्यान्तराघारत्वमप्यनुपपन्नम् । ननु आकाशशब्दस्य भूताकाशपरत्वे तदन्तर्वर्त्तिनःकस्योपास्यत्वं इति चेत्? आकाशान्तर्वर्तिनः परमात्मन एवोपस्यत्वंयद्याकाशशब्दः परमात्मपरः तदा तदन्तर्वर्तिनः गुणजातस्यैवोपास्यत्वापत्त्यागुणिनोऽनुपास्यत्व प्रंसगश्च । प्रसिध्दाकाशवर्तिनः परमात्मनःउपास्यत्वसिध्दौतु &amp;ldquo;तस्मिन् यदन्तः इति निर्दिष्टे परमात्मनि गुणानामन्वयःस्वयमेव सिध्यति । ननु आकाशान्तर्वर्तिनः परमात्मनोऽन्यस्याभावात्परमात्मन एवोपास्यत्वसिध्या उपरिच वक्ष्यमाणानां गुणानां परस्मिन्ऽन्वयस्यस्वतः प्राप्तत्वेन च गुणविशिष्टपरमात्मन एवोपास्यत्वं, दहरविद्यायाःब्रह्मविद्यात्वंच स्वतः सिध्दमिति पूर्वपक्षे सिध्दान्ते च किंवैष्म्यमिति, अत्रैवंविचार एवाजागलस्तनतुल्यः इति चेत्सत्यम् । पक्षद्वयेपि ब्रह्मविद्यात्वस्य वा गुणब्रह्मोपासनस्यवा नैव हानिः । परं तु &amp;ldquo;सोऽश्नुते सर्वान् कामान् सह ब्रह्मणाविपश्चिता&amp;rdquo; इत्यादाविव सिध्दान्त्यभिमतस्य गुणप्राधान्यस्य सिध्दिःन पूर्वपक्षे इति विशेषः ।। नन्वेवं सति &amp;ldquo;अस्मिन् कामाः एतांश्चसत्यान् कामान्&amp;rdquo; इत्युक्तगुणानां प्राधान्यविवक्षायां &amp;ldquo;अपहतपाप्मत्वंविजरत्व मित्यादि निर्देशं विहाय कथं धर्मिपर्यन्तनिर्देशः क्रियतेइति चेत्? धर्मिनिर्देशमन्तरा धर्माणां गुणानामुपसंहारो नस्यादितितथानिर्देशौचित्यात् ।। &amp;ldquo;प्रदानवदेव तदुक्तं&amp;rdquo; इत्यत्र विवरिष्यतेचेदम् ।सूत्रे विचारविषयाकाशशब्दं विहाय दहर शब्दोपादानं दहरोऽस्मिन्नन्तरआकाशः इत्यत्राकाशशब्दं ममसि निघाय । अन्यथा &amp;ldquo;यावानयमाकाश&amp;rdquo; इतिआकाशशब्दव्युदासो नस्यादिति मन्तव्यम् । यद्यपि यावान्वाऽयमाकाशःइत्यत्राकाशस्योपमानभूतत्वात् उपमेयभूताकाशे एव चर्चा स्वरसा ।अथापि उपमेयभूताकाशविशेषणाल्पत्ववाचि दहरोपादानं वाक्यस्य संशयग्रस्तत्वद्योतकमित्याशयः ।।अत्रान्यदपि पूर्वपक्षिणो हृद्गतम् - &amp;ldquo;स वा एष महानजः आत्मा योऽयंविज्ञानमयः य एषोऽन्तर्हृदय आकाशः तस्मिन् शेते सर्वस्य वशी इत्यादिकंबृहदाण्यके दहरविद्यायां श्रूयते । अत्राकाशपदं प्रसिध्दाकाशवाचकमितिसर्वसंप्रतिपन्नम् । योऽयं विज्ञानमयः परमात्मा, सः, अन्तर्हृदयेय एष आकाशः तस्मिन् शेते इत्यर्थः । अत्रविज्ञानमयशब्दः परमात्मवाचकःजीववाचकत्वेपि न दोषः । योऽयं जीवः यश्चाकाशे, तस्मिन् उभयस्मिन्भगवान् शेते इत्यर्थः । तस्मिन्निति उभयपरामर्शी । तदन्वेष्टव्यमित्यत्रेवसमाहारैकवद्भावः । यद्वा योऽयं विज्ञानमयो जीवः यश्चाकाशः इतिउभयस्य प्रत्येकं तस्मिन्शेते इत्यत्रान्वयःहृदयाकाशे इव जीवात्मन्यपि परस्य सत्त्वात् । य आत्मनि तिष्ठन्इति श्रुतेः । सर्वथाऽऽकाशशब्दः भूताकाशपर एव । तैत्तिरीये दहरविद्या - दह्रंविपात्मं&amp;hellip;गगनं विशोकः इत्यादि । इदंच छान्दोग्यदहरविद्याच्छायानुसारिअत्र गगनपदम् । छान्दोग्ये आकाशपदम् । आकाशपदस्य कथं चित् योगेनपरमात्मपरत्वसंभवेपि गगनपदस्य परमात्मपरत्वं न संभवति अतः यथा बृहदारण्यकेआकाशपदं भूताकाशवाचकं तथा सर्वत्रापि भूताकाशवाचकमेव तत्पदं भवतुछान्दोग्ये तैत्तिरीये च गगन - आकाशपदयोः एकार्थत्वं सिध्दान्तिनोऽप्यभिमतम्गगनशब्दस्य परमात्मनि श्रौती प्रसिध्दिरपि नास्तिअतः श्रुतित्रयैकरस्यं गगनपदस्वारस्यं आकाश शब्द प्रसिद्धिस्वारस्यंचास्माकं मते - इति ।। अयमंशः अधिकरण साराबल्यामुक्तः ।।सिद्धान्ते - उत्तरेभ्यः इति विशेषणवाचकं पदम् । अतः हेतुभ्यः इत्यध्याहृतम्वाक्येभ्यः इत्यध्याहारे - श्रुतिलिंगवाक्य इत्यत्र लिंगापेक्षयावाक्यस्य पश्चाद्भावित्वात् ततापि प्रमाणभूतलिंगविवक्षा युक्ताइत्याशयेन हेतुभ्यः इत्युक्तम् । पर्यवसानं तु उत्तरगतवाक्यगतेभ्योहेतुभ्यः इत्येव । निरुपाधिकमिति प्रजापति वाक्य व्यावृत्त्यर्थम्जीवस्यापि सर्वलोकसंचरण सत्यसंकल्पत्वादि प्राप्तिः दहराकाशवेदित्वप्रयुक्तम् । अतोऽत्राकाशशब्दः न भूताकाशपरः यथा न जीवपरः । नह्यचेतनवेदने चेतनस्यैवं प्राप्तिरूपा सिद्धिर्भवितु मर्हतिआत्मानमनुविद्य इत्यात्मशब्दप्रयोगादपि नाकाशशब्दः भूताकाशपरः इत्याद्यर्थसूचनाय - अथय इह इत्यादिश्रुत्युदाहरणम् ।।ननु &amp;ldquo;एष आत्माऽपहतपाप्मा&amp;rdquo; &amp;ldquo;य इहात्मानमनुविद्य&amp;rdquo; इत्येतत्सर्वंपरमात्मपरमेव । अयं च परमात्मा &amp;ldquo;तस्मिन् यदन्तः इति यच्छब्देन निर्दिष्टःतस्याधारभूतः आकाशः प्रसिद्धः दहराकाशः इति पूर्वपक्षस्य किं समाधानमुक्तमित्यत्रउपमानोपमेयभावविरोधः इत्याह - यावान्वाइति । रामरावणयोः युद्धं इतिवत्अनन्वयालंकाररूपत्वमपि न युक्तं - तथासति - योऽयं स एषः इति वक्तव्यंस्यात् । अत्रतु यावान् तावान् इत्युक्तम् । भूताकाशत्व हार्दाकाशत्वरूपोपमानोपमेयतावच्छेदक धर्मभेदसत्वात् अन्वयालंकारस्यासंभवात्उपमानोपमेयतावच्छेदकधर्मैक्ये सत्येवानन्वयालंकारःगगनं गगनाकारमित्यादौ तथैव दृष्टम् । सर्वाश्रयत्वं नोपपद्यतइति । यावान् वा&amp;hellip;&amp;ldquo;अन्तर्हृदय आकाशः..उभेऽस्मिन् द्यावापृथिवी..विद्युन्नक्षत्राणि&amp;quot;इत्यादिभिः हृदयावच्छिन्नस्य सर्वाधारत्वमुक्तं तन्नोपपद्यत इतिभावः । ननु विशिष्टाद्वैतिमते जीवब्रह्मणोः स्वरूपतो भेदः । विशिष्टवेषेणाभेदश्चेष्यतेअत एव पृथगात्मानं प्रेरितारं च मत्वा इत्यादिकं तत्त्वमसि अयमात्माब्रह्म इत्यादिकं चोपपद्यते । सर्वगत्वादनन्तस्य स एवाहमवस्थितःइति प्रह्लादशरीरकब्रह्मणः कथं सर्वकारणत्वं सूपपादम् । अतो यथेदमुपपाद्यतेतथैव हृदयावच्छिन्नाकाशस्य सर्वाश्रयत्वं इति न विरोध इति चेत् - उच्यते - यदिस्वरूपतः एवाकाशस्य सर्वाश्रयत्वं स्यात् तर्हि हृदयावच्छिन्नस्यतस्य तदुपपादयितुं शक्यं&amp;quot;उभावग्निश्च वायुश्च&amp;rdquo; इत्यादिभिः दहराकाशस्य सर्वजगदाधारत्वमभिधीयमानंकथं प्रसिद्धाकाशे संभवना मर्हति । इत्यभिप्रायात् । उपरि च । यच्चास्येहास्ति - इत्यादिभिरुच्यमानंनिरतिशय योग्यत्वं न सर्वात्मना संभवतीति च ।। इषुवत् इति । क्षिप्तेषुरिवसर्पति । इति विष्णुपुराणम् ।।तस्मिन् यदन्तः, एष आत्मा .. आत्मानमनुविद्य, अस्मिन् कामाः, नास्य,एतत् सत्यं ब्रह्मपुरं, इत्यादिषु सर्वत्र दहराकाशतया प्रतीयमानःआत्मा पर एवेति एकार्थत्वं दर्शयति उपरिभाष्येण ।। निषादस्थपतिन्यायेनब्रह्म पुरं इत्येतत् समानाधिकरणम् । नात्र कर्मधारयः । उपरि फलश्रुतिरपिदहराकाशस्य परमात्मत्वं स्थापयति । तदन्वेष्टव्यमित्यत्र सच तच्च=तत्इत्येकशेषसमासः स्वीकार्यः । &amp;ldquo;तद्य इह आत्मानमनुविद्य व्रजन्तिएतांश्च सत्यान् कामान्&amp;rdquo; इति परमात्मतद्गुणो भयोपासनस्यानूदितत्वात्अतो दहराकाशस्य परमात्मपरत्वमेव । प्रसिद्धाकाशपरत्वे तस्मिन्यदन्तः इत्यत्र यच्छब्देन परमात्मनः ग्रहणं संभवतिआकाशस्य परमात्माधारत्वाभावात् । कामान् इत्यस्याप्यन्वयानुपपत्तेःप्रसिद्धाकाशस्य कामाधारत्वासंभवाच्च । अतो दहराकाशः परं ब्रह्म,तदन्तर्वर्ति च गुणजातमित्येव स्वीकार्यम् । आकाशो हवै नामरूपयोर्निर्वहिता इति परमात्मन्यपि आकाशशब्दस्य प्रसिध्यतिशयोऽस्तीति&lt;/p&gt;</description>
    </item>
    <item>
      <title>32 प्रमिताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/32_pramitAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/32_pramitAdhikaraNam/</guid>
      <description>&lt;p&gt;(1.03.6) प्रमिताधिकरणम्पूर्वस्मिन्नधिकरणे आकाशशब्दवाच्यस्य परस्य दहरत्वमुक्तम् । तच्चहृदयावच्छिन्नत्वरूपं अल्पपरिमाणवत्वम् । विभोः कथं तदल्पपरिणामवत्वमितिशंकायां तथा भावनार्थमुपासकस्येति सिद्धान्तितम् । एवं तर्हि अंगुष्ठमात्रत्वेनप्रतीतस्य जीवत्वं भवतु इति शंका । नन्विदमपि उपासनार्थमिति कथंजीवत्वशंका इति चेत् । अन्यत्र जीवस्यांङ्गुष्ठप्रमितत्वेनोक्तत्वात्तस्यैव झटिति बुद्धिस्थत्वमित्याशयात् । ननु अधिकपरिमाणवतः अल्पपरिमाणवत्वंबुध्यर्थमिति वक्तुं शक्यम् । अल्पपरिमाणवतः अधिकपरिमाणवत्वं बुध्यर्थमपिन वक्तुं शक्यंजीवस्य &amp;ldquo;आराग्रमात्रः&amp;rdquo; इत्यल्पपरिमाणश्रुतेः । नीवारशतभागस्य इतिततोप्यल्पपरिमाणश्रुतेश्च । अतस्ततोप्यधिकपरिमाणवत्वरूपाङ्गुष्ठप्रमितत्वं कथं इति चेत् । उच्यते - भागो जीवः इति अत्यन्ताल्पपरिमाणवत्वेनोक्तस्यजीवस्य कथं आरा ग्रमात्रः इति ततोप्यधिक परिमाणवत्वबोधनम् । एवमेवांङ्गुष्ठप्रमितत्व रूपाधिकपरिमाणवत्वमपि बोधयितुं शक्यम् । स्वरूपगुणेनाल्पपरिमाणवत्वेपि बुद्धिगुणेनाधिकपरिमाणवत्वबोधनसंभवात् ।। एकया रीत्याल्पस्यैवान्ययारीत्या महत्वसंभवस्य लोकदृष्टत्व संभवाच्च । मध्य आत्मनि = उपासकस्यशरीरे मध्ये । अंगुष्ठमात्रः = अंगुष्ठस्येव मात्रा परिमाणः यस्येतिततः = भूतभव्यस्येशानत्वादेव ।। न विजुगुप्सते = वात्सल्यातिशयात्देहमध्ये वर्तमानोपि देहगतानपि दोषान् भोग्यतया पश्यतीत्यर्थः ।जीवकर्मफलभोग्यार्थत्वात् सर्वस्य, जीव बुध्या दुष्टत्वेपि स्त्रष्टुःईश्वरस्य इष्टत्वमेवेति । अतः - अनुकूलं सर्वं मुक्तस्येव । अतो विग्रहरूपेणहृदये वर्तमानोऽपि तत्तद्दुष्टांशस्पर्शः नास्य संभवति । &amp;ldquo;नस्थानतोपिइत्यादिसूत्र सिद्धमिदम् । अन्तः कलेवरमिदं सुषिरं सुसूक्ष्मं जातंकरीश कथमादरणास्पदं ते&amp;rsquo; दहरकुहरे देवस्तिष्ठन् इत्यादिकं तु जीवात्मनिवर्तमानाभिमानवशात् दुष्टमपि तत् तस्य भोग्यमिति तदिष्टमिति वर्णनीयं&amp;quot;ज्योतिरिवाधूमकः = शुष्केन्धनानलवत् प्रकाशमानः इत्यर्थः । अद्य= अद्यतनपदार्थजातम् । स एव = तदात्मकम् । उ - अवधारणे । श्वः=श्वस्तनपदार्थजातमपिस एव । भूतपदार्थजातमपि स एव इत्यस्याप्युपलक्षणम् । तं स्वादिति।। तं=जनानां अन्तरात्मानं परमात्मानं स्वात् शरीरात्= तच्छरीरभूतात्=चेतनात् - प्रवृहेत्=विविच्यजानीयात् । जुष्टं यदा पश्यत्यन्यमीशम् । इतिरीत्या धारकत्व नियन्तृत्वशेषित्वादिना विलक्षणं जानीयादिति यावत् । देवदत्तः स्वात् शरीरात्विलक्षणः इत्युक्ते तत्र स्वशब्दः समभिव्याहृत देवदत्तसंबन्धि परामर्शीतथाऽत्रापि ।मुञ्जादिवेति । यथा तृणविशेषात् तन्मध्यवर्ति तृणविशेषं - धैर्येण= ज्ञानसामर्थ्यात् प्रवृहेत् । तथेत्यर्थः ।।ननु पूर्वत्राधिकरणे अत्र च परमात्मनः उक्तम् अल्पपरिमाणवत्त्वंन स्वरूपकृतं परं तूपाधिकृतम् । तत्रापि महतः आकाशस्य घटाद्युपाधिभिरिवन परिच्छिन्नत्वम् । परं तु विग्रह द्वारा उपासकानुग्रर्हार्थंविग्रहमादाय ह्रदयान्तस्थत्वरूपमेव । नीलतोयदमध्यस्था इत्यादि प्रमाणानुसाराच्चएवं चान्तर्याम्यवताररूपमेवतत् । तथा चांगुष्ठपरिमाणदिव्यमंगलविग्रहमादाय पुण्डरीकमध्ये &amp;ldquo;एकस्मिन् हृदयेशये&amp;rdquo; इतिरीत्या वर्ततेइति निश्चेयम् । एतादृशमंगुष्ठप्रमितत्वंच तत्तन्मनुष्यशरीरावृत्तितत्तदंगुष्ठप्रमितत्व मादायोपपादनीयम् । मनुष्याणामपि अंगुष्ठंनैकरूपं इति परमात्मानोपि अन्तर्याम्यवतारः परिमाणे नैकरूपःतथा शरीरस्योपचयापचययोः तदा तदा सत्त्वात् मनुष्यशरीरवर्ती देवोपिस्वशरीरे परिमाणे नैकरूपः स्यात् । अंगुष्ठस्य च्छेदे परस्यापिच्छेदः आपद्येत । कर्मवशेनांगुष्ठं विना कस्य चिच्जनने तत्र तस्यकथमंगुष्ठ प्रमितत्वं च । इति चेत् । शरीरस्योपच्यापचययोस्सत्वेनतन्मूलं अंगुष्ठस्योपचचापचयोः संभवेपि तन्मूलं हृदयस्योपचयापचययोःअनावश्यकत्वात् । संभवेपि रामकृष्णशरीरादिष्विवात्रापि तत्स्वीकारेपिदोषाभावात् । अंगुष्ठस्यच्छेदेपि विग्रहस्यान्तस्थितस्य छेदानंगीकारात्जननकालेऽ भावेपि अंगुष्ठसत्वे यादृशं परिमाणं तत् स्यात् तादृशपरिमाणस्यहृदयस्य सत्वेन तदवच्छिन्नपरिमाणविग्रहस्य स्वीकर्तुं शक्यत्वाच्चन दोषः ।ननु खरगजतुरगभुजंगादीनां अंगुष्ठाभावात् कथं तत्रांगुष्ठप्रमितत्वं?नच तेषां हृदयमेव नास्ति । तत्र चान्तर्याम्यवतार एवच नास्तीतिवक्तुं शक्यं तेषां मपि प्रपन्नत्वे मनसि करणग्रामं पुरुषे च तंइतिरीत्या स्वस्मिन् घटनासंभवात् । नच तेषामुपासनमेवच नास्तीतिवक्तुं शक्यम् । जडभरतस्य मृगावस्थायामावश्यकत्वात् । उपासनानधिकारिस्त्रीशूद्रादीनामपि तथैव किं नस्यात् इति शंकायाः अपरिहरात् । प्रपत्तेःस्त्रीशूद्राणामिव भुजगादीनां स्थावराणामपि संभवात् । &amp;ldquo;अपि वृक्षाःपरिम्लानाः सपुष्पांकुरकोरकाः &amp;ldquo;इति रामवियोगजनितवेदनानुभवस्य तेषामपिसत्त्वात्इति चेत् - सत्यं - न वयं तेषां हृदयमेव नास्तीति वा अन्तर्यामीतेषु न विद्यत इति वा ब्रूमः । परं तु तेषां हृदयानां अंगुष्ठप्रमितत्वंअंगुष्ठाभावात् इत्येवेति न दोषः ।। अत एव भाष्ये मनुष्य हृदयस्यतत्तदंगुष्ठ प्रमितत्वात् खरतुरगभुजगादीनां अनंगुष्ठ प्रमितत्वेपिइति भाषितम् । अत्र तेषां न हृदयादि निषेधः कृतः इत्यवसेयम् ।।अंगुष्ठमात्र प्रमितः प्रत्यगात्मा इति भाष्ये प्रमितः इति न परिणामसूचकम् । मात्रपदेनैव तदर्थलाभात् । अंगुष्ठमात्रश्चासौ प्रमितश्चइति समासः । प्रमितः ज्ञातः इत्यर्थः, श्रुतः इति यावत् ।अत्रायं पूर्वपक्षसारः - वाक्यत्रयेपि अंगुष्ठमात्रो जीव एव न परःश्वेताश्वतरोपनिषदि जीवस्यां गुष्ठप्रमितत्वोक्तेः । गुणान्वयोयः फलकर्मकर्ता कृतस्य तस्यैव सचोपभोक्ता । सविश्वरूपःत्रिगुणःत्रिवर्त्मा प्राणाधिपः संचरति&amp;hellip;&amp;hellip;&amp;hellip;इत्यादि तत्र वाक्यम् ।अत्र हि प्राणाधिपत्व स्वकीयकर्माधीन संचारवत्व फलभोक्तृत्वादिप्रतिपादनात् जीव विषयकत्वं स्पष्टम् ।। एवं भारते ।। &amp;ldquo;अथ सत्यवतःकायात् पाशबन्धवशंगतम् । अंगुष्ठमात्रं पुरुषं निश्चकर्ष यमो बलात्&amp;quot;इति सावित्रीभर्तुः सत्यवतः कायात् यमेनाकृष्यमाणत्वदशायां अंगष्ठमात्रत्वंप्रसिद्धंइदं च जीवस्य । अतोऽत्रांगुष्ठ मात्रः जीव एव । न च परमात्मनोपिपूर्वोक्त युक्त्योपासनार्थमल्प परिमाणस्योक्तत्वात् स एवात्रापिभवितु मर्हतीति वाच्यम् । अल्परिमाणस्योपासनार्थत्वेनोक्तावपि - अंगुष्ठप्रमितत्वस्योपासनार्थ तयापि अन्यत्राश्रवणात् । नच दहरावच्छिन्नत्वंअंगुष्ठ प्रमितत्वं एकरूपम् । परस्याल्पपरिमाणपरिच्छेद संभवेपिअंगुष्ठ प्रमितत्व प्रसिद्धिर्न विद्यते । नच &amp;ldquo;ईशानो भूतभव्यस्ये&amp;quot;इति त्रिकाल वर्तिपदार्थं प्रति ईशितृत्वं जीवस्य कथं संभवेदितिवाच्यम् । उपक्रमगतांगुष्ठमात्रत्वानुसारेण भूत भण्येशानत्वस्यस्व देहेन्द्रियादिनियन्तृत्व रूपत्वाभ्युपगमेन निर्वाहात्अंगुष्ठ प्रमितस्सर्वोपि जीवः स्वस्वदेहेन्द्रियादि नियमनकर्ताइत्यत्र नैव हि विवादः । नह्येकस्यैव तथात्वं वर्णनीयमिति निर्बन्धःनच &amp;ldquo;श्वेताश्वतरोपनिषद्येव&amp;rsquo; अंगुष्ठमात्रः पुरुषोऽन्तरात्मासदा जनानां हृदये सन्निविष्टः । हृदा मनीषा मनसाभिक्लृप्तः य एतद्विदुरमृतास्तेभवन्तीति परमात्मनोपि अंगुष्ठप्रमितत्वं श्रुतम् । इदं च वाक्यंन जीवविषयकम् । अन्तरात्मत्व, जनसमूह हृदय सन्निविष्टत्व मनोध्येयत्व,अमृतफलप्रापकत्वादीनां श्रवणेन परविषयकत्वावश्यकत्वात् । पूर्वंपश्चाच्च पुरुषसूक्त प्रत्यभिज्ञानाच्चेति वाच्यंयतः अत्र ज्ञानयोग गृहीतजीवात्मविषयकत्वस्य विवक्षितत्वात् न परमात्मविषयकमिदम्ध्यानयोगात्पूर्वं जीवविषयकध्यानस्यांगत्वेनावश्यकत्वात् तादृशजीवप्रकारकपरमात्मवेदनस्यामृतत्व प्राप्तिहेतुत्व बोधनार्थं प्रवृत्तत्वादस्यवाक्यस्य । अत एव अभिक्लृप्तः इति भूतकालनिर्देशः । न चास्य वाक्यस्यान्यथासिद्धत्वेपि&amp;quot;अंगुष्ठमात्रः पुरुषः अंगुष्ठं च समाश्रितः । ईशः सर्वस्य जगतःप्रभुः प्रीणाति विश्व भुक् इति तैत्तिरीयमन्त्रे परमात्मनोऽङ्गुष्ठप्रमितत्वंश्रूयते । इदं चानन्यथासिद्धं इति वाच्यम् । अत्र चकार श्रवणात्अंगुष्ठमात्र इत्यनेन जीवस्य अंगुष्ठं च समाश्रितः च इत्यनेनपरस्य चविवक्षाऽऽवश्यकत्वेनान्यथा सिद्धत्वात् । अंगुष्ठं समाश्रितःइत्यपि न परस्य अंगुष्ठ मात्रत्वसाधकम् । अंगुष्ठमात्रजीवाश्रितत्वस्यैवतेन बोधनात् । अन्यथा पौनरुक्यापत्तेः ।अत एव भवतामपि अंगुष्ठमात्रःइति जीववाचकत्वांगीकारः आवश्यकः । अतोऽङ्गुष्ठमात्रत्वं प्रसिद्धिःन परस्मिन् । जीव एवेति ।।सिद्धान्तस्तु - &amp;ldquo;आराग्रमात्रः&amp;rdquo;, &amp;ldquo;वालाग्रशतभागस्य&amp;rdquo; इत्यादिभिःअति सूक्ष्मस्यात्यन्ताणोः जीवस्यापि अंगुष्ठप्रमितत्वं न सूपपदम्औपाधिकमेव तदिति वाच्यम् । विभोः परस्यापि औपाधिकमेव तत् । &amp;ldquo;हृदयंपुण्डरीकं वेश्म दहरोऽस्मिन्नन्तर आकाशः&amp;rdquo; इत्यादिभिः औपाधिकत्वेनाणुत्वस्यस्थापितत्वात् तस्यैवांगुष्ठ प्रमितत्वस्यापि स्वरसतः सिद्धेः ।कठवल्यामपि तस्यैव प्रतीतिः इत्येव स्वरसम् । ईशानो भूतभव्यस्यइत्यपि न संकोचनीयम् औपाधिकांगुष्ठ परिमाणवत्वस्य जीवपरमात्मनोःउभयोरपि साधारणत्वात् न तन्निर्णायकम् । भूतभव्येशितृत्वस्यासंकुचितस्यान्तर्यामिब्राह्मणादिषुपरमात्मासाधारणत्वेन श्रुतस्य परमात्मसाधकत्वाच्चभवतां मते अंगुष्ठप्रमितत्वस्य &amp;ldquo;ईशानो भूतभव्यस्य&amp;rdquo; इत्युक्तसर्वेशितृत्वस्यच संकोचः । अस्माकं तु अंगुष्ठप्रमितत्वमात्रस्य&amp;rdquo; । उपक्रमगतलिंगस्योभयसाधारणस्यानिर्णायकत्वात्न तत्प्रबलम् । अतो वाक्यात् समाधानं न बाधकम् । श्रुतिलिंगवाक्यादिषुअनन्यथासिद्धस्यैव लिंगस्य प्राबल्यम् । अतः =शब्दान्=वाक्यरूपप्रमाणात् इत्यर्थ वर्णनेपि न दोषः । अत एव एवकार प्रयुक्तः। अत्रशरीरमध्ये तिष्ठन् ईशानः इति, ज्योतिरिवाद्यूमकः&amp;hellip;स एवाद्य सउश्वःइति । अन्तरात्मा जनानां हृदये विद्यात् शुक्रममृतं इति अत्र विद्यमानशब्दादेवअंगुष्ठ प्रमितत्वं परस्यैवेति निर्णीयते इति च शब्दादेव इति प्रयुञ्जानस्यभावः &amp;ldquo;आत्मनि तिष्ठन् इत्यन्तर्यामि ब्राह्मणस्य तं ज्योतिषां ज्योतिःइति वाक्यस्य, अन्तः प्रविष्टः शास्ता जनानां इति वाक्यस्यच परमात्मत्वैकसाधकस्यचैतद्वाक्यश्रवणे स्वरसतः प्रतीतेःअपि च &amp;ldquo;ईशानो भूतभव्यस्य&amp;rdquo; इति पदसंघातरूपस्यापि श्रुतित्वं संभवतियत्र पदे रुढि शक्तिः यत्रच योगार्थः तत्र यथा श्रुतित्वं एवमेवपदसंघातस्यापि विवक्षितार्थ प्रतिपादकस्य श्रुतित्वमिष्यते&amp;rdquo; ईशानोभूतभव्यस्य इत्येतत् स्वरसतः निरूपाधिककालत्रवर्लिसर्वपदार्थेशानत्वरूपपरब्रह्मासाधरणधर्मबोधकः इति श्रुतिरूपशब्द एवेत्यपि बोध्यम् ।।&lt;/p&gt;</description>
    </item>
    <item>
      <title>33 देवताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/33_devatAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/33_devatAdhikaraNam/</guid>
      <description>&lt;p&gt;(1.03.7) एतद्गर्भे देवताधिकरणम्प्रमिताधिकरणे सूत्रचतुष्टयम् । सूत्रद्वयानन्तरं प्रसंगसंगत्याअधिकरणत्रयं संप्रवृत्तम् ।पश्चात् सूत्रद्वयम् । पूर्वतन्त्रेपिइन्द्रपीताद्यधिकरणं प्रासंगिकं प्रवृत्तम् । एवमेव गर्भाधिकरणतयाप्रासंगिकमधिकरणत्रयमत्रापि ।। &amp;ldquo;तदुपर्यपि&amp;rdquo; इति अमनुष्याणां सामान्यतोऽधिकारःस्थाप्यते &amp;ldquo;मध्वादिष्विति&amp;rdquo; स्थलविशेषेऽधिकारः । &amp;ldquo;शुगस्य&amp;rdquo; इति मनुष्यान्तर्गतानामपिकेषांचिदनधिकारात् मनुष्यविशेषेष्वनधिकारः इति क्रमेण स्थाप्यतेनच ब्रह्मविद्याधिकारानधिकारादि तृतीयाध्याये तुरीयपादे विचार्यतेकिमर्थमत्र । तद्विचारःइति वाच्यम्तार्तीयैरधिकरणैः नाधिकारविचारः । परं तु भक्ति योगतदङ्गविचारःतत्तद्वर्णाश्रमाधिकारिणां विहितानामंगत्वमस्तिवा न वेत्यादिकमेवविचार्यते । इतिकर्तव्यताख्यांगकलापविचारः तत्र क्रियते । सचनात्रविचार्यते । मनुष्याधिकारत्वादिति मनुष्यशब्दश्रवणात् तन्मूलक प्रश्नस्यप्रवृत्तत्वात् विद्याधिकारविचारोऽत्र प्रस्तुतः ।।अत्रायं पूर्वपक्षः - उपासनस्य मनुष्याधिकारत्वादित्युक्त्या अमनुष्याणामनधिकारःइति फलितम् । अतः तिरश्चां देवतानामपि नाधिकारः । तिरश्चां शरीरसत्वेपिसामर्थ्याभावात् नाधिकारः । देवानां शरीराभावेन अर्थित्वसामर्थ्ययोरुभयोरप्यभावेननाधिकारः । अर्थित्वं पलापेक्षा । सामर्थ्यं त्रिरूपम् । उपायविषयकज्ञानं,अनुष्ठानशक्तिः शास्त्रानुमतत्वम् । &amp;ldquo;अर्थित्वेन समर्थता त्रिकतनुःइति रहस्यत्रयसारे । देवानां शरीराभावात् तत्प्रयुक्त तापत्रयाभावात्तत एव फलापेक्षाभावाच्च नाधिकार कल्पनं युक्तम् । नच देवतोद्देशेनद्रव्यत्यागादेरेव यागरूपत्वात् देवतानंगीकारे कथं यागादिसंपत्तिरितिवाच्यंदेवता स्वरूपस्य निषेधाभावेन तदुपपत्तेः । नहि वयं देवतास्वरूपमेवनिषेधामः । करचरणादेरेव निषेधात् । तत्तच्छब्दरूपत्वस्यानिषेधात्तत्र तत्र श्रूयमाणः अग्न्यादिशब्द एव देवता अर्थादर्शनात् ।यदि देवता अर्थरूपा स्यात् । तदा अग्निशब्दवाच्यः पावकशब्दवाच्यश्चदेवतारूपोऽर्थः एक एव स्यात् । अग्नये स्वाहा इति स्थाने पावकायस्वाहा इत्यपि होमः कर्तुुं शक्येत । न चैतत् स्वीक्रियते । विधिवाक्यश्रुतस्यैवशब्दस्योच्चारणेन होमादीनां कर्तव्यत्वस्य निश्चितत्वात् । नचैवंसति अग्निना दहति, पचतीत्यादौ कथं शब्दस्य दाहकत्वादिअर्थरूपदेवतायाः अनंगीकारात्, इति वाच्यम् । लोकव्यवहारानुसारेणउष्णस्पर्शवद्द्रव्यस्यार्थस्य प्रतीयमानस्य देवतारूपत्वांगीकारेणदोषाभावात् । न हि करचरणाद्याकृतिमत्वं स्वीकरणीयम् । अतस्संभवस्थलेलौकिकार्थविशिष्ट शब्दरूपः देवता, अ संभवस्थले केवलशब्दरूपा इतिन देवतानामधिकारः । शरीराभावेपि उद्देश्यत्व संभवेन द्रव्यत्यागात्मकयागाद्युपपत्तेश्च ।। &amp;ldquo;शब्दात्मा लौकिकार्थाकृतिरथवा देवताऽतोन तस्याः&amp;rdquo; इति सारावलिः ।।ननु देवमनुष्यादि चतुः प्रकारक सृष्टौ देवतासृष्टेरप्यन्यतमत्वात्मनुष्यादिसृष्टौ शरीरस्वीकारवत् देवसृष्टावपि शरीरस्यावश्यकत्वेनकथमत्र देवानां शरीराभावप्रयुक्तानधिकारित्वशंका । युक्तं चैतत्&amp;quot;वज्रहस्तःपुरुदरः, &amp;ldquo;इन्द्रो वृत्राय वज्रमुदयच्छत् &amp;ldquo;इत्यादौ शरीरवत्वबोधनमप्युपपद्यते । मन्त्राणा मनुष्ठेयार्थस्मारकत्वेन प्रतीयमानेऽर्थेतात्पर्यावश्यकत्वात् &amp;ldquo;अर्थवादवाक्यानां स्तुतौतात्पर्यात् प्रतीयमानदेवतासद्भावेऔचित्यात् । क्षणध्वंसिनां कर्मणां कालान्तर भाविस्वर्गसाधनत्वासंभवेनद्वारापेक्षायां &amp;ldquo;तृप्त एवैनमिन्द्रः प्रजया पशुभिः तर्पयतीति इतिअर्थवादतः प्रतीतस्य देवताप्रसादस्य द्वारत्वावश्यकत्वेन देवतायाःसद्भावावगमात्न चापूर्वस्य द्वारस्य स्वीकारेण देवता प्रसादस्यानावश्यकता । प्रतीतस्यप्रसादस्योपेक्षायां प्रमाणाभावात् । कल्पनस्य गौरवाच्च । &amp;ldquo;यज देवपूजायामिति&amp;quot;प्रमाणबलेन यागस्य देवताराधन रूपत्वात् तदाराधन भूतानां यागानांभूपाद्याराधनवत् आराधनीयदेवताद्वारा फलसिद्धिरिति देवताविग्रहादिसिद्धेः । &amp;ldquo;इन्द्रो हवै देवानां अभिप्रबब्राज विरोचनोऽसुराणांइति ब्रह्मकाण्डगतारव्यायिकाबलेन च देवतादिविग्रहादेः सिध्यावश्यकत्वात्अतः कथ मियं शंका? इति चेदुच्यते - मन्त्राणा मनुष्टेयार्थस्मारकत्वेपितेषां तत्र तात्पर्याभावात् । सता असताच स्तुतिदर्शनेन स्तुत्यर्थंअर्थसद्भावानपेक्षणात्लौकिकराजादिस्तुतिषु काव्यादिनिबन्धनस्तुति निन्दादिषु च असदर्थमादायाप्युपपत्तेःअर्थ सद्भावानावश्यकत्वात् । स्वतः पुरुषार्थ पर्यवसायिनामेवार्थवादानांप्रयोजनपर्यवसानस्य स्थापितत्वात् । कर्मणां नश्वरत्वेपि अपूर्वस्यद्वारत्वकल्पनेनैवोपपत्तेः । देवतारहितेषु दानादिषु देवताप्रसादस्याभावेनापूर्वकल्पनस्यावश्यकत्वात् । सर्वत्र तस्यैवानुयायित्वात् । चेतनाचेतनविभागमन्तरायागहोमेषु दानादिषु सर्वत्रापूर्वस्यैव फलजनकत्व व्याप्तेः । पित्रुद्देश्यकेषुश्राद्धादिषु मुक्तानां तिर्यग्भूतानां वा पितृणां फलप्रदानसामर्थ्याभावात्अश्वमेधे हि मेध्यस्याश्वस्य गुणं क्रियां अंगानि चोद्दिश्य होमःक्रियते । &amp;ldquo;कृष्णाय स्वाहा, श्वेताय स्वाहा, यन्मेहसि तस्मै स्वाहा,यच्छकृत् करोषि तस्मै स्वाहा, दद्भ्यः स्वाह, हनूभ्यां स्वाहा इत्यादयोमन्त्राः दृश्यन्ते ।। नात्रहोमेषु चेतना देवताऽस्ति । देवतानामपिसृष्टिप्रलयाभ्युपगमात् कल्पावसानानुष्टितकर्मणां भाविकल्पे एवफलावशयकत्वात् आराधितानां देवतानामभावात् फलासिद्धिप्रसंगाच्च ।पितृमातृ गुरुभर्त्रतिथि विद्यावृद्धाना मुपचारेण पूजितानामपि फलप्रदातृत्वाभावात्ज्योतिष्टोमे पयोन्ननिवेदनेन सत्कृतायाः सोमलतायाः अचेतनायाःफलप्रदातृत्वासंभवात्यदि राजकुमारादि पूजा राजपूजेति राज्ञः फलप्रदत्वमिव एतेषां पूजापिअन्तर्यामि भूतसर्वेश्वरपूजेति तस्यैव फलप्रदत्वमिष्यते तर्हि सर्वत्रआराधिनात् भगवत एव फलसिद्धिरिति न देवतास्वीकारस्यावश्यकता । &amp;ldquo;इष्टापूर्तंबहुधाजातं&amp;hellip;.नाभिः&amp;quot;इति भगवत - एव फलप्रदातृत्वं श्रूयते । ब्रह्मकाण्डगताख्यायिकानामपिपारिप्लवाधिकरणन्यायात् ब्रह्मविद्याशेषत्वमेव । यथा कर्मकाण्डगतविश्वरूपाद्यारव्यानानां अग्नीषोमीय यागादि विधि शेषत्वम् । अतोन तैः अर्थवादैः अर्थ सिद्धिः । तस्मात् देवताविग्रहासिध्या ब्रह्मविद्योपासनंन तेषां संभवतीतिन च देवताया एवानंगीकर्तुः ब्रह्मरूपदेवताया अप्यभावात् कथमत्रैवंशंका उपास्य स्यैवाभावादिति वाच्यम् । कर्ममीमांसाभ्युपगतदेवतानिषेधंस्वीकर्तुः शास्त्रयोनित्वाधि करणस्थापितेश्वराभ्युपगन्तुरत्र पूर्वपक्षित्वात्नत्वत्र जैमिनिः पूर्वपक्षी । अत एवोत्तराधिकरणे &amp;ldquo;अनधिकारं जैमिनि&amp;quot;इति नामनिर्देशं चकार ।।सिद्धान्ते - संभवादित्यत्र अर्थित्व सामर्थ्ययोः इति योजितम् ।अर्थित्वं तावदित्यनेन प्रथममुपपादितम् । सामर्थ्यमपि इत्यनेन द्वितीयस्योपपादनम्उभयोपपादक शरीरत्वोपपादनं देहेन्द्रियादिमत्वंच इत्यनेन । न चेत्यादिना - मन्त्रार्थवादेषु प्रतीयमानार्थविवक्षा आवश्यकी इत्युपपाद्यते । नच निर्विशेषेत्यादिनाअन्यपरत्व निषेधः ।सृष्टिप्रकरणेषु इन्द्रो वरुणः सोमो रुद्रः इत्यादिवाक्यैः सृष्टिप्रतिपादनात्,इन्द्रादिस्थानानां कर्मविशेषफलत्व प्रतिपादनात् इन्द्रादेः त्रैलोक्यधिपतित्वादिश्रवणात्वसूना मेवोको भूत्वाग्निनैव मुखेन दृष्ट्वा तृप्यन्ति इति वसु रुद्रआदित्य मरुत् साध्याख्यगण देवता प्राप्तेः मधुविद्याफलत्व प्रतिपादनात्इन्द्रादिदेवतावशीकरणस्यास्मदादिकर्मफलत्वश्रवणात् ।। सहस्त्राक्षोगोत्रभित् वस्त्र बाहुः अस्मासु देवो द्रविणं ददातु । चत्वारि शृंगाःत्रैयो अस्य पादाः द्वे शीर्षे सप्त हस्तासोऽस्य इत्यादिभिः सहस्राक्षत्वसप्तहस्तत्वादिविशिष्टविग्रह विशेषस्योक्तेश्चन चैतेषु विग्रहविशेषप्रतिपादनं न संभवतीति शंक्यम् । &amp;ldquo;यां देवतांवषट्करिष्यन् स्यात् तां मनसा ध्यायेत्&amp;rdquo; इति ध्यानस्य विहितत्वेनध्यानस्य ध्यातव्याकारविशेषापेक्षत्वाच्च विग्रहसिद्धेः । नच निराकारादेवता ध्याने विषयो भवेत् । नचासताऽर्थेन विनेकिनां प्ररोचना संभवतिअतो द्वारभूतार्थसत्ताऽस्तीति निश्चीयते । अपिचार्थवादे इन्द्रवृत्रादिशब्देषुविभक्तिदर्शनादपि इन्द्रादिशब्दानामर्थवत्वं निश्चीयते । तेषामर्थाभावेप्रतिपादिकत्वमेव नस्यात् । कथं च विभक्त्युत्पत्तिः ।। इन्द्रस्यगौतमपन्नीसंगम, अफलत्वशापमेषवृषणत्वादिकं उक्तं विग्रहाभावे कथंसंगच्छेत ।न चार्थवादानां प्ररोचकत्वात् नार्थसत्तानियमः इति वाच्यम् । अर्थासद्भावेस्तुति त्वस्यैवापगमात् । वालोपच्छन्दनवाक्येष्वपि हि अर्थ सद्भावेऽनिश्चितेतेषामपि प्रवृत्त्यदर्शनात् । वस्तुतः स्तुतिः स्वगुणमुखी परगुणमुखी इति द्विविधा । प्रथमा तु यथावस्थितवाच्यार्थवतीति वाच्यार्थस्वीकारः आवश्यकः । द्वितीयातु सर्वथैवासंबद्धकथनरूपा न भवति ।तत्र स्थितअल्पः बहुक्रियते । अयमिन्द्रः चन्द्रः कुबेरः कर्णःइतिः अंशः । स्तुतावपि स्तुत्ये पुरुषे पूर्णगुणायोगेपि अल्पांशस्यसत्वमेषितव्यम् । तत्र वाच्यार्थस्य पूर्णस्य बाधात् लक्षणा स्वीक्रियतेनहि वाच्यार्थं सर्वं विहाय &amp;ldquo;प्रशस्तमिदं&amp;rsquo; इति लक्षणा कल्पयितुंशक्यते । प्रशंसारूपार्थन्तर लक्षणायामपि नियामकः शक्यार्थ संबन्धएव । अतश्शक्यार्थस्य नैव परित्यागः सुवचः ।नन्वन्यत्र स्थितस्य गुणस्यारोप एव व स्तुतिः । न तु स्थितस्य गुणस्यएकदेशस्य वा कथनम् । इदमेव सर्वेष्टम् । भूतार्थे का स्तुतिः स्यात्इति भरतमुनिभिरप्युक्तम् । अतो विद्यमानगुणकथनं स्तुतिः नभवति ।अत एवेश्वरवर्ण स्यास्तुतिरूपत्वम् । तस्य सर्वगुणाधारत्वात् ।अतोऽसद्गुणकथनस्यैव स्तुतिरूपत्वमिति देवताविग्रहसद्भावे नार्थवादवाक्यानांतात्पर्यमिति चेत् । शृणु । &amp;ldquo;भूतार्थे का स्तुतिः&amp;rdquo; स्यात् &amp;ldquo;भूतार्थव्याहृतिः सा हि न स्तुतिः परमेष्ठिनः&amp;rdquo; इत्यादिकं वास्तवार्थकथनस्यस्तुतिरूपत्वेनिषेधार्थं न प्रवृत्तम् । गुणारोपस्य स्तुतिः भगवतिन संभवति इति प्रदर्शनार्थमेव प्रवृत्तंअन्यथा अगुणे गुणारोपस्यैव स्तुतित्वे वास्तवगुणकथनस्य स्तुतिरूपत्वंभज्येत । नचेष्टापत्तिः, गुणि निष्टगुणाभिधानस्य मीमांसकैः स्तुतित्वाभ्युपगमात्लोकेपि तथा दर्शनात् । अन्यथा जलगतस्य सेचनगुणस्व वह्नावारोप्यबहिना सिंचतीति वह्नेः स्तोत्रकरण प्रसक्तेः ।। पुराणादिषु मुनिभिःकृतस्य स्तोत्रस्य भगवति स्तुतिरूपत्वाभावप्रसंगात् ।। अतो वस्तुसद्भावेन विरोधः । यत्र तु विरोधः तत्रासदर्थावलम्बनमस्तु । यत्र न विरोधःतत्रोत्सर्ग सिद्धस्वतः प्रामाण्यवशात् अर्थसत्ता स्वीकार्या ।अपि चार्थापेक्षायास्सत्त्वादपि तात्पर्यं स्वीकार्यम् ।&amp;ldquo;स्तोत्रं नाम किमामनन्ति कवयो यद्यन्यदीयान् गुणान् अन्यत्र त्वसतोऽधिरोप्यफणितिः सा तर्हि वन्ध्या त्वयि ।।संयक् सत्यगुणाभिवर्णनमयो ब्रूयुः कथं तादृशी वाक् वाचस्पतिनापिशक्यरचना त्वत्सद्गुणार्णोनिधौ ।।इति श्रीवत्सांकमिश्रैरनु गृहीत श्रीस्तवश्लोकोऽत्रानुसन्धेयः।।ननु मन्त्राणां देवतास्मारकत्वमेव, अर्थवादानां प्ररोचकत्वमात्रमेवन तु गुणादिविषय प्रमिति जनकत्वम् । ज्ञातविषये अनधिगतार्थबोधकत्वायोगात्बाधितस्यले च बोधस्यैवायोगादितिचेत् तत्राह - तत्र प्रमाणान्तराप्राप्तानितिअप्राप्तत्वे प्रमापकत्वं प्राप्तत्वेऽनुवादरूपत्वम् । यत्र&amp;quot;आदित्यो यूपः इत्यादौ बाधः तत्रापि तच्छब्दानां अविरुद्धगुणलक्षकत्वम्सर्वथापि बोध्यमानगुणविशिष्ट बोधकत्वं गुणविशिष्ट देवतारूपगुणविशिष्टकर्म बोधकत्वं मन्त्राणामस्त्येव ।&lt;/p&gt;</description>
    </item>
    <item>
      <title>34 मध्वधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/34_madhvadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/34_madhvadhikaraNam/</guid>
      <description>&lt;p&gt;(1.03.8) मध्वधिकरणम्एतदधिकरणविचारः अस्मदीये ब्रह्मसूत्रविमर्शे सविस्तरं प्रतिपादितः । तत्रैवद्रष्टव्यः । अथापि किंचिदत्रोच्यते - मधुविद्या छान्दोग्ये मोक्षार्था पठिता ।इयमेव मोक्षफलार्थं प्रथमं तत्र निर्दिष्टा । आदित्ये मधुत्वदृष्टिरुच्यते ।वस्वादिदेवानामामोदहेतुत्वात् आदित्य एव मधुत्वेन रूप्यते । मध्वपूपं वृक्षेलग्नं लंबते । एवं द्युलोकवृक्षे लग्नमन्तरिक्षरूपं मध्वपूपं लम्बते । भ्रमराःपुण्येभ्यः मधु आदाय तत्र संयोजयन्ति । तद्वत् वेद पुष्पगतं वैदिकमन्त्ररूपभ्रमराः स्वेच्चारण पूर्वक क्रियमाणयागादिजन्यं यशस्तेजः इन्द्रियवीर्यरूप फलात्मकं रसं सूर्यमण्डले एकैकभागे संयोजयन्ति ।अत्रत्यमनुष्या इव वसु रुद्र आदित्य मरुत् साध्यगणाः तत्तद्दिशिलग्नं मधु उपरि स्थित्वा दृष्ट्वा तृप्यन्ति ।। एवं मधुभूतादित्यध्यानेन सहतदन्तर्यामि परमात्मनो ध्याने प्रथमं वसुरुद्रादिभोगमनुभूय पश्चात्मोक्षं च प्राप्नुवन्ति । तथाच &amp;ldquo;आदित्यस्य मधुत्वं आदित्यरश्मीनांमधुनाडीत्वं वेदानां पुष्पत्वं वेदमन्त्राणां भ्रमरत्वं यागान्वितद्रव्याणांपुष्परसत्वं चात्र रूपितम् । हूयमानानि द्रव्याणि रश्मिद्वारा आदित्यंप्राप्नुवन्ति । &amp;ldquo;अग्नौ प्रास्ताऽऽहुतिः संयगादित्यमुपतिष्ठते&amp;rdquo; इतिचात्र प्रमाणम् । अत्र शिष्यस्य जैमिनेः पूर्वपक्षः ।आचार्यस्य व्यासस्य सिद्धान्तः । उपासनविशेषेषु देवतानां नाधिकारःइति पूर्वपक्षकरणात् देवतादिरूपवस्त्वादीनां शरीरवत्त्वं जैमिन्यभिमतमितिस्फुटं ज्ञायते । अतो विग्रहाद्यभावप्रयुक्तानधिकारपक्षः न जैमिन्यभिमतः ।अर्वाचीन मीमांसककृतः सः पूर्वपक्षः इति चात्र व्यक्तम् ।।पूर्वपक्षिणो जैमिनेरयमाशयः । मधुविद्या न ब्रह्मविद्या यतस्तत्रार्वाचीनमेवफलं श्रूयते - &amp;ldquo;तद्यत्प्रथमममृतं तद्वसवः उपजीवन्ति&amp;hellip;&amp;hellip;.स च एतदेवामृतंवेद वसूनामेवैको भूत्वा अग्निनैव मुखेन एतदेवामृतं दृष्ट्वा तृप्यन्ति&amp;rdquo; इति ।अस्यां च वस्वादीनां नास्त्यधिकारः । अर्थित्वेन समर्थतात्रिकतनुः संपिण्डिताऽधिक्रिया&amp;rsquo; इतिन्यायेन ज्ञान शक्ति शास्त्रानुमतत्वरूपत्रिवपुषः सामर्थ्यस्य शरीरवतामेषां सत्वेपि फलाभिलाषित्व रूपार्थित्वस्यासंभवात्स्वपदप्राप्तिरूप फलस्य पूर्वं प्राप्तत्वात् । वस्वादिभिन्नानांतु तत्पद प्राप्ति कामनया इन्द्रपदप्राप्त्यर्थमन्येनोपायानुष्ठानसंभवेपिएतेषां न फलप्राप्ति कामनाइच्छा विषयसिध्या निवर्तते । वस्वादीनां पूर्वमेव पदं प्राप्तानांविषयसिद्धेः नेच्छोदयसंभवः ।। नचेन्द्रपदवीप्राप्तस्यैव जन्मान्तरेतत्प्राप्यर्थमुपायानुष्ठानं संभवति ।। &amp;ldquo;चतुर्युग सहस्राणि विष्णुम् आराध्यपद्मभूः । पुनस्त्रैलोक्य धातृत्वं प्राप्तवानिति शुश्रुम&amp;rdquo; इतिप्रमाणबलेन ब्रह्मणोपि पुनस्तत्पदवीप्राप्तिकामना युज्यते । एवंब्राह्मणस्य सत एव पुनः ब्राह्मण्यजन्म कामना । धनिकस्य पुनरपिधनिकत्व प्राप्तिकामना योयुज्यते । एवमेव वसुपदं प्राप्तस्य पुनर्वसुपदवीकामनेतिकथं फलार्थित्वासंभवः इति वाच्यम् । यतः अस्यां श्रुतौ जन्मान्तरेवस्वादिपदवीप्राप्तिरूपं न बोध्यते ।परं तु तत्स्थान प्राप्ति पूर्वक तद्भोगसाम्यमेव । अन्यथा मधुविद्यानिष्ठानांप्रायणान्ते वस्वादिभावप्राप्तौ अष्टौ वसवः &amp;ldquo;इत्यादि सिद्धाष्टत्वसंख्या विरोधात् । वैष्णवं वामनं आलभेत स्पर्धमानः इत्यत्र विष्णुरेवभूत्वेमान् लोकानभिजयतीत्यर्थवादस्य यथा विष्णुवत् लोकजेतृत्वमात्रपरता,एवमेवात्रापि तद्भोगसाम्यमात्रपरत्वस्यावश्कतया तद्भोगस्य प्राप्तत्वेनतदभिलाषाऽसंभवात् । मधुविद्यानिष्ठानां मनुष्याणामपि तत्पदप्राप्तिपूर्वक तद्भोगसाम्यस्यैवोक्तेः अष्टौ वसवः इत्यस्यापि न व्याकोपःस्वोपासनेन स्वस्यैव प्रीतिः स्वस्यैव प्रीणयितृत्वं प्रीणनीयत्वमित्यर्थस्यकर्मकर्तृभावविरोधेनासंभवाच्च ।स्वेन स्वयमेवाराधितः स्वपदफलं स्वयं लभते इत्यस्यानुपपत्तेः ।यद्यपि ब्रह्मविद्यायां जीवचिन्तनस्यांगत्वं श्रुतम् । तत्र स्वस्यैवोपास्यत्वंस्वेन । तथापि स्वस्य प्रीणयितृत्वेपि प्रीणनीयत्वं भगवतः इति तस्यैवपरस्य फलप्रदत्वं इत्यदोषात् । भूमविद्याऽन्तर्गत प्राणविद्यायामप्ययमेवन्यायःअतः स्वोपास्यत्वासंभवात् कर्मकर्तृ विरोधात् फल प्रदत्वासंभवाच्चवस्वादीनां स्वोपासने नाधिकारः। किंचोपासनं नाम भक्तिः साचोत्कृष्टवस्तुविषयिणीनहि कामीनीध्यानं भक्तिः । भक्तौ स्वात्मचिन्तनस्यांगत्वेपि,निकृष्टः स्वयं जीवः शुद्धस्वरूपात्मकोत्कृष्टवस्तूपासनं करोतिअत्र वस्वादेः वस्वादि विग्रहविशिष्टअमुमेवाशयमाविष्करोति - नह्यादित्यवस्वादिइत्यादिना । मधुविद्याप्रतिपाद्यार्थं संग्रहेण प्रतिपादयति - मधुविद्यायामितिअयं पूर्वपक्षः प्रतर्दनविद्यायां अथर्वशिरो विद्यायां च न संभवतितयोः ब्रह्मविद्यात्वेन इन्द्ररुद्रादीनां विशेषणतयैवोपास्यत्वात्ब्रह्मणः विशेष्यतयोपास्यत्वमित्य विरोधात् ।। आदित्यस्य प्राक्दक्षिण-प्रत्यक्उत्तर-ऊर्ध्वभागाः पञ्च, तेषु - ऋग्यजुस्सामाथर्वमन्त्र आदेशात्मकभ्रमराः ऋग्यजुस्सामाथर्व-ब्रह्मभागात्मकपुष्पेभ्यः रसं यशस्तेजइन्द्रिय वीर्यादिरूपेण परिणतं प्रक्षिपन्ति ।ते रसाः रोहित-शुक्ल-कृष्ण-अतिशयित प्रस्फुरद्भागरूपपंचांशात्मनाअवतिष्ठन्ते ।&lt;/p&gt;</description>
    </item>
    <item>
      <title>35 अपशूद्राधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/35_apashUdrAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/35_apashUdrAdhikaraNam/</guid>
      <description>&lt;p&gt;(1.03.9) अपशूद्राधिकरणम्अत्र संवर्ग विद्या विचार्यते । रैक्वविद्या इत्यपि नाम । जानश्रुतिः ग्राम नगरमार्ग वन प्रभृतिषु सर्वत्रान्नपानाद्यावसथान् विरचय्य सर्वेभ्यः अन्नपानादिप्रदाय धर्मानुष्ठानेऽतिश्रद्धावान् विरराज । सर्वैश्च संयक् स्तुतोऽवर्तत ।कदाचित् रात्रौ शयनकाले महात्मनोऽस्यान्नपानादिभिः तोषिताः केचन महात्मानःहंसरूपा भूत्वा एतदुपरि डयन्ते स्म । तत्र कश्चन हंसः पुरोगामिनं हंसंप्रत्येवमुवाच - अस्य जानश्रुतेः वितरणजयशसा जातं तेजः सर्वलोकव्याप्तम् ।तत् रात्रिमपि दिवसं कर्तुं शक्तिमत् । तादृशतेजोवतः अस्योपरि तव गमने त्वं दग्धोभविष्यसीति । एतच्छ्रुत्वा हंसोऽन्यः शकटस्थस्य रैक्वस्य ब्रह्मज्ञस्य तेज एवमहत् । नास्य तेजः मां दहेत् । यतोऽयमब्रह्मज्ञः इत्याह । स रैक्वः कःइत्यनेन पृष्टोऽन्यो हंसः - बहुप्रकारेषु द्यूतेषु कृतनामकद्यूतविशेषेसर्वमन्तर्गतम् । तथा यदीयकर्मणि यदीयज्ञाने च सकलैः अनुष्ठितं कर्म, ज्ञानंचान्तर्गतं तादृशप्रभाववान् रैक्वः इत्युवाच । एतच्छ्रुत्वा जानश्रुतिःउषस्युत्थाय रैक्वान्वेषणाय क्षत्तारं प्रेषयामास । सोपिसर्वत्रादृष्टरैक्वः पुनरपि राज्ञा प्रेषितः शकटस्याधस्तात् पामानंकण्डूयमानं अभिवाद्य तेनैव विदितरैक्वः राजनिकटमागतः ।राजापि गवां षट्शतानि, कण्ठाभरणं अश्वतरीयुक्तरथं चादाय रैक्वंप्रणम्य, एतदुपहारतया गृहीत्वा &amp;ldquo;यां देवतां त्वमुपास्से तां देवतांमह्यं उपदिशस्वेति प्रार्थयामास । एवं प्रार्थनायामपि अभिलषितालाभेनखिन्नमनाः अधिकं गवां सहस्त्रं तस्य परिणयार्थं स्वकन्यां आवासार्थंग्रामंचोपहारतया ददौ । तदा तेन सन्तुष्टः अस्य ब्रह्मविद्याऽलाभप्रयुक्तं शोकमधिकमवेक्ष्य &amp;ldquo;शूद्र&amp;rsquo; इत्यामन्त्र्य स्वोपास्यदेवतामुपदिदेश ।।देवेषु - अग्नि सूर्य चन्द्र जलानां लयस्थानभूतो वायुः अतोऽयं संवर्गः ।एवं शरीरे - वाक्चक्षुश्श्रोत्रमनसां लयस्थानभूतः प्राणः । अयमपरःसंवर्गः । एवं लयस्थानभूतं वायुशरीरकं प्राणशरीरकं च परात्मानंउपासीत । इति संवर्गद्वयमुपदिष्टम् । एकैकत्र पंच पंच वस्तूनि ।आहत्य दश एतत्संवर्गद्वयं कृतत्वेन अन्नत्वेन विराट्त्वेन चोपासितुःसर्वज्ञत्वं सर्वभोग्य भूतान्नभूतब्रह्मानुभवश्च भवतः ।। इत्युपदिष्टम् ।।अत्र चान्यदुपाख्यानमपि । कापेयः अभिप्रतारी च द्वौ सूपकारैः परिविष्यमाणौउपविष्टौ । तदा कश्चित् संवर्गोपासकः ब्रह्मचारी बिभिक्षे । तौ च,अयं ब्रह्मचारी संवर्गविद्यानिष्ठो दुरभिमानी इति मत्वा तस्मै नभोजनं दत्तवन्तौ । तदाऽयं ब्रह्मचारी तौ प्रत्येवमाह - अधिदैवत भूत-अग्न्यादित्यचन्द्रजलरूपान्अध्यात्मभूत वाक्चक्षुश्शोत्र मनोरूपान् भुवनगोप्ता एको देवः वायुप्राणरूपीप्रजापतिः संहृतवान् । एवं भूतं प्रजापतिं बहुरूपतया वसन्तं मर्त्यधर्माणःअविद्या मोहिताः न जानन्ति । सर्वमपि जगत् यस्य संवर्गस्य प्रजापतेः अन्नम् ।तस्मै भिक्षमाणाय मह्यम् अन्नं भवद्भ्यां न दत्तं इति प्राह । प्रजापतिंसंवर्गमिति मत्वा अनेनोपासनकरणात् स्वस्मै अन्नाप्रदानं स्वोपास्यदेवतायै अप्रदानमेवेति मत्या ब्रह्मचारी उवाचैवम् ।श्रुत्वा कापेयः अनेन संवर्गस्वरूपं नावधृतमिति मन्वानः तस्मै स्वोपास्यसंवर्ग-स्वरूप-बुबोधयिषया तत्समीपमागत्यैवमुवाच । संवर्ग विद्याविषय भूतदेवतान प्रजापतिः । परं तु नृसिंहः । यो देवानां नियन्ता प्रजोत्पादकःहिरण्यविदारकरमणीयदंष्ट्रायुक्तः सर्व भक्षणशीलः असुरसंहारकः विपश्चित्अन्यै रनद्यमानः वागादि सर्वनाशकृत् । अतस्त्वदुक्तप्रजापतिं संवर्गत्वेननोपासनं कुर्वः । अपि तु परमात्मानमेव इत्युवाच । पश्चात् परिचारकमूलमन्नंदतवन्तौ । इति आख्यायिका ।।अर्थित्वसामर्थ्ययोरेवोपासनाधिकारे प्रयोजकत्वात् देवतानामिव ब्राह्मणादीनामिव चमनुष्यविशेषाणां शूद्राणामप्यधिकारोऽस्त्विति शंकया पूर्वपक्षोत्थितिः ।यद्यपि पूर्वतन्त्रापशूद्राधिकरणे शूद्रादीनां अधिकारः प्रतिक्षिप्तः,अथापि अत्र तन्न्यायः न प्रवर्तते । अग्निविद्याऽभावात् अग्न्यंगककर्मणिअनधिकारो युक्तः । अत्र तूपासनस्य मनोवृत्तिमात्ररूपत्वात् अग्न्यपेक्षायाःअसंभवात् अधिकारस्स्यादेव । न च कर्मणां विद्यांगत्वात् तदंगक विद्यायांकथमधिकारः इति शंक्यम् । स्वस्ववर्णाश्रमधर्माणामेव विद्यांगत्वात्अस्यापि शुश्रूषादिवर्णांश्रमधर्मसत्त्वेनोपपत्तेः ।अत एव हि विधुराणां अग्न्यनधिकृतानामपि ब्रह्मविद्यासद्भावः स्थाप्यतेनच शूद्राणां वेदानधिकारात् वेदोक्तब्रह्मस्वरूपतदुपासन प्रकारज्ञानंन संभवतीति वाच्यम् । इतिहास पुराणादिभिः तत्संभवात् । इतिहासपुराणश्रवणादेःतेषामनिषिद्धत्वात् । अत एव विदुरादीनां श्रुतं ब्रह्मनिष्ठत्वमुपपद्यते ।।अतः &amp;ldquo;वसन्ते ब्राह्मणोऽग्नीनादघीत, इत्यादिना शूद्रान्यस्य आधानविधानात्,अष्टवर्षं ब्राह्मणमुपनयीत तमध्यापयेत् इति त्रैषर्णिकानामेव उपनयन,अध्ययनादिविधानेन कर्मसु अधिकाराभावेऽपि मनोवृत्तिमात्रसाध्योपासनेअधिकारः शक्यवचनः । न चाध्ययनजन्यार्थज्ञानवतामेव ब्रह्मविद्यायामधिकारःइति वाच्यम् । तादृशज्ञानस्यैवांगत्वग्राहक प्रमाणाभावात् । अध्ययनंहि अनधीयाना व्रात्या भवन्ति इति प्रत्यवायपरिहारार्थम् । कृतेचाध्ययने तदधीन ज्ञानस्य अर्थात् तत्कृतकर्माचरणे उपयोगः । प्रकारान्तरेणलब्धज्ञानवतामपि कर्माचरणसंभवात् । अतः, &amp;ldquo;अपि वा वेदनिर्देशात् अपशूद्राणांप्रतीयेत इत्यादिना अपशूद्राणामधिकारसमर्थनंब्रह्मविद्याऽतिरिक्तकर्ममात्रविषयकम् । इतीमां शंकामनुवदति - यद्यपीत्यादिनाकर्मकाण्डे एव अग्निविद्यासाध्ययज्ञादिकर्मस्वनधिकारः इति स्पष्टमुक्तत्वात्ज्ञानसाध्ये उपासने अधिकारः सूचितः । अतस्तदप्युपदिष्टं भवती मित्याह - तस्मात्शूद्रः - इति । किंच कर्मणां उपनयनाध्ययनाद्यपेक्षावत् न ब्रह्मविद्यायास्तदपेक्षत्वसंभवःउपनयनाध्ययनशून्यानां स्त्रीणां गार्गीप्रभृतीनां उपासनाधिकार श्रवणात् । इत्याशयेनसमाधत्ते - उच्यत इति । शूद्रस्याधिकारसद्बावे श्रुतिं प्रमाणयति - तथोपनिषत्स्वपीतिसिद्धान्ते । यद्यपि &amp;ldquo;शुगस्य&amp;quot;इति सूत्रस्वारस्यमवलम्ब्य, मध्वधिकरणम्इति नामवत् शुगधिकरणं इति नाम कर्तुं शक्यते । अथापि पूर्वतन्त्रगतापशूद्राधिकरणन्यायेनैवसर्वस्यापि समाहितत्वं भवतीत्याशयेन जैमिन्यपशूद्राधिकरण प्रत्यभिज्ञापनार्थंअपशूद्राधिकरणमिति नामकृतम् । तर्हि तेनैव गतार्थत्वे किमर्थ मस्यारंभःइति शंकायां श्रुत्युक्त शूद्रपद स्वारस्य बोधनायैवेति ज्ञापयितुंआरंभः । अतः शुगस्य इत्यारंभ एव पदस्यार्थो वर्णितः ।। निषादस्थपतिन्यायेनकस्यचित् व्यक्तिविशेषस्याधिकारोक्तावपि न दोषः । द्रौपद्याः पंचपत्नीत्वमवेक्ष्यसर्वासां न तदापादयितुं शक्यते । अनुपनीतस्य ध्रुवस्येव न सर्वेषामुपदेशार्हत्वम् ।अथापि वास्तवार्थप्रदर्शनार्थमयमारंभः । शूद्रस्य अजानतः अनधिकृतस्य इत्येतत्शास्त्रानुमतत्वज्ञानशक्तिरूप त्रिवपुष्कसामर्थ्यं नास्तीति सूचयितुम् ।।यज्ञादिष्वनधिकृतस्य इत्यनेन यज्ञ उपासनयोः अनधिकारे न्यायसाम्यं सूचितम् ।भक्तिविद्याहि उपनिषत्सु प्रतिपादिता । तदनुष्ठानप्रकारश्च तत्रैवोक्तःसत्यत्व ज्ञानत्वानन्तत्वानन्दत्वामलत्वादिरूपा साधारणधर्मभूतस्वरूपनिरूपकधर्मविशिष्टंनिरूपित स्वरूपविशेषणात्मक वशित्व सौलभ्यादि विशिष्टं च ब्रह्मध्येयम् । तथैव विद्यापूर्तिः ।इतिहासपुराणश्रवणेनाप्येवंविधस्य ब्रह्मविद्यास्वरूपस्य ज्ञानमेवन सिध्यति । अतो ब्रह्मस्वरूप तदुपासनज्ञानं न पुराणादिभिः सेत्स्यति ।अतो न सामर्थ्यम् ।।अध्ययनविधिसिद्ध स्वाध्यायाधिगत ज्ञानस्यैव इत्यनेन सर्वेषामपिपूर्वपक्ष तर्काणां परिहारः उक्तः । इतिहासपुराणश्रवणमन्यथयति - इतिहासेति ।विदुरविषयकप्रश्ने समाधानमाह - विदुरादयस्त्विति । पूर्वकाण्ड एवशूद्रस्याग्न्याधानाभावात् अग्निविद्यासापेक्ष कर्मणि नाधिकारःइत्युच्यते । अग्न्यपेक्षारहितकर्मणि अधिकारोऽस्तु इति प्रश्नेकिं समाधानं तस्यनिरग्नित्वेपि उपनयनाध्ययनपूर्वकार्थ ज्ञानवत एवकर्मण्यधिकारः । कर्मविधयश्च तादृशज्ञानवत्पुरुषापेक्षित्वेन तत्रैवविश्रमादितिसमाधिः वाच्यः । एवमेव उपासनविधयोपि स्वाध्यायध्ययनजन्यापानप्रतीतिपूर्वकविशदज्ञानवत्पुरुषोपेक्षितेत्वेन तत्रैव विश्रमः इति पाठाद्युपयोगजन्यज्ञानवति न प्रवर्तन्ते&amp;quot;यदृच्छया श्रुतो मन्त्रः इत्यादिभिरपि निषिद्धत्वात् अन्यविधयाप्राप्तज्ञानस्य निष्फलत्वं विपरीतफलकत्वं चेति । नच त्रैर्वार्णकानामेववेदाध्ययनाधिकारात् देवानां अध्ययनाभावेन तत्पूर्वकज्ञानवत्वाभावात्कथं देवादीनां ब्रह्मविद्याधिकारः । कथं चेन्द्रः प्रतर्दनायोपदेशंकुर्यात् । कथं च मध्वादिषु देवानामधिकारसमर्थनं इति वाच्यम् ।तेषामधुना वेदाध्ययना भावेपि विदुरादिवत् भवान्तराध्ययनसंभवेन तत्पूर्वकसंपादित ज्ञानस्य प्रमोषात् न दोषः । &amp;ldquo;धर्मव्याधादयोऽप्यन्ये&amp;hellip;.संसिद्धिंश्रमणी यथा&amp;rdquo; इत्याद्यपि बोध्यम् ।सम्वर्गविद्यागमनिकां आशंकापूर्वकं निरूपयति - यत्तु इति । एतदर्थमेवसूत्रप्रवृत्तिरिति दर्शयति - शुश्रूषोरिति । अत्रायं सूत्रार्थः - शुक्अस्येति पदच्छेदः अस्येति जानश्रुतिवाचकं शूद्रेति संबोधनकरणात्तस्य बुद्धिस्थत्वम् । प्रथमतच्छब्दः हंसवाची । द्वितीयस्सः रैक्ववाचीतथाच हंसकर्तृकस्वानादरवाक्यश्रवणात् अस्य जानश्रुतेः शुक् जाताशुगुत्पत्तेः अनादर श्रवणं कारकहेतुः । तदैव रैक्वं प्रति आद्रवणंवेगेन गमनं अस्य अत एव शुक् सूच्यते । आद्रवणं ज्ञापकहेतुः । सूत्रेतदा द्रवणात् इत्यपि पदच्छेदः सुकरः । अवधारणगर्भमिदंतदैव द्रवणात् इत्यर्थः । रैक्वेण अस्य शुक्जाता इति सूच्यते ।यद्वा शूद्रेत्यामन्त्रणेनेत्यर्थः । जातिं पुरस्कृत्य नात्रामन्त्रणम् ।परंतु शोकं पुरस्कृत्यैव । अतो जानश्रुतेः न शूद्रजातीयत्वम् ।पूर्वपक्षरीत्या वस्तुतोऽस्य शूद्रत्वेपि निकर्ष वाचकशूद्रशब्देनामन्त्रणंव्यर्थम् । तस्य शूद्रत्वाज्ञानात् । शोकनिमित्त शूद्रत्वं तु तस्यसरभसब्रह्मविद्याप्राप्त्युद्योगदर्शनेन ज्ञातम् ब्रह्मविद्यानिष्ठस्यसर्वज्ञत्वात् तदपि ज्ञातमिति । अत एव अनादरवाक्यश्रवणजनितशोकेनस्वसमीपे आगमनमित्यपि ज्ञातम् ।। यद्यस्य शूद्रत्वं, तर्हि तस्यरैक्वेन ज्ञातत्वात् स्वस्य शूद्रत्वेनोपदेशं न चकार । अत एव &amp;ldquo;अहहारेत्वा शूद्र तवैव सह गोभिरस्तु&amp;rdquo; इत्युक्तवान् इति मत्वा पुनःतन्निकटे आगमनं नैव कुर्यात् ।अतः प्रथमशूद्रशब्दोपि न जातिवचनः । शुचा द्रवतीति शूद्रः इति शांकरनिर्वाहः ।भाष्यकृता व्याकरणव्युत्पत्तिमवलम्ब्य । शोचतीत्यादिना योगार्थःदर्शितः । उपरि जानश्रुतिवृत्तान्तः उपयोगार्थं सुविस्तरं प्रदर्श्यते ।भल्लाक्ष = भल्लायुधनेत्र । सर्पनेत्र । विपरीतलक्षणया मन्दनेत्रइत्यर्थ सूचकम् । दिवासमं = अहःकालतुल्यम् । तन्मा प्रसांक्षीः = तस्मिन्तेजसि मा प्रसक्तो भूः । तदा अनर्थप्रसक्तिरित्याह - मा प्रधाक्षीत्मा दहेदित्यर्थः । तत्समीपं न गन्तव्यमिति भावः । कम्वरे = कं उ इति च्छेदः ।सयुग्वानं शकटयुक्तम् । चिरकालसेवां विनेति ।गुरुशुश्रूषया विद्या पुष्कलेन धनेन वा । अथवा विद्यया विद्या चतुर्थोनोपपद्यते इति प्रमाणात् गुरुपरिचर्यां विना अल्पद्रव्यमात्रं प्रदायब्रह्मविद्यां श्रोतुमभिलषतोऽस्योपदेशेपि न पूर्तिः भवेत् इत्यालोच्यप्रथमं नोपदिदेश । पुष्कलधनाप्रदानात् । नच विरक्तस्य ब्रह्मज्ञस्यरैक्वस्य कुतो धनाभिलाषः इति वाच्यम् । स्वस्य तेन प्रयोजनाभावेपिजानश्रुतेः विद्याप्रतिष्टित्यै अभिलाषप्रदर्शनात् । न चास्य कन्यकामुखप्रदर्शनानन्तरंउपदेशप्रवृत्तिर्विरुद्धा इति वाच्यम् लौकिकसुखाभिलषया कन्यकास्वीकरस्यानेनाकृतत्वात्यतो वृद्धाय स्वस्मै युवत्या अपि कन्यकायाःदानं अनेन क्रियतेअतोऽस्य ब्रह्मविद्यायां अधिकत्वरा स्पुटा इति तस्योपदेशपात्रत्वम्वस्तुतः अस्या अपि स्वशिश्रूषामुखेनोत्तमलोकप्राप्तिकामनावान्तां स्वीचकारेप्यदोषात् । अह हारेत्वा=अह इत्यव्ययम् । इत्वा=रथःइत्वा =हारेण सहितः । निष्कं=रुचकं कण्ठाभरणं=हारः । अत्र प्रकरणविरोधेनयोगात् रुढिर्बलीयसी इति न्यायोपि परिहृतः ।।&lt;/p&gt;</description>
    </item>
    <item>
      <title>36 अर्थान्तरत्वादिव्यपदेशाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/36_arthAntaratvAdivyapadeshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/perukkAraNai-chakravartI/1/3/36_arthAntaratvAdivyapadeshAdhikaraNam/</guid>
      <description>&lt;p&gt;(1.03.10) अर्थान्तरत्वादिव्यपदेशाधिकरणम्अधिकरणत्रयं प्रसंगादागतम् । तत्पूर्वतनं प्रमिताधिकरणं, दहराकाशस्यपरब्रह्मत्वसमर्थनार्थम् अल्पश्रुतिपरिहारः कृतः । तत्प्रसंगेनागतम् ।पूर्व प्रकृतदहरविद्यायाः बुद्धिस्थत्वात्तदनन्तर श्रुतस्याकाशशब्दस्य परमात्मपरत्वं स्थाप्यत इति संगतिः ।&amp;ldquo;यत्प्रसंगात् यदागतं तत्समाप्तौ तत् बुद्धिस्थं जायते इति न्यायात् ।केचित् तु प्रमिताधिरणकशेषे अन्तिमसूत्रेण संगतिं प्राहुः - ज्योतिरितिदिव्यमंगलविग्रहोक्त्या तस्य परमात्मपरत्वेपि आकाशवाक्ये दिव्यमंगल-विग्रहाप्रतीत्या आसमन्तात्काशते इति व्युत्पत्तिसिद्ध प्रकाशमानत्वस्य जीवेसंभवात् जीव एवाकाशब्दवाच्यः ।पूर्वं प्रजापतिवाक्ये जीवस्यैव प्राधान्येन निरूपणात् । श्यामात्शबलं प्रपद्ये&amp;hellip;ब्रह्मलोकमभिसंभवानि इति जीवस्यैव तदनन्तरमपि प्राधान्येननिर्देशः इति ।। रोमाणि इति । रोमविधूननेन दुर्बलंरोम्णांपतनं दृष्टम्तदेवदृष्टान्तभूतम् । नचैवं सति केषांचिदेव पतनादन्येषामपतनाच्चदार्ष्टान्तिकेपि केषाचिदेव पापानां अपगमः इति स्यात् न मन्तव्यम्पतनमात्रे एव दृष्टान्त प्रदर्शनात् । अश्वः रोमाणीव पापं विधूय,चन्द्रः राहोर्मुखात् स्वात्मानं प्रमुच्येव अहं प्रमुच्य शरीरंधूत्वा इत्यन्वयः । अनन्तरप्रकृतत्वात् = अनन्तरपूर्वप्रकृतत्वादित्यर्थःअभिसंभवानीति कर्तृत्वेन प्राधान्येन निर्दिष्टत्वात्। &amp;ldquo;यद्यपिब्रह्मलोकमिति ब्रह्मापि प्रकृतं अथापि ब्रह्मलोकविशेषणतयाऽत्यन्तोपसर्जनत्वमेवतस्य ।। अयमाशयः - &amp;ldquo;अश्व इव&amp;rdquo; इति पूर्व मन्त्रे मुक्तात्मनः प्राधान्येनप्रकृतत्वात् अत्र ते यदन्तरा इति नामरूपास्पृष्टत्ववर्णनात् बद्धावस्थायांतस्य नामरूपनिर्वोढृत्वसंभवात् आकाशब्दवाच्यः जीवात्मैव । नच जीवस्यदेवमनुष्यादिजन्म पर्यायेण बहुविधनामरूपवोढृत्व संभवेऽपि ते यदन्तराइत्यस्य कथमुपपत्तिः अन्तरा इत्यस्य विनार्थकत्वासंभवात्, &amp;ldquo;अन्तराअन्तरेण युक्ते&amp;quot;इति सूत्रे अन्तरा शब्दस्य मध्य वाचित्वेन अस्पृष्टत्ववाचित्वासंभवादितिवाच्यम्&amp;quot;ते यदन्तरा&amp;rdquo; इत्यस्य नामरूपयोर्मध्ये इत्यर्थकत्वेपि उक्तार्थभालात् ।नामरूप मध्यस्थत्वं हि नामरूपरहितस्थले विद्यमानत्वम् ।तच्च तन्निर्मुक्तत्वमेव । नच आकाश इति पुलिंगस्वारस्यात् यत् इतिनपुसकलिंगनिर्दिष्टं अन्यदेवस्यात् । ततश्च नामरूपनिर्वोढा जीवःतादृशनामरूपविनिर्मुक्तं यत्, तद्ब्रह्मेति वाक्यार्थः इति अत्रब्रह्मणएव ग्रहणम्&amp;rdquo; इति वाच्यम् ।।तथा सति आकाश शब्दवाच्यत्वं जीवस्य, यदन्तरा तद्बह्म इत्यस्य ब्रह्मपरत्वमितिवैरूप्यापत्तेः । एवमपि आकाशशब्दस्य जीवपरत्वेन दहरवाक्यस्यापिजीवपरत्व शंकाया अवारणात् । अपिच - नामरूपयोः निर्वहिता=निर्वोढाआकाशशब्दवाच्यः जीवः यत्=यस्मात् कारणात् ते=नामरूपे अन्तराः (विहाय)मुक्तवान् तत्=तस्मात्कारणात् ब्रह्म भवतीति विशिष्टवाक्यार्थःतथा चेदं सर्वमपि वाक्यं जीवविषयकमेव ।। अत्र निर्वहितृत्वं ननिर्वोढृत्वरूपं शब्दास्वारस्यात् । पूर्वप्रकृतप्रजापतिवाक्यैकरस्यायअवयवार्थग्रहणे विरोधाभावात् । सिद्धान्ते - जीवात्मनोऽर्थान्तरत्वंव्यपदिश्यते । जीवात्मविलक्षणत्वं व्यपदिश्यते इति यावत् ।हेतुस्तु सूत्रे नोक्तः । नामरूपयोः निर्वहिता इत्येतत् हेतुसमर्थकम्यद्वा अर्थान्तरत्वोपपादकस्य नामरूपयोर्निवहिता इत्यस्य श्रूयमाणत्वात्इत्यर्थः । निर्वहिता इति पदं वहनं न बोधयति । निर्वोढृत्वरूपनामरूपकार्यकरत्वमेवस्वरससिद्धं बोधयेत् । नामरूपकर्ताच परमात्मेति - नामरूपे व्याकरवाणीतिश्रुतिसिद्धम् । &amp;ldquo;ते यदन्तरा&amp;rdquo; इत्यनेन तस्य नामरूपभजनानर्हत्वंउक्तम् । परेषां नामरूपकर्ता स्वयं तदनर्हः । एवं विधस्वातन्त्र्यवान्आकाशः । तस्मात् कारणात् तत् ब्रह्मः अमृतंइति वाक्यार्थः । अतः कर्तृत्व नामरूपशून्यत्व ब्रह्मत्वामृतत्वादिकंपरब्रह्मासाधारणम् । वोदृत्वमपि मुक्तात्मनि नास्ति इति पूर्वावस्थामादायैवोपपादनीयम्परमात्मपरत्वे नावस्थाभेदः आश्रयर्णायः इत्यपि बोध्यम् । ननुनामरूपकर्तृत्वस्य नामरूपोत्पादकत्वरूपत्वे मातापित्रादि जीवेपितत् स्यात् । सत्ताविशेष प्रयोजकत्व रूपत्वे जीवेपि तद्भवति । प्राणेन्द्रियादिसत्ताप्रयोजकत्वस्य सत्वात् इति चेत्? सत्ताविशेषप्रयोजक बुद्धिपूर्वव्यापारस्यैवनामरूपव्याकर्तृत्वरूपत्वात् । नेदं जीवे । नामरूपवहन तदभवोभयकीर्तनमत्रेतिपूर्वपक्षी जीवमाहसिद्धान्ती नामरूपकर्तृत्व तदनर्हत्वोभयकीर्तनमिहेति । स्वस्य नामरूपास्पृष्टत्व,तदनर्हत्वरूपस्वातन्त्र्यसत्वात् अन्येषां तत्कर्ता इति परस्य महिमाअत्रोक्तः । जीवस्यैतादृशस्वातन्याभावात् नान्येषां तत्कर्तृत्वम्।। परस्यापि पूर्व प्रकृतत्वमस्तीत्युपपादयति - इति परस्यैव ब्रह्मणइति । यद्यपि प्राधान्येन न प्रकृतत्वं ब्रह्मणः अथापि &amp;ldquo;आकाश&amp;rsquo; इतिपुंलिंगशब्देन निर्दिश्य तदिति क्लीब तया निर्देशात् ब्रह्मपरत्वमेवोचितम्अपिच अभिसंभवानीति जीवप्रस्तावात् स इति प्रकृतस्य जीवस्य तच्छेदेननिर्देशः आवश्यकः । अत्र तु आकाशशब्दः उपात्तःअतोपि जीवोऽनात्र प्रकृतः । पूर्वमन्त्रे ब्रह्मलोकमिति ब्रह्मशब्देनप्राप्यत्वेना निर्दिष्टः परमात्मैवात्र आकाशब्देन प्रतिपाद्यतेन तु प्राप्ता मुक्तात्मा । निरवधिकबृहत्वामृतत्वादीनां तस्मिन्असंभवात् । पूर्वपक्षे मुक्तावस्यस्य जीवस्य ब्रह्मत्वं वक्तव्यम्तच्च गौणं जीवस्वभावभूत धर्म ज्ञानमादायैव वक्तव्यम् । न तु स्वरूपतःनिर्वहिता इति वहनरूपयोगार्थापेक्षया निर्वोढृत्वरूप रुढ्यर्थस्यैवप्रथमतः प्रतीतेः तदर्थत्यागानुपपत्तेः । ते अन्तरा इति अस्पृष्टत्वमेवोक्तंन तु विनिर्मुक्तत्वमिति । अतोऽत्राकाशशब्देन प्रकृतस्य दहराकाशस्यैवप्रत्यभिज्ञानंन चात्र प्रजापतिवाक्येन व्यवधानात् दहराकाशः परमात्मा, अयमाकाशःजीव एवेति शंक्यम् । प्रजापतिवाक्यस्य दहरवाक्यशेषत्वात् दहरवाक्येउपक्रान्तः आकाशः एव परमात्मैवात्रोपसंह्रियते । उपासकरूपात्मयाथात्म्यज्ञानस्यब्रह्मोपासनांगत्वेन दहरवाक्यशेषत्वं स्पष्टं प्रजापतिवाक्यस्य ।।&lt;/p&gt;</description>
    </item>
  </channel>
</rss>
