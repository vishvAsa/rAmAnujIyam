<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/3/1/</link>
    <description>Recent content in &#43;१ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/3/1/index.xml" rel="self" type="application/rss+xml" />
    <item>
      <title>01 तदन्तरप्रतिपत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/3/1/01_tadantarapratipattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/3/1/01_tadantarapratipattyadhikaraNam/</guid>
      <description>&lt;p&gt;तदन्तरप्रतिपत्तौ रंहति सम्परिष्वक्तः प्रश्रननिरूपणाभ्याम् ॥ 1 ॥ उत्तरद्विकसङ्गत्यर्थं पूर्वद्विकार्थमाह - अतिक्रान्तेत्यादिना । इत्ययमर्थ इत्यस्मात्पूर्वं प्रथमाध्यायार्थस्सङ्क्षिप्तः, निखिलेत्यादिविशेषणानां पूर्ववदर्थः, द्वितीयस्याध्यायस्य प्रथमद्वितीयपादार्थं सङ्क्षिपति । स्मृतिन्यायेति - तत्र वेदान्तेत्यादिना तृतीयतुरीयपादार्थः सङ्क्षिप्तः, एवं किञ्चिद्विस्तरेण अध्यायद्वयार्थ उक्तः, प्रथमद्विकस्य सङ्गहेणानुगतमर्थमाह - अत इति । उत्तरद्विकार्थं सङ्क्षिपति । उत्तरेणेति - इदानीं विषये सिद्ध इत्यर्थः । प्रथमद्विके सिद्धवस्तुरूपविषयचिन्ता कृता । द्वितीये तु साध्यरूपविषयिचिन्ता क्रियत इत्यर्थः । तृतीयचतुर्थयोः साधनफलविषयतया क्रममभिप्रयन् तृतीयाध्यायार्थ&lt;/p&gt;&#xA;&lt;p&gt;माह - तत्रेति । प्रथमद्वितीयपादयोर्न ह्युपासनं चिन्त्यत इत्यत्राह - उपासनारम्भेति । अभ्यर्हितम्- अन्तरङ्गम्, अत्र &amp;ldquo;परमात्मनि यो रक्तो विरक्तोऽपरमात्मनि&amp;rdquo; इत्यस्यार्थोऽभिप्रेतः । लोकान्तरेषु सञ्चरतो दोषाश्चिन्त्यन्ते,&lt;/p&gt;</description>
    </item>
    <item>
      <title>02 कृतात्ययाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/3/1/02_kRtAtyayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/3/1/02_kRtAtyayAdhikaraNam/</guid>
      <description>&lt;p&gt;॥ कृतात्ययेऽनुशयवान् दृष्टस्मृतिभ्यां यथेतमनेवं च ॥ 8 ॥ विषयसिद्ध्यर्थमवान्तरसङ्गत्यर्थं चाह - केवलेति । यावत्संसारं प्रकृतिसम्बन्धोऽवर्जनीय इत्युक्तं तद्धेतुकर्मसम्बन्धोऽप्यवर्जनीय इत्युच्यत इति सङ्गतिरित्यर्थः । अमुष्माल्लोकान्निवर्त्तमानः किं सानुशयो निवर्त्तने? उत निरनुशय? इति चिन्ता । यावत्सम्पातं प्राप्यान्तमिति च वाक्यं किं सानुशयस्य निवत्तर्नं निरुणद्धि नेति? सम्पातकर्मशब्दौ किं कर्ममात्रपरौ? उत फलदानप्रवृत्तकर्मपरौ? किं&lt;/p&gt;&#xA;&lt;p&gt;&amp;ldquo;तद्य इह रमणीयचरणाः&amp;rdquo; इत्यादिवाक्यं सम्पातादिशब्दस्य फलप्रदानप्रवृत्तकर्मपरतामवगमयति नेति? किमत्र&lt;/p&gt;&#xA;&lt;p&gt;चरणशब्दः आचारपरः? उत सुकृतदुष्कृतपर? इति, यदा स आचापरः, तदा तेन वाक्येन सम्पातादिशब्दस्य फलदानप्रवृत्तकर्मपरत्वानवगमाद्यावत्सम्पातमित्यादिवाक्यस्य सानुशयनिवर्त्तनविरोधितया निरनुशयो निवर्त्तत इति स्यात्, यदा चरणशब्दः सुकृतदुष्कृतपरः तदा &amp;ldquo;तद्य इह रमणीयचरणाः&amp;rdquo; इत्यादिवाक्यैकार्थ्येन सम्पातादिशब्दस्य फलदानप्रवृत्तकर्मपरत्वावगमाद्यावत्सम्पातमित्यादिवाक्यस्य सानुशयनिवर्त्तनाविरोधिकया सानुशयो निवर्त्तत इति सिध्द्यति कृतात्ययेकृतस्य कर्मणोऽनुभवेन विनाश इत्यर्थः । अनुशयशब्दं व्याचष्टे - अनुशयो हीति । तच्चेति - तच्छब्दः कर्ममात्रपरः । यद्वा - नावशिष्यते । अवशिष्टं कर्म न सम्भवतीत्यर्थः । यावत्सम्पातमित्यस्य यावत्पतनमुषित्वेत्यर्थश्चेत् वाक्यवैयथ्यर्मित्यभिप्रायेणाह - सम्पतन्तीति । एवं प्राप्त इत्यादि - दृष्टशब्देन प्रत्यक्षश्रुतिर्विवक्षिता, अभ्याश इति पदं दिश इतिवत्प्रथमाबहुवचनम्, अभ्याङ्पूर्वादशूङ् व्याप्ताविति धातोरेवं रूपं भवति, य इहाभ्याशः- अभ्यागन्तारः- ते रमणीयचरणाः यत्- साधुकर्मकारिणो यदि- ते रमणीयां योनिमापद्येरन्नित्यर्थः । एवमुत्तरत्र द्रष्टव्यम् । अभ्याश इति पदं प्रत्यवरूढवाचि - स्मृतिरपीति । गौतमापस्तम्बवनचमुदाहृतम् - यावत्सम्पातमिति फलदानप्रवृत्तकर्मविशेषविषयमिति । अत्र किं स्वर्गकामनयाऽनुष्ठितस्यैव&lt;/p&gt;</description>
    </item>
    <item>
      <title>03 अनिष्टादिकार्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/3/1/03_aniShTAdikAryadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/3/1/03_aniShTAdikAryadhikaraNam/</guid>
      <description>&lt;p&gt;॥ अनिष्टादिकारिणामपि च श्रुतम् ॥ 12 ॥ अवान्तरसङ्गतिमाह - केवलेति । प्रकृतिसम्बन्धतद्धेतुकर्मसम्बन्धयोरवर्जनीयत्वमुक्तम्, तत्र कर्मसम्बन्धेऽपि साधुकर्मसम्बन्धनियमो नास्तीत्युच्यत इति सङ्गतिरिति भावः । किमनिष्टादिकारिणो यमयातनामनुभूय चन्द्रमसङ्गत्वा निवर्त्तन्ते? उत&lt;/p&gt;&#xA;&lt;p&gt;नेति,?,एकैकेचेति वाक्यं तेषां चन्द्रप्राप्तिं अवगमयति नेति किमत्र सर्वशब्दः प्रेतमात्रविषयः? उतेष्टादिकारिप्रेतविषयः? इति, किं पितृयाणगमनमनिष्टादिकारिणामपि? उतेष्टादिकारिणामेवेति? किम् &amp;ldquo;अथ य इमे ग्राम&amp;rdquo; इत्युपक्रमः पितृयाणस्येष्टादिकारिविषयतामवगमयति? नेति, किमनिष्टादिकारिणां पञ्चमाहुतिमन्तरेण पुरुषत्वसंपत्तिरस्ति? नेति । किं तृतीयस्थानमुपन्यस्योद्र्ध्वलोकासम्पूर्णवचनं तृतीयस्थानस्यपञ्चमाहुत्यनपेक्षतां पुरुषत्वनिष्पत्तेरवगमयति? नेति? यदा नावगमयति तदा पुरुषत्वसम्पत्तेः पञ्चमाहुतिसापेक्षत्वेन ये इमे ग्राम इत्युपक्रमस्य पितृयाणस्येष्टादिकारिविषयत्वानवगमकतया पितृयाणस्य सर्वसाधारणत्वादनिष्टादिकारिणामपि प्राप्तत्वात् &amp;ldquo;सर्वे गच्छन्ती&amp;quot;ति सर्वशब्दस्य प्रेतमात्रविषयतया ये वै केचेत्यादिवाक्येन सर्वेषां चन्द्रप्राप्त्यवगमादनिष्टादिकारिणोपि यातनानुभवादनन्तरं चन्द्रमसं गत्वा निवर्त्तन्त इति, यदा परलोकासम्पूरणवाक्यं तृतीयस्थानस्य पञ्चमाहुत्यनेपेक्षतां देहनिष्पत्तेरवगमयति तदा पुरुषत्वसम्पत्तेः पञ्चमाहुत्यनपेक्षतया य इमे ग्राम इत्युपक्रमस्यापि पितृयाणस्य इष्टादिकारिविषयत्वावगमकतया पितृयाणस्य सर्वसाधारणत्वाभावदनिष्टादिकारिणामप्राप्तत्वात् सर्वे गच्छन्तीति सर्वशब्दस्येष्टादिकारिप्रतविषयतया ये वै केचेत्यादिवाक्येन सर्वेषां चन्द्रप्राप्त्यनवगमादनिष्टादिकारिणो न चन्द्रमसं गच्छन्तीति सिध्यति, इष्टादिशब्देन इष्टापूर्त्ते उच्येते, अत्र देहारम्भस्य पञ्चमाहुत्यपेक्षारूपश्रुत्यर्थापत्तिश्चाभिप्रेता ॥ * ॥ अनन्तरसूत्रशङ्कामवतारयति - एवं तर्हीति । अविशिष्टैवगतिः स्यादिति - पापस्य निष्फलत्वं स्यादित्यर्थः।&lt;/p&gt;</description>
    </item>
    <item>
      <title>04 तत्स्वाभाव्यापत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/3/1/04_tatsvAbhAvyApattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/3/1/04_tatsvAbhAvyApattyadhikaraNam/</guid>
      <description>&lt;p&gt;॥ तत्स्वाभाव्यापत्तिरुपपत्तेः ॥ 22 ॥ मार्गविषयविचारे कृते तदेकदेशविचारविषयतया पेटिकाभेदेन सङ्गत्यर्थमनुवदति । इष्टादीति अपो बिमर्त्तीत्यभ्रम्, मिह सेचन इति धातोर्मेध इति रूपं जलधारणावस्था वर्षोन्मुखोवस्या च विवक्षिता, आकाशादिभावः- आकाशादिशरीकत्वम् सादृश्यापत्तिः- आकाशात् पृथङ्निर्देशानर्हतत्संसर्गः, किमाकाशादिभावो देवमनुष्यादिभाववदाकाशादिशरीरत्वापत्तिः? उत तत्सादृश्यापत्तिमात्रमिति, किमत्र सामानाधिकरण्यं मुख्यम् उत गौणमिति मुख्यत्वापवादोऽस्ति नेति अपवादाभावे मुख्यत्वादाकाशादिहेतुत्वं स्यात्, अपवादसद्भावे सामानाधिकरण्यस्य अमुख्यत्वादाकाशादिसादृश्यापत्तिमात्रमिति भवति । अविशेषात्- प्रकरणस्थत्त्वाविशेषात् । तत्संसर्गकृतसादृश्यापत्त्यभिप्रायमिति - तत्संसर्गहेतुकभेदकस्थूलाकाराभावपरमित्यर्थः । परे तु व्यपदेशस्य मुख्यत्वादाकाशादिस्वरूपापत्तिं पूर्वपक्षीकुर्वन्ति, तदयुक्तं नित्यत्वज्ञत्वादिभिराकाशादिवैलक्षण्यस्य स्थितत्वाच्छङ्कानुपपत्तेः, अन्ये तु सर्वस्य वस्तुनो ब्रह्मानन्यतया सर्वविधपरिणामशक्तियोगादाकाशाद्यवस्थापत्तिरिति पूर्वपक्षयन्ति तदप्युक्तन्यायादयुक्तम्, पूर्वसिद्धार्थाक्षेपेणाधिकरणमुत्थितमिति चेत्, गत्यभावे हि तथा वक्तव्यम्, उक्तानाक्षेपेण सम्भवति पूर्वपक्षन्याये स एव निरसनीयः ॥ 22 ॥&lt;/p&gt;</description>
    </item>
    <item>
      <title>05 नातिचिराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/3/1/05_nAtichirAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/3/1/05_nAtichirAdhikaraNam/</guid>
      <description>&lt;p&gt;॥ नातिचिरेण विशेषात् ॥ आकाशप्राप्तीत्यादिना सङ्गतिसूचनम्, आकाशादिषुकञ्चित्कालं तिष्ठति उतानति&lt;/p&gt;&#xA;&lt;p&gt;चिरेणं निष्क्रामतीति ब्रीह्यादिभावे दुर्न्निष्प्रपततरत्वाभिधानं किमन्यत्र नातिचिरानिष्क्रमणमवगमयति नेति? अनवगमकत्वे नियमाभावः, अवगमकत्वे नातिचिरनियमः, नातिचिरशब्देनाकाशादौ किञ्चिद्विलम्बो व्रीह्यादावतिविलम्बश्च द्योतितौ ॥ 23 ॥&lt;/p&gt;&#xA;&lt;p&gt;॥ नातिचिराधिकरणं समाप्तम् ॥&lt;/p&gt;</description>
    </item>
    <item>
      <title>06 अन्याधिष्ठिताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/3/1/06_anyAdhiShThitAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/3/1/06_anyAdhiShThitAdhikaraNam/</guid>
      <description>&lt;p&gt;॥ अन्याधिष्ठिते पूर्ववदभिलापात् ॥ सङ्गतिं विषयं च दशर्यति । अवरोहन्त इति - अवरोहतां जीवानां व्रीहियवादिभावः किं देवमनुष्यादि भाववत्तच्छरीरकत्वमुत व्रीहियवादिसंश्लेषमात्रमिति &amp;ldquo;कपूयचरणाः&amp;rdquo; इत्यादिवत्कर्मनिर्देशाभावः किं संश्लेषमात्ररूपतामवगमति नेति अनवगमकत्वे व्रीह्यादिशरीरकत्वम्, अवगमकत्वे संश्लेषमात्रम् इति । केवलशब्दाभिप्रेतमर्थमाह - यत्र हीति । इष्टादिकर्म श्रुतं हीत्यत्राह - फलप्रदान इति । समाप्तत्वात् - यावत्सम्पातुमुषित्वेति हि वचनम्, मध्ये- प्रकरणमध्ये, कर्मान्तराभावात्- कर्मान्तरश्रवणाभावात् । यद्वा आकाशादिप्राप्तेर्मनुष्यजन्मनश्च मध्य इत्यर्थः । ननु व्रीह्यादिप्राप्तेरहेतुकत्वमयुक्तं तत्कथं कर्माभावः, सत्यं, मनुष्यादिजन्मनिमित्तं कर्मैव तदुपयोगित्वात्, व्रीह्यादिप्राप्तिहेतुः, न तु कर्मान्तरमित्याभिप्रायेण कर्मान्तराभावादित्युक्तं, न तु कर्माभावादिति, व्रीह्यादिशरीरकाश्च जीवास्तल्लवनदशायामेव अपक्रामन्ति- लवनशोषणपेषणपचनाभ्यवहाराद्यवस्थास्वनुवर्त्तमानत्वं न तच्छरीराणां जीवानाम्, किन्तु तत्संश्लिष्टानामेवेति ॥ 24 ॥&lt;/p&gt;</description>
    </item>
  </channel>
</rss>
