+++
title = "07 सन्ध्याधिकरणम्"

+++
॥ सन्ध्ये सृष्टिराह हि ॥  
**॥ सन्ध्ये सृष्टिर् आह हि ॥**

…





**॥ मायामात्रं तु [[कार्त्स्येनानभिव्यक्त्तस्वरूपत्वात्|कार्त्स्न्येनानभिव्यक्तस्वरूपत्वात्]] ॥**

मायामात्रम् आश्चर्य-रूपम् एव अनाश्चर्यरूपं न किञ्चिद् अपीत्य् अर्थः । परम-पुरुष-सृष्टम् इति तु-शब्द-सिद्धार्थ उक्तः, मिथ्या-व्यावृत्त्यर्थं माया-शब्दं व्याचष्टे । माया-शब्दो हीति - जनकस्येति । देवस्य आश्चर्य-रूपा शक्तिर् मूर्तिमतीवेत्य् अर्थः । "न भवन्ति" इति श्रुतौ मिथ्यात्वं प्रतीयत इत्य् आह - अत्रापीति । स्वाप्नार्थानां पूर्व-कालीनाभावो मिथ्यात्वं च लोक-सिद्धम् इति तद्-उभय-परत्वे न भवन्ति इति वाक्यस्य वैयर्थ्यं, मिथ्यात्व-परत्वे सृज-धात्व्-अस्वारस्यं च स्यात्, प्रसिद्ध-रथाद्यनुभवस्य प्रतिषेधे ऽपि वाक्य-वैयर्थ्यं स्यात्, स्वप्ने तेषाम् अननुभूतत्वस्य लोक-सिद्धत्वात्, स्वप्न-दृष्टानां हि जाग्रद्-दृष्टेभ्यो ऽन्यत्वं लोक-सिद्धम्, अतस् तत्-परिहाराय प्रसिद्ध-रथादि-भाव-प्रतिषेधेन विजातीय-विचित्रार्थ-सृष्टि-परत्वं वाक्यस्यावर्जनीयं, तथा सति तद्-वैजात्यम् अर्थ-वशात् सकलेतराननुभाव्यत्व-तत्काल-मात्रावस्थायित्व-रूपम् इति माया-शब्दो व्याख्यातः, तेन सह प्रतिज्ञा-खण्डार्थम् आह - एवंविधेति । हेतु-खण्डं व्याचष्टे - तस्येति । [[पुर्वपक्षयुक्त्तिं|पूर्वपक्षयुक्तिं]] परिहरति - [[कामङ्काममिति|कामंकाममिति]] । [[कामङ्काममिति|कामंकाममिति]] णमुल्-अन्तं पदं, सङ्कल्प्येत्य् अर्थः ॥ 3 ॥

**॥ [[पराभिध्यनात्तु|पराभिध्यानात्तु]] तिरोहितं ततो ह्य् अस्य बन्ध-विपर्ययौ ॥**

परस्य नैर्घृण्यादि-प्रसङ्ग-परिहारम् आह - अनादि-कर्मेति । तत इत्यादि - तत इति व्याख्येयं यदम्, बन्धस्य तत्-सङ्कल्पायत्तत्वे [[तदन्तगर्तस्तिरोभावश्च|तदन्तर्गतस्तिरोभावश्च]] तत्-सङ्कल्प-कृत इति सिद्धम् इत्य् अर्थः ॥ 4 ॥ कथं भगवत्-सङ्कल्पस्य तिरोधायकत्वं प्रकृतेः कर्मणां च हि तिरोधायकत्वम् इत्य् अत्राह -

**॥ देहयोगाद् वा सो ऽपि ॥**

भगवत्-सङ्कल्पस्य द्वारभूतं प्रकृत्यादिकम् इत्य् अर्थः, वा-शब्दो न तुल्य-विकल्प-वाची, अपि तु व्यवस्थित-विकल्प-वाचीत्य् अभिप्रायेणाह - सृष्टि-काल इति । सूक्ष्माचिच्-छक्ति-योगेति - अत्र शक्ति-शब्देन भगवद्-अपृथक्-सिद्ध-विशेषणत्वं विवक्षितम्, एवम् अवान्तर-साध्य-साधनयोः परम-साध्येनान्वयं दर्शयति । अतो [[ऽनभिव्यक्त्तेत्यादिना|ऽनभिव्यक्तेत्यादिना]] - "मायामात्रम्" इति सूत्र-भाष्ये परम-पुरुषासाधारण-स्वभाव-प्रतीतेर् इति सङ्ग्रहेण [[उक्त्तम्|उक्तम्]] । अत्र सर्वेषु सुप्तेषु जागरणम् इत्यादिना स्वभाव-शब्दार्थो विवृतः, ईश्वरेण क्रियते चेत्- किम् अर्थम् अस्थिर-रथादि-सृष्टिर् इत्य् अत्राह - अत इति । अल्पाल्प-कर्म-फलानुभवार्थम् अस्थिर-तत्-तद्-वस्तु-सृष्टिर् इत्य् अर्थः ॥ 5 ॥

**॥ सूचकश् च हि श्रुतेर् आचक्षते च तद्-विदः ॥**

जीवस्य स्वाप्न-सृष्टि-मात्रोपयोगि-सत्य-सङ्कल्पत्वाद्याविर्भावस् तदानीं स्याद् इति शङ्का-व्यावृत्त्यर्थम् इदं सूत्रम्, स्वप्नाध्याय-विदः- स्वप्न-वाचि-वेद-वाक्य-विदः, अत इत्य् अधिकरणार्थोपसंहारः । परे तु- स्वाप्नार्थानाम् ईश्वर-सृष्टतया वियदादिवत् पारमार्थ्यं पूर्व-पक्षीकृत्य देश-काल-निमित्तैर् दुर्निरूपतया मिथ्यात्वं सिद्धान्तयन्ति, एषां च जीव-कर्तृत्वम् एव सृजत इत्य् उच्यते तच् चौपचारिकं सुख-दुःख-दर्शन-निमित्त-सुकृत-दुष्कृत-कर्तृत्व-निबन्धन औपचारिकः स्वाप्नार्थ-कर्तृत्व-व्यपदेशः "बहिष्कुलायाद् अवरच् चरित्वे"ति स्वाप्न-विषया श्रुतिश् च बहिर् इव चरित्वेत्य् एवं-परा, तस्मिन् प्रकरणे ईश्वर-प्रतिपादनं जीवस्य तद्-अनन्यत्वोपदेशार्थं सुख-दुःख-सूचकत्व-कृत-पारमार्थ्य-शङ्का-व्युदास-परम् "सूचकश् च हि" इति सूत्रम्, तच् च द्वितीयं सूचनीय-पारमार्थ्ये ऽपि सूचकं स्त्री-दर्शनादिकं मिथ्येति सूत्र-अभिप्रायः । ईश्वराद् अनन्यत्वेन जीवस्य सत्य-सङ्कल्पतया [[स्त्रष्ट्टत्वशङ्कां|स्रष्टृत्वशङ्कां]] व्युदस्यति "पराभिध्यानात् त्व्" इति जीवस्य ज्ञानैश्वर्य-शक्त्यादि-सर्वम् अविद्या-तिरोहितं, तिरोधान-निवृत्तिः परमात्माभिध्यानात्, अस्य बन्ध-मोक्षौ हि परमात्माधीनौ, स च तिरोभावः सूक्ष्म-स्थूल-देह-योगाद् इति योजयन्ति, तत्र तावत् पादानुगतार्थ-तत्-सङ्गती अनुपपन्ने, जीवत्वावस्था-निरूपणं चेत् पाद-कृत्यं "फलम् अत" इत्य् अधिकरणासङ्गतिः, न चेश्वरो जीवावस्था तस्य ब्रह्मणि कल्पितस्य जीवाध्यस्तत्वाभावात्, परमात्म-निरूपणं पाद-कृत्यं चेत् स्वाप्नार्थानां जीव-कर्तृकतया मिथ्यात्वोक्तिर् इह न सङ्गच्छते, पूर्व-पक्षश् चानुपपन्नः, मिथ्यात्वस्य सिद्धान्तीकरणायोगात्, मिथ्यात्वं ह्य् आरम्भणाधिकरणे कृत्स्न-प्रपञ्चस्य समर्थितं, यदा वियदादेर् अपि मिथ्यात्व-सिद्धिस् तदा कैमुत्य-सिद्धं स्वाप्नार्थ-मिथ्यात्वम् इत्य् अधिकरण-वैयर्थ्यं, वियदादीनां व्यावहारिकं सत्यत्वम् अस्ति, स्वाप्नार्थानां तद् अपि नास्ति व्यवहार-विसंवादाद् इति वियदादि-वैलक्षण्य-प्रतिपादभार्यो ऽयम् आरम्भ इति चेन् न, व्यवहार-विसंवादस्य प्रबोध-समये सर्व-लोक-संप्रतिपन्नत्वाद् वैधर्म्याच् च न स्वपनादिवद् इत्य् अत्र तद्-वैषम्यस्य [[उक्त्तत्वाच्च|उक्तत्वाच्]] च, श्रुति-वाक्य-कृत-सत्यत्व-शङ्का-व्युदसनार्थ आरम्भ इति चेन् न सूत्र-श्रुति-वाक्यासामञ्जस्यात्, तथा हि मिथ्यात्वं समर्थनीयं चेत् सर्व-लोकाश्रयत्वादिभिः स्व-रस-प्रतिपन्नम् ईश्वर-स्रष्टृत्वं न बाधितव्यम्, ईश्वर-सृष्टत्वस्य व्यावहारिक-सत्यत्व-निवृत्त्यविरोधात्, उपासन-विशेष-प्रती-परा-वर-देवता-प्रसाद-लब्धानां स्वप्नानां ब्रह्म-दत्तोषादि-दृष्टानाम् अपि व्यावहारिक-सत्यत्व-निवृत्तेस् त्वद्-इष्टत्वात्, व्यावहारिक-सत्यत्वाभावस् साध्यश् चेत्- जीव-कर्तृत्वाश्रयणम् अपि विरुद्धम्, जीव-कर्तृक-घटादीनाम् इव व्यावहारिक-सत्यत्व-प्रसङ्गात्, जीव-स्रष्टृत्वस्यान्तिम-सूत्र-द्वय-व्युदस्तत्वाच् च, जीवस्य मुख्यं स्रष्टृत्वं व्युदस्तम्, सुखाद्यवभास-मूलादृष्ट-कर्तृत्वाद् औपचारिकं कर्तृत्वम् इति न विरोध इति चेत्- जीव-अदृष्ट-मूलानां देहेन्द्रिय-सर्गादीनाम् इव व्यावहारिक-सत्यत्व-प्रसङ्गात्, जीव-अदृष्ट-मूलत्वे ऽपि देह-सर्गादीनाम् ईश्वराधीनत्वम् अस्ति इति चेत्- तादृशम् ईश्वराधीनत्वं स्वाप्नार्थानाम् अप्य् अस्ति तद्-ईशनस्यासङ्कुचितत्वात् तादधीन्यस्य भवद्-अनुमतत्वाच् च सर्व-देश-सर्व-काल-अवर्ति-सर्व-जन्तु-दृष्ट-स्वाप्न-प्रपञ्चानां जाग्रत्-प्रपञ्चाद् अपि महत्तरतया तेषाम् अन्य-अधीनत्वे पारमैश्वर्यम् ईश्वरस्य न स्यात्, उभय-विध-प्रपञ्चस्यापि हि प्रतीति-सत्त्वम् अविशिष्टम्, बाधस्य आशुतरत्व-विलम्बौ हि वैषम्यम्, एवं जीवानां साक्षात् स्वप्नार्थ-कर्तृत्वाभावंस्य [[मिथ्यात्वानुपयुक्त्तस्य|मिथ्यात्वानुपयुक्तस्य]] सूत्रितत्वाद् एव सूत्र-कारेण मिथ्यात्वस्य [[सिपाधयिषितत्वाभावो|साधयिषितत्वाभावो]] ऽवगम्यते, सूचकश् च इति विरुद्ध-सूत्र-प्रणयनाच् च विरुद्धत्वं वक्ष्यामः । अतो यस्मिन् साध्ये सूत्राण्य् [[उपयुक्त्तानि|उपयुक्तानि]] स्युः न त्व् [[अनुपयुक्त्तविरुद्धानि|अनुपयुक्तविरुद्धानि]] तद् एव साध्यं भवितुम् अर्हति, ईश्वर-सृष्टत्वं पूर्व-पक्ष-युक्तिश् चेत् "पुत्रादयश् च" इति सूत्र-अंशो निष्फलः, पुत्रादि-स्रष्टृत्वस्य जीवेषु सम्भवत ईश्वर-साधकत्वायोगात्, माया-शब्दस्य मिथ्यात्व-वाचित्वाभावाच् चाक्षराननुगुणत्वं, सूचकश् च इति सूत्रं विरुद्धं, मिथ्यात्व-विरोधि-त्वाद् अर्थ-क्रियायाः, सूच्यस्यैव पारमार्थ्यं न सूचकस्येत्य् अभिप्राय इति चेन् न, अशाब्दत्वात्, उत्सूत्र-अभिप्राय-कल्पने च श्रुति-विरुद्ध-कल्पनायोगात्, पराभिध्यानात् तिरोधान-निवृत्तिर् इति योजनायाम् अध्याहार-व्युत्क्रमान्वयौ स्फुटतरौ, सो ऽपि इति तिरोभाव-परामर्शश् चायुक्तः- तिरोभाव-शब्दस्य अप्रकृतत्वात्, तिरोहितम् इति निर्दिष्टे तिरोधान-रूप-धात्वर्थ-मात्रस्य तद् इति परामर्शार्हस्य स इति परामर्शायोग्यत्वाच् च, पुल्ँलिङ्ग-पदेषु [[प्रयुक्त्तेषु|प्रयुक्तेषु]] कस्यचिद् अर्थ उचितः परामर्शनीयः, श्रुति-वाक्यं च निरूप्यम्, न भवन्ति इति श्रुतिर् मुख्य-तद्-अनुरोधेन सृजतिर् [[भाक्त्त|भक्त]] इति हि भवतां निर्वाहः, सृजतेर् [[भाक्त्तत्वं|भक्तत्वं]] स्थितं, पूर्व-वाक्यम् अपि विफलं, लोक-प्रसिद्धत्वात् स्वाप्न-मिथ्यात्वस्य अप्राप्ते हि शास्त्रम् अर्थववत्, अतो वैयर्थ्य-[[भाक्त्तत्वाभ्यां|भक्तत्वाभ्यां]] वाक्य-द्वयम् अपि दुःस्थम् [[मिथ्याभूतं|मिथ्याभूतं]] स्वाप्नार्थ-जातम् [[अंनूद्य|अनूद्य]] [[भाक्त्तेन|भक्तेन]] सृजतिना जीव-अदृष्ट-मूलत्वं प्रतिपाद्यत इति वाक्यैकत्वम् इति चेन् न- उद्देश्य-विशेषण-भूत-मिथ्यात्वानुरोधेन उपादेय-वचन-स्वारस्य-भङ्गस्य न्याय-विदाम् अनभिमतत्वात्, उभय-मुख्यत्व-सम्भवे ऽन्यतर-अमुख्यत्वाश्रयणानुपपत्तेश् च, न च न भवन्ति इति जागरित-अनुभूतार्थाभाव-परः प्रबोधे दृश्यानां रथादीनां स्वप्न-समये विद्यमानत्वात् न च स्वप्नार्थानां प्राक्-कालीन-अभाव-परः- स्वप्न-कल्पितानां पूर्वम् अभावस्य लोक-सिद्धत्वात्, न च न भवन्ति इति स्वापन-जाग्रद्-दृष्टानाम् अन्योन्याभावोक्तिः- लोक-प्रसिद्धत्वाद् एव, अतः स्वप्नार्थानां प्रसिद्ध-रथादि-भाव-प्रतिषेधेन तद्-वैजात्यं प्रतिपाद्यते, तेन तदेकानुभाव्यत्व-तत्-तत्-काल-अवसायित्व-रूप-वैलक्षण्यम् [[उक्त्तं|उक्तं]] स्यात्, अतो वैलक्षण्य-विशिष्टम् ईश्वर-सृष्टत्वं प्रतिपिपादयिषितम् इति वाक्यैकत्वम् अवैयर्थ्यम् [[अभाक्त्तत्वं|अभक्तत्वं]] न्याय-अविरोधश् च भवति, "बहिष्कुलायाद् अमृतश् चरित्वा" इति मुख्यं स्यात्, तपो-बल-सृष्टैर् देहान्तरैस् सौभरेर् इव ईश्वर-सृष्ट-देहान्तरेण ज्ञान-अधिष्ठितेन बहिर्-वृत्त्युपपत्तेः, तस्मिँश् च देहान्तरे चक्षुरादीनां विद्यमानत्वान् न दुर्निरूप-निमित्तत्वम्, तेषां चक्षुरादीनां स्वाप्नार्थ-मात्र-ग्रहण-योग्यत्वात्, देशान्तर-गत-विशेषान्तर-प्रश्ने प्रतिवचन-अभावोपपत्तिः देश-काल-विपर्यासश् च घटते स्वप्ने ईश्वर-सृष्टैस् तदेकानुभाव्यैर् आदित्य-गत्याद्युपाधि-विशेषैर् अवच्छिन्नानां दिक्-कालानां तत्-तत्-स्वप्न-द्रष्टृ-पुरुषापेक्षया तथाभावोपपत्तेः, जागरित-अवस्थायाम् अपि हि प्राच्यादयः प्रातरादयश् च देश-काल-विशेषा आपेक्षिका भवन्ति । ननु यत्र प्रबोध-समये रथो दृश्यते तत्रैव स्वप्ने कथं गज-अवस्थां मिथ्यात्वेन विना घटत इति चेन् न स्वाप्नार्थानां जाग्रद्-दृश्य-पदार्थैः प्रतिघातानर्हत्वात् अनिर्वाच्यस्य गजादेर् अपि तथात्वं वक्तव्यं तन् निर्वाच्य-पक्षे ऽपि समानम्, कथं मूर्त्त-द्वयस्य मिथो ऽप्रतिघातकत्वम् इति चेत्- वयम् अप्य् अनिर्वचनीय-वादिनं त्वाम् एव पृच्छामः- कथम् इति, अर्थाभावाद् उपपन्नम् इति चेत्, अविषय-ख्यातिः स्यात्, अपसिद्धान्तश् च, दोष-वशाद् अनिर्वचनीयम् अर्थान्तरं जातम् इति भवतां प्रकिया अतश् चोद्य-परिहारौ समानौ, अनिर्वचनीयत्वाद् उपपन्नम् इति चेत् निर्वचनीयत्वान् ममाप्य् उपपत्तिः, अनिर्वचनीय-निर्वचनीययोर् मिथः प्रतिघातकत्वाभावः शुक्ति-रजतादिषु दृश्यत इति चेत् निर्वचनीययोर् अपि मिथो ऽभिद्यातत्त्वाभावो वाथ्व्-आकाशादिषु दृष्टः, सूक्ष्मत्वाद् अप्रतिघात इति चेत्, स्वाप्नार्थानाम् अपि सूक्ष्मत्व-सम्भवाद् अप्रतिघातः, मूर्त्तं चेन् मूर्त्तान्तर-प्रतिघातार्हम् इति चायुक्तम्- मूर्त्तत्वम् असर्वगतत्वं चेत्- गुणादिषु व्यभिचारः, न हि रूप-रसादिकं परस्परेण वा द्रव्येण वा प्रतिहन्यते असर्वगत-द्रव्यत्वं मूर्तत्वं चेत्- गगने व्यभिचारः, न हि गगनं घटादिभिः प्रतिहन्यते, गगनं चासर्वगतं वेदान्तिनाम्- आद्यन्तवत्त्वात्, दश-गुण-आवरणान्तर-परिच्छिन्नत्वाच् च स्पर्श-वत्त्वं मूर्त्तत्वम् इति चेत्- तदानीम् अपि न प्रतिहन्तव्यत्व-नियमः, गगनेन घटस्याप्रतिघातात्, स्पर्श-वद्-द्वयं मिथः-प्रतिघातीति चेन् न- वायु-आलोकयोर् व्यभिचारात्, रूपि-द्वयं मिथः प्रतिघातीति चेन् न- सलिल-आलोकयोर् व्यभिचारात्, आलोको ह्य् अगाध-स्वच्छ-जलेनाप्रतिघातात् तद्-अन्तर्गतान् पदार्थान् स्वयम् अन्तर्गतः प्रकाशयति, न ह्य् आलोकम् अनपेक्ष्य जल-गतं वस्तु द्रष्टुं शक्यं तमसि तद्-दर्शनाभावात्, न चाप्य् अवयवानां विरलत्वाद् आलोक इव आलोक-प्रवेशः, ऊर्ध्व-अधर-भावेन दक्षिण-उत्तर-आदि-भावेन च संयुक्तानां द्रव्याणां जल-अवयवानां निम्न-पातितया निरुध्यमानतया द्रवतया च सच्-छिद्रत्वानुपपत्तेः, अतो रूपि-द्वयस्य मिथः प्रतिघात-नियमाभावात् स्वाप्न-गजादीनां प्रतिघातानर्हत्व-सम्भवान् न दुर्निरूपत्वम्, अतः श्रुति-न्याय-सूत्र-अक्षर-सामञ्जस्यम् अस्मत्-पक्ष एवोपपन्नम् । अपरे ऽपि ईश्वर-सृष्टत्वात् सत्यत्वं पूर्व-पक्षीकृत्य देशादिभिर् अनभव्यक्ततया मिथ्यात्वम् आहुः, तत्रापि सूत्रास्वारस्यं परेषाम् इव स्यात्, माया-मात्र-शब्दो निरालम्बन-ज्ञान-वाचीत्य् अप्य् अयुक्तं श्रुतिस्थ-रथादि-शब्दानां रथादि-ज्ञान-वाचित्वाभावात्, दुःख-प्रतिभासात् स्वाप्न-सृष्टिर् जीवस्येति चासङ्गतं- जाग्रद्-द्रष्ट-पृथिव्याद्यर्थानां च दुःख-हेतुत्व-दर्शनेन जीव-सृष्टत्व-प्रसङ्गात्, ईश्वर-सृष्टत्व-श्रुति-स्वारस्यं तु स्वाप्नार्थेष्व् अपि तुल्यम् । अन्ये तु सृजत इति स्वातन्त्र्येण जीवस्य कर्तृत्वावगमात्, स्वस्य स्वयम् एव मायया मोहनायोगात् जीवस्य सत्य-सङ्कल्पत्वाच् च, सत्या सृष्टिर् इति पूर्व-पक्षं कृत्वा स्वातन्त्र्योपदेशस्य भ्रान्ति-सिद्ध-अनुवाद-रूपत्वात्, सङ्कल्पानाविर्भावात्, सूचकत्वादिभिः, पुरुष-शब्दाच् च, परो माया-रूपेण सृजति, जीवः प्रेक्षकः, माया-रूपेण सृष्टिश् च विषय-शून्य-प्रतिभास-मात्र-सृष्टिर् इति वदन्ति । तत्र "पराभिध्यानाद्" इत्यादि-सूत्र-द्वय-योजनायाम् अस्वारस्यं पूर्ववद् अनुसन्धेयम् । श्रुतौ चानुपयोग-विरोधाभावे ऽपि माया-शब्दस्य मन्त्रौषधादिषु [[प्रयुक्त्तस्य|प्रयुक्तस्य]] [[निविर्षयज्ञानवाचित्वाभावाच्छ्रुतिवाक्यगतरथादिशब्दानां|निर्विषय-ज्ञान-वाचित्वाभावाच् छ्रुति-वाक्य-गत-रथादि-शब्दानां]] प्रतिभास-वाचित्वाभावाच् च तन्-मतम् अनुपपन्नम्, सूत्र-क्रमश् च यथा-भाष्यम् एव समुचितः, मिथ्यात्व-समर्थन-परत्वे ऽनुपपन्ने ऽनभिव्यक्त-स्वरूपत्व-शब्दस्यापि जीवस्य तिरोहित-स्वरूपता-परत्वे तिरोधान-विषय-सूत्र-द्वयस्य तद्-आसत्तेर् उपपन्नत्वाद् धेत्वन्तर-अभिधायिनः "सूचकश् च" इति सूत्रस्य [[तद्वयवधायकत्वादपि|तद्-व्यवधायकत्वाद् अपि]] चरम-भावित्वोपपत्तेश् च ॥ ॥

**॥ सन्ध्याधिकरणं समाप्तम् ॥**