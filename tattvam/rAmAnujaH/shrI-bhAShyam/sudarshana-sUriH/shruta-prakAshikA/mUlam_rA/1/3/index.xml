<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/</link>
    <description>Recent content in &#43;३ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/index.xml" rel="self" type="application/rss+xml" />
    <item>
      <title>18 द्युभ्वाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/18_dyubhvAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/18_dyubhvAdyadhikaraNam/</guid>
      <description>&lt;p&gt;एवमस्पष्टजीवलिङ्गकानि वाक्यानि परमात्मपरत्वेन निर्णीतानि । अथ स्पष्टजीवलिङ्गकानि विचार्यन्त इति पादसङ्गतिः । पूर्वस्मिन्नधिकरणे द्युपृथिव्यादिसम्बन्धिनः परमात्मत्वमुक्तम्, द्युपृथिव्यादिसम्बन्धित्वं परमात्मव्यतिरिक्तस्य दृश्यत इति शङ्कया अनन्तराधिकरणारम्भ इत्यवान्तरसङ्गतिः । यद्वा &amp;ldquo;अदृश्यत्वादिगुणक&amp;rdquo; इत्यधिकरणे त्रैलोक्यशरीरत्वेन परमात्मत्वे साधिते तच्छरीरकत्वमपरमात्मनोऽपि दृश्यत इति शङ्कायां वैन्वानराधिकरणं प्राप्तम् । अथास्यामेवोपनिषदि कतिपयवाक्यानां परमात्मव्यतिरिक्तपरत्वशङ्कायामदृश्यत्वादिगुणकचिन्तनस्यासमाप्तिबुध्द्या तृतीयपादाद्याधिकरणमदृश्यत्वानिगुणकनिरूपणात्पृथक्कृत्य तृतीयपादे निवेशितम् । पादभेदस्य स्पष्टास्पष्टजीवलिङ्गतानिबन्धनत्वात् । ॥ द्युभ्वाद्यायतनं स्वशब्दात् ॥ व्द्याद्यायतनमित्येतावति वक्तव्येऽपि द्युभ्वादीत्युक्तेरयं भावः, ऊद्र्ध्वा अधराश्चेतिकोटीद्वयान्तर्गता लोकाः, तत्प्रदर्शनार्थौ द्युभूशब्दाविति । विषयमाह - आथर्वणिका इति । तत्रेति - किं द्युपृथिव्याद्यायतनं जीवः, उत परमात्मा ? इति विचारः । तदर्थं यस्मिन्द्यौरित्यादिवाक्यजातं किमदृश्यत्वादिगुणकप्रकरणाद्भिन्नम्, उताभिन्नम् ? तदर्थं मनःप्राणादिसम्बन्धः किमुपकरणोपकरणित्वलक्षणः, उताधाराधेयभावलक्षणः ? तदर्थं द्युपृथिव्याद्यायतनत्वामृतसेतुत्वादिधर्माः किं कर्मफलात्तुर्जीवस्य सम्भवन्ति, उतानश्नतः ? इति । यदा कमर्फलात्तुर्भवन्ति तदा मनआदिसम्बन्धस्य करणतद्वत्तारूपतया तस्य परप्रकरणविच्छेदकत्वेन द्युभ्वाद्यायतनं जीवस्यात्, यदाऽमृतसेतुत्वादयोऽनश्नतो धर्मास्तदा मनआदिसम्बन्धस्य आधाराधेयभावरूपत्वेन परप्रकरणाविच्छेदाद्द्युपृथिव्याद्यायतनं परमात्मेति फलितं स्यात् । अरा इवेत्यादेरनन्तरश्लोकस्य द्युभ्वाद्यायतनविषयत्वं दर्शयन् जीवलिङ्गमाह - पूर्ववाक्येति । लिङ्गान्तरमाह - मुनरपि स एष इति । ततः किमित्यत्राह -&lt;/p&gt;</description>
    </item>
    <item>
      <title>19 भूमाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/19_bhUmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/19_bhUmAdhikaraNam/</guid>
      <description>&lt;p&gt;॥ भूमा सम्प्रसादादध्युपदेशात् ॥ परमात्मप्रकरणाविच्छेदेन परमात्मपरत्वं साधितम्, तर्हि जीवप्रकरणाविच्छेदेन जीवपरत्वमिति शङ्कोत्थानात् सङ्गतिः, इयं प्रमाणद्वारिका पूर्वम् &amp;ldquo;ओतं मनस्सह प्राणैश्च सर्वैः&amp;rdquo; इति प्राणसम्बन्धिनः परमात्मत्वमुक्तम्, अत्र प्राणसम्बन्धिन एव हिंसायोग्यत्वश्रवणाज्जीवत्वं प्रतीयत इत्यर्थद्वारा च सङ्गतिः । विषयमाह इदमिति । भूमशब्दस्य रूढितोऽवयवशक्तया वा जीवपरमात्मोपस्थापकत्वसम्भवे हि प्रत्यगात्मा वा परमात्मा वा भूमशब्दवाच्य इति संशयोदयः, अन्यथा भूमशब्दस्य कोऽर्थ इति हि वक्तव्यम्; अतो विशेषविषयसंशयसम्भवप्रदर्शनाय भूमशब्दव्युत्पत्तिप्रकारमनुसरन्विचारविषयसंशयसिद्धिं दर्शयति - अत्रायं भूमशब्द इति । भावप्रत्ययान्तत्वमुपपादयति - तथा हीति । आकृतिगणत्वव्यावृत्त्यर्थं पठ्यत इत्युक्तम् । बहोरित्यादि - बहुशब्दात्परस्य प्रत्ययस्यादेरचो लोपः, &amp;ldquo;आदेः परस्य&amp;rdquo; इति सूत्रवशात् बहुशब्दस्य भूशब्दादेशश्चेत्येवं प्रकृतिप्रत्यययोर्विकारः । &amp;ldquo;बहवः पुरुषा राजन्नुताहो एक एव नु&amp;rdquo; &amp;ldquo;द्य्वेकयोर्द्विवचनैकवचने&amp;rdquo; &amp;ldquo;बहुषु बहुवचनम्&amp;rdquo; इतिसङ्खयायामपि प्रयोगे दृश्यते ।&lt;/p&gt;</description>
    </item>
    <item>
      <title>20 अक्षराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/20_axarAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/20_axarAdhikaraNam/</guid>
      <description>&lt;p&gt;॥ अक्षरमम्बरान्तधृतेः ॥ पूर्वाधिकरणे स्वे महिमिन प्रतिष्ठितत्वमुक्तम्, तत्तु परमात्मव्यतिरिक्तस्य श्रूयत इति शङ्कया सङ्गतिः । वर्णो वा परमेश्वरो वेति विचार इति परैयदुक्तम् तदयुक्तम्; वर्णानामह्नस्वत्वादीर्घत्वाद्यनुपपत्तेः स्नेहलौहित्यच्छायादिधर्माप्रसङ्गाच्चेत्यभिप्रायेणाच्छायामित्यन्तं विषयवाक्यमुपात्तम् । प्रसङ्गाभावेऽपि प्रतिषेधस्सम्भवति, यथा &amp;ldquo;नान्तरिक्षे न दिवि&amp;rdquo; इत्यग्निचयननिषेध इति चेन्न, निषेधस्य प्रसक्तविषयताया एव स्वतः प्राप्तत्वात्,&lt;/p&gt;&#xA;&lt;p&gt;गत्यन्तराभावे ह्यप्रसक्तविषयत्वाश्रयणम्, नान्यदा । संशयमाह - तत्रेति । अक्षरं प्रधानं वा जीवो वा परमात्मा वेति संशयः । तदर्थं लौकिकप्रमाणविषये शब्दप्रतीतिशैघय्रमस्ति, नेति । &amp;ldquo;कस्मिन्नु खल्वाकाश ओतश्च प्रोतश्च&amp;rdquo; इत्यत्राकाशशब्दनिर्दिष्टः किं भूताकाशः ? उताव्याकृताकाशः ? इति । धारणं च किं सत्तामात्रेण ? उत प्रशासनेन ? इति च । यदा प्रतीतिशैघ्य्रमस्ति, आकाशशब्दवाच्यश्च भूताकाशः, धारणं च सत्तया स्यात् तदा तद्धारणस्य प्रधानेऽसम्भवात्तद्धारकमक्षरं प्रधानम्, यदा आकाशशब्दवाच्योऽव्याकृताकाशः धारणं च सत्तामात्रेण तदा जीवेऽपि तत्सम्भवात्तद्धारकमक्षरं जीवः । यदा शब्दप्रतीतिशैघ्य्रस्य लौकिकप्रमाणगोचरत्वमप्रयोजकम्, आकाशशब्दवाच्यश्चाव्याकृताकाशः, धारणं प्रशासनेन तदा तस्य जीवेष्वसम्भवात्तदाधारभूतमक्षरं परमात्मेति राद्धान्ते फलफलिभावः । सिद्धान्ती शङ्कते - यया तदक्षरमिति । अथवा पार्श्वस्थचोद्यम् । तदा परस्मिन्नित्युपलक्षणं जीवेऽपीति द्रष्टव्यम्, &amp;ldquo;कूटस्थोऽक्षर उच्यते&amp;rdquo; इत्यादिदर्शनात् । परिहरति - न प्रमाणान्तरेति । अनुमानस्य प्रत्यक्षमात्रापेक्षा, श्रुतेस्तु व्युत्पत्त्यादौ उभयापेक्षाऽस्ति, अत आनुमानिकादक्षराच्छ्रुतिप्रतिपन्नस्य विलम्ब इति लौकिकालौकिकमोर्लौकिकस्य प्रसिद्धिप्राथम्यात्प्राबल्यम् श्रुतिलिङ्गादिष्वपि हि शीघ्रधीहेतुत्वात् प्राबल्यमिति भावः । ननु &amp;ldquo;सर्वाणि ह वा इमानि भूतान्याकाशादेव समुत्पद्यन्ते&amp;rdquo; इत्यत्र आकाशशब्दस्य भूताकाशे प्रसिद्धिप्राचुर्येऽपि ब्रह्मविषयत्वं दशिर्तम्,अत्राप्यक्षरशब्दे तथा किं न स्यादित्यत्राह - प्रतीतेति । अक्षरशब्दस्य प्रधाने प्रयोगदर्शनात् अस्थूलत्वाद्यन्वयात् परब्रह्मणि प्रसिद्धत्वे सत्यपि प्रमाणान्तरप्रसिध्द्या प्रथमप्रतीतस्य परिग्रहे विरोधाभावादाकाशकारणप्रश्नस्योत्तरत्वेनोच्यमानत्वाच्च प्रधानपरत्वमित्यर्थः । राद्धान्तमाह - अक्षरमित्यादिना । अम्बरान्तशब्दं केचित् बहुव्रीहितया व्याचक्षते, अम्बरम्- आकाशः, अन्तः अवसानम् एषां तेषां पृथिव्यादीनां धृतेरिति हेत्वर्थ इति । तत्प्रधानव्यतिरेकप्रतिज्ञायामकिञ्चित्करमित्यभिप्रायेण षष्ठीतत्पुरुषं व्याचष्टे - अम्बरस्य आकाशस्येति अन्तशब्दोऽवधिवचनः । कार्यस्याम्बरस्य देशतः कालतश्चावधिः कारणम्, नियतपूर्वभाविनः कारणत्वात्कायर्ं प्रति कारणतत्त्वानामावरणतया बहिर्विद्यमानत्वाच्च; अतोऽम्बरान्तशब्दोऽव्याकृतवाचीति भावः । न ह्यत्राम्बरान्तवाचिशब्दः श्रूयत&lt;/p&gt;</description>
    </item>
    <item>
      <title>21 ईक्षतिकर्माधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/21_IxatikarmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/21_IxatikarmAdhikaraNam/</guid>
      <description>&lt;p&gt;॥ ईक्षतिकर्मव्यपदेशात्सः ॥ अत्र स इत्युक्तिरस्मिन् पादे सर्वाधिकरणेषु साध्यप्रतिज्ञानुवृत्त्यथा, यथा प्रथमपादे &amp;ldquo;भेदव्यपदेशाच्चान्य&amp;rdquo; इत्यन्यशब्दोक्तिः &amp;ldquo;यथा च द्वितीये&amp;rdquo; &amp;ldquo;अत एव च स ब्रह्मा&amp;rdquo; इति ब्रह्मशब्दोक्तिः, यथा चतुर्थे &amp;ldquo;वदतीति चेन्न प्राज्ञो हि प्रकरणात्&amp;rdquo; इति प्राज्ञशब्दोक्तिश्च तद्वत् । पूर्वम् &amp;ldquo;अदृष्टं द्रष्ट्रिति परमात्मनो द्रष्टृत्वमुक्तं तर्हीक्षतिकर्मत्वेनोक्तो न परमात्मेति शङ्कया सङ्गतिः । यद्वा पूर्वाधिकरणे अथविरोधेनाकाशशब्दस्याम्बरान्तपरत्वमुक्तं तथा अन्तरिक्षशब्दस्य न मुखान्तरेण निर्वाहस्सुसच इति शङ्कया सङ्गतिः । यद्वा आकाशशब्दस्य अम्बरान्तपरत्ववत् ब्रह्मलोकशब्दस्य नान्यथा निर्वाहोऽस्तीति शङ्कया सङ्गतिः । &amp;ldquo;ससामभिरुन्नीयते&amp;rdquo; &amp;ldquo;एतत्साम गायन्नास्ते&amp;rdquo; इतिवत् सामगानसहितैरित्यर्थः । यद्वा सान्त्ववादयुक्तैरातिवाहिकैरुन्नीयत इत्यर्थः । परैरीक्षतिकर्मणः परमात्मत्वं व्यवस्थाप्य ध्यायतेस्ततो भिन्नविषयतया पूर्वपक्षं कृत्वा एकविषयतया सिद्धान्त उक्तः, तदनुपपन्नमित्यभिप्रायेणाह - अत्र ध्ययतीति । यथोपासनफलप्राप्तिन्यायात् ध्यायतिकर्मैवेक्षतिकर्म एकत्र &amp;ldquo;परं पुरुषम्&amp;rdquo; अन्यत्र &amp;ldquo;परात्परं पुरुष&amp;quot;मिति च श्रूयते अतो न विषयैक्यमित्यत्राह - परं पुरुषमिति । यत्र पञ्चम्यन्तपदं नास्ति तत्राप्यर्थसामर्थ्यात्तत्प्राप्नोतीति भावः।&lt;/p&gt;</description>
    </item>
    <item>
      <title>22 दहराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/22_daharAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/22_daharAdhikaraNam/</guid>
      <description>&lt;p&gt;॥ दहर उत्तरेभ्यः ॥ पूर्वाधिकरणे &amp;ldquo;परात्परं पुरिशयं पुरुष&amp;rdquo; मित्युक्तस्य परमात्मत्वं साधितम्, अत्र पुरिशयस्याकाशशम्दवाच्यस्यापरमात्मत्वं निरस्यते इति सङ्गतिः । पूर्वं ब्रह्मलोकशब्दस्य परमात्मस्थानपरत्वमुक्तम्, तद्वदिहापि&lt;/p&gt;&#xA;&lt;p&gt;ब्रह्मलोकशब्दब्रह्मपुरशब्दयोः स्थानपरत्वं स्यादिति शङ्कया सङ्गतिः, पूर्वत्रान्तरिक्षशब्दस्य प्रसिद्धान्तरिक्षपरत्वं व्यावत्तिर्तम् ; एवं दहराकाशशब्दस्य प्रसिद्धाकाशादन्यपरत्वमुच्यत इति सङ्गतिः । तर्हि &amp;ldquo;अक्षरमम्बरान्तधृते&amp;rdquo; रित्यस्यानन्तरं दहरादिकरणं प्राप्तम्, उभयत्राकाशशब्दस्य विषयवाक्येषु श्रुतत्वात् । ईक्षतिकर्मेत्यधिकरणं दहरादिकरणानन्तर्यमर्हाते,तत्र ह्यन्तरिक्षशब्दः श्रूयते, न त्वाकाशशब्दइति चेन्न; अक्षरेक्षतिकर्माधिकरणयोः आकाशान्तरिक्षशब्दवाच्यादर्थान्तरस्य परमात्मनिणर्येन परस्परसङ्गत्यतिशयात् । दहराधिकरणे त्वाकाशशब्दवाच्यस्यैव परमात्मत्वं विवक्षितमित्यस्य पूर्वाधिकरणद्वयानन्तरत्वं युक्तम् । विषयादिकं दर्शयति - इदमित्यादिना । परस्मिन्नन्वेष्टव्यान्तरप्रतीत्यनुपपत्तेः पक्षान्तरद्वयेऽप्युपमानोपमेयभावाद्यनुपपत्तेश्च संशयः । किं दहराकाशो भूताकाशः, उत जीवः, अथ परमात्मा ? इति । तदर्थमन्वेष्टव्यान्तरनिर्द्देशः किं दहराकाशस्य परमात्मत्मविरोधि, उत न ? तस्मिन्यदन्तरिति निर्द्देशः किं दहराकाशस्य गुणजातविषयः, उतार्थान्तरपरः ? एष आत्मेतिवाक्योक्तमपहतपाप्मत्वादिकं किं प्रजापतिवाक्योक्तजीवधर्मः, उत न ? जीवधर्मत्वेऽपहतपाप्मत्वादिश्रुतिस्वारस्यमस्ति, न ? इति विचारः । यदा तस्मिन्पदन्तरितिनिर्देशोऽर्थान्तरपरः तदाऽन्वेष्टव्यशब्दस्य विषयत्वाभावेन दहराकाशस्य भूताकाशत्वं स्यात्, यदा एष आत्मेति वाक्योक्तगुणाष्टकस्य प्रजापतिवाक्योक्तजीवधर्मत्वे स्वारस्यमस्ति तदानीम् एष आत्मेतिवाक्यस्य जीवविषयतया दहराकाशो जीवः स्यादिति पूर्वपक्षे फलफलिभावः । यदा तस्मिनूयदन्तरिति&lt;/p&gt;</description>
    </item>
    <item>
      <title>23 प्रमिताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/23_pramitAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/23_pramitAdhikaraNam/</guid>
      <description>&lt;p&gt;॥ शब्दादेव प्रमितः ॥ अल्पश्रुतेरिति चेदित्यत्राल्पपरिमाणत्वं भगवत इत्युक्तम् । अथाल्पपरिमाणत्वविशेषः परमात्मव्यतिरिक्तस्य दृश्यत इति शङ्काया सङ्गतिः । &amp;ldquo;शुक्रममृत&amp;quot;मित्यन्तं विषयवाक्यमुपाददानस्यायं भावः- अङ्गष्ठप्रमितत्वमात्रं श्रुतम्, नतु स्थानविशेषः, न चोपासनम्; अतः परमात्मपरत्वानादरेण जीवपरत्वं शङ्कयते इति पूर्वपक्षं केचिदाहुः । तदयुक्तम्; &amp;ldquo;सदा जनानां हृदये सन्निविष्टः तं विद्याच्छुक्रममृत&amp;quot;मित्यनन्तरवाक्ये स्थानोपासनावगमात् तदनवगमस्य हेतुत्वकथनायोगादिति । परमात्मनोऽङ्गुष्ठपरिमितत्वानुपपत्तेर्जीवस्य सर्वेशानत्वानुपपत्तेश्च संशयः । अङ्गुष्ठप्रमितः किं प्रत्यगात्मा ? उत परमात्मेति । तदर्थमीशानत्वं किं देहेन्द्रियाद्यपेक्षम्, उत सर्वापेक्षम् ?&lt;/p&gt;&#xA;&lt;p&gt;इति । उपक्रमावगतं प्रमितत्वं किमीशानत्वलिङ्गस्वारस्यविरोधि ? उत अविरोधीति । तत्प्रमितत्वं किं जीवे समञ्जसम् उतोभयत्रासमञ्जसमिति । यदा जीवे समञ्चसं तदानीं स्वसामञ्जस्यसिद्धयर्थमुपक्रमावगतं प्रतितत्वमीशानत्वलिङ्गस्वारस्यविरोधीति ईशानत्वस्य देहेन्द्रियाद्यपेक्षत्वादङ्गुष्ठप्रमितो जीव इति पूर्वः पक्षः । यदोभयमत्र प्रमितत्वमसमञ्जसं तदा प्रत्यगात्मन्यपि स्वारस्यासिद्धेस्तदर्थमीशानत्वलिङ्गस्वारस्यानुपरोधकत्वादीशानत्वं सर्वापेक्षमिति अङ्गुष्ठप्रमितः परमात्मेति राद्धान्ते फलफलिभावः । कृत्वा चिन्तेयम्, परमात्मनोऽन्यत्राङ्गुष्ठप्रमितत्वश्रवणाभावमभ्युपगम्यानेनैव वाक्येनाङ्गुष्ठप्रमितत्वं किं सिध्यति, उत न ? इति विचायर्ते । अन्यत्राङ्गुष्ठप्रमितत्वं भगवतः श्रूयते, श्वेताश्वतरे &amp;ldquo;अङ्गुष्ठमात्रः पुरुषोऽन्तरात्मा सदा जनानां हृदये सन्निविष्टः । हृदा मनीषा मनसाऽभिक२प्तो य एनं विदुरमृतास्ते भवन्ति&amp;rdquo; इति । तैत्तरीये च &amp;ldquo;अङ्गुष्ठमात्रः पुरुषोऽङ्गुष्ठं च समाश्रितः । ईशः सर्वस्य जगतः प्रभुः प्रीणाति विश्वभुक्&amp;rdquo; इति । अन्तरात्मत्वं मोक्षप्रदत्वं सर्वस्य जगत ईशत्वमपि हि तत्र श्रुतम् । यदा सर्वजगच्छब्दादिकमपि क्लिष्टं कृत्वा तावपि मन्त्रौ विवादास्पदीकृतौ, तदानीं न कृत्वा चिन्तेयम् । ननु जीवस्याप्याराग्रमात्रस्याङ्गुष्ठमात्रत्वममुख्यम् अत उपासनार्थमिति निर्वाह्यम्, तत्परमात्मपरत्वेऽपि सम्भवति, उपासनार्थमल्पपरिमाणत्वं परस्यापि हि श्रुतम्, तत्कथं जीवत्वशङ्केत्यत्राह - न चेति । प्राणाधिपस्य कर्मवश्यस्याङ्गुष्ठमात्रत्वममुख्यमपि हि श्रुतम्, न तु परमात्मनः, अतो जीवस्य बुद्धिस्थत्वात्तस्य प्रतिपाद्यत्वशङ्केत्यर्थः । ईशानत्वं कथमित्यत्राह - एवं निश्चित इति । राद्धान्ते- ननु भूतभव्यस्येशान इति वाक्यम्, तच्च प्रमितत्वलिङ्गाद्दुर्बलम् । नैवम्; ईशानशब्दस्यैव शब्दशब्देन विवक्षितत्वात् । ईशानशब्दस्य देहेन्द्रियाद्यपेक्षया सङ्गोचस्य अनुपपत्तिस्फोरणार्थमीशानो भूतभव्यस्येतिशब्दादेवेति भूतभव्यशब्दोपादानम् । किमीश्वरः, किं जीवः ? इति विचारे नेश्वरसम्बन्धिलिङ्गान्निर्णयः, किं त्वीशत्ववाचिशब्दादेवेत्येवकाराभिप्रायः । यद्वा पूर्वपक्ष्यभिप्रेताया ईशानशब्दान्यथासिद्धेः प्रतिक्षेप एवकाराभिप्रेतः । तं दर्शयति- न च भूतभव्यस्येति । उत्तरसूत्रस्य शङ्कामाह - कथं तर्हीति ।&lt;/p&gt;</description>
    </item>
    <item>
      <title>24 देवताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/24_devatAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/24_devatAdhikaraNam/</guid>
      <description>&lt;p&gt;॥ तदुपर्यपि बादरायणस्सम्भवात् ॥ प्रसङ्गात्सङ्गतिमाह - परस्येति । मनुष्याधिकारत्वादित्यत्र मनुष्यशब्देन तिर्यङ्यात्रं व्यावर्तितम्, उत देवादिरपीति बुभुत्सया सङ्गतिरित्यर्थः । किं ब्रह्मविद्यायां देवादीनामधिकारोऽस्ति, नेति विचारः । तदर्थं किं तेषां साङ्गब्रह्मविद्योपसंहारसामर्थ्यमस्ति, नेति । तदर्थं किं तेषां विग्रहवत्त्वं सम्भवति, नेति । किं तद्विग्रहप्रतिपादकमन्त्रार्थवादानां तत्परत्वं सम्भवति, नेति । किं मन्त्रार्थवादानाम् अनुष्ठेयार्थप्रकाशनस्तुतिपरत्वं विग्रहादिविवक्षाविरोधि, उत नेति । किं विग्रहादिमत्त्वमनुष्ठेयार्थप्रकाशनस्तुत्योरुभयोगि, नेति । यदाऽनुपयोगि तदाऽनुष्ठेयार्थप्रकाशनस्तुतिपरत्वस्य विग्रहादिविवक्षाविरोधितया मन्त्रार्थवादानां देवताविग्रहादिपरत्वाभावेन देवानां विग्रहविरहेण सामर्थ्याभावात्तदनधिकार इति फलितम् । यदोपयोगि तदाऽनुष्ठेयप्रकाशनस्तुतिपरत्वस्य विग्रहादिविवक्षानुगुणतया मन्त्रार्थवादानं तत्परत्वेन देवानां विग्रहवत्तया साङ्गब्रह्मविदयोपसंहारसामर्थ्यादस्ति ब्रह्मविद्याधिकार इति फलितम् । सामर्थ्याभावादिति - अर्थित्वाभावस्याप्युपलक्षणमेतत् । सामर्थ्याभावमुपपादयति - नहीति । उपसंहारः- अनुष्ठानम् । अशरीरत्वं कथमित्यत्राह - न चेति । वेदान्ताः प्रमाणं स्युरित्यत्राह - यद्यपीति । प्रयोजनपयर्वसायितयैव हिशब्दस्य प्रामाण्यम्, तत्र पूर्वभागवचसां प्रवृत्तिनिवृत्तिरूपप्रयोजनपर्यवसानात् तत्र तात्पर्यम्, ब्रह्मणः पुरुषार्थरूपतया तत्र वेदान्तानां तात्पर्यम्, देवादीनां विग्रहेषु तथात्वाभावान्न तात्पर्यमित्यर्थः । पूर्वभागे मन्त्रार्थबादास्तत्र प्रमाणमित्यत्राह - मन्त्रार्थवादास्त्विति । मन्त्राश्चार्थवादाश्चेत्यर्थः । अन्यपरत्वादिति । अनुष्ठेयार्थप्रकाशनस्तुत्योरन्यपरत्वादित्यर्थः । मा सैत्सीदन्यपरेण मन्त्रार्थवादेन देवताविग्रहादि, किन्तु कर्मविधिभिस्त्वेव सेत्स्यति, कर्मणो द्रव्यदेवतानिरूप्यत्वात् क्षणध्वंसिनः कमर्णः कालान्तरभाविफलसाधनत्वनिर्वाहाय देवतैश्वर्यस्यापेक्षितत्वात् श्रुतहानेनाश्रुतापूर्वकल्पनायोगाच्चेत्यत आह - कमर्विधयश्चेति । अयमभिप्रायः- यद्यपि देवतावत्सु यागहोमादिकर्मसु देवतैश्वर्याङ्गीकारेणापि फलप्रदत्वनिर्वाहसम्भवः, तथापि दानतपःप्रभृतिषु देवतानामभावात् कल्पनीयमेवापूर्वम्, तथा च समानन्यायतया यागहोमादावप्यपूर्वमेव कल्प्यताम्, किमर्थवैशसेन । किञ्च&lt;/p&gt;</description>
    </item>
    <item>
      <title>25 मध्वधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/25_madhvadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/25_madhvadhikaraNam/</guid>
      <description>&lt;p&gt;॥ मध्वादिष्वसम्भवादनधिकारं जैमिनिः ॥ पूर्वाधिकरणे उपासनसामान्ये देवतासामान्यस्याधिकारोऽस्तीत्युक्तम् । अथोपासनविशेषे देवताविशेषस्याधिकारो निरूप्यत इति सङ्गतिः । इममर्थमाह - ब्रह्मविद्यायामित्यादिना । इदमधिकरणं न मधुविद्यामात्रविषयम्, अपि तु ईदृशसर्ववाक्यविषयम्; अत एव हि मध्वादिष्विति आदिशब्दप्रयोग इत्यभिप्रेत्योक्तम् । येषूपासनेष्विति - किं मधुविद्यादिषु या देवतोपास्या तासु किं तस्या अधि&lt;/p&gt;&#xA;&lt;p&gt;कारोऽस्ति नेति विचारः । तदर्थम् &amp;ldquo;य एतदेवममृतं वेद&amp;rdquo; इति यच्छब्दः किं सङ्कोचेन वस्त्वादिव्यतिरिक्तविषयः, उतासङ्कुचितवृत्तिरिति । किं तस्या देवतायास्तद्विद्योपसंहारसामर्थ्यमस्ति, न ? इति । किं मधुविद्यायां वस्वादिदेवतामात्रमुपास्यम्, उत तदवस्थं ब्रह्म ? इति । किं वसुत्वमात्रं मधुविद्याफलम्, उत ब्रह्मप्राप्तिपर्यन्तवसुत्वमिति । यदा वसुत्वमात्रं फलं तदा वस्वादिदेवतामात्रस्योपास्यत्वेन तस्या देवतायास्तद्विद्योपसंहारसामर्थ्याभावात् यच्छब्दस्य तद्य्वतिरिक्तविषयत्वात्तत्रानधिकार इति । यदा ब्रह्मप्राप्तिपर्यन्तं वसुत्वं फलं तदा तदवस्थब्रह्मण उपास्यत्वेन तद्विद्योपसंहारसामथ्यर्ाद्यच्छब्दस्य तद्य्वतिरिक्तविषयत्वाभावात्तस्या देवतायास्तस्यां विद्यायामस्त्यधिकार इति । ननु तदवस्थब्रह्मण उपास्यतया सिद्धान्तश्चेत् प्रतर्दनविद्यान्यायेन गतार्थत्वादारम्भवैयथ्यर्म् । नैवम्; तत्र प्रतिपाद्य&lt;/p&gt;</description>
    </item>
    <item>
      <title>26 अपशूद्राधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/26_apashUdrAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/26_apashUdrAdhikaraNam/</guid>
      <description>&lt;p&gt;शुगस्य तदनादरश्रवणात्तदाद्रवणात् सूच्यते हि । मनुष्यव्यतिरिक्तवस्वादिदेवताविशेषाणामर्थित्वसामर्थ्यसंभवादधिकारोऽस्तीत्युक्तम् । अर्थार्थित्वसामर्थ्ययोः प्रयोजकत्वे मनुष्यविशेषाणां शूद्राणामप्यधिकारः स्यादिति शङ्कया सङ्गतिरित्याह - ब्रह्मविद्यामीति । किं ब्रह्मविद्यायां शूद्रस्याधिकारोऽस्ति, नेति विचारः । तदर्थं तस्य तदुपसंहारसामर्थ्यमस्ति, नेति । किं ब्रह्मविषयमनोवृत्तिरूपा ब्रह्मविद्याऽनधीतवेदस्यापि संभवति, नेति । किं वेदादेव ब्रह्मावगतिः, उत इतिहासपुराणाभ्यामपि संभवतीति । किं तयोर्वेदोपबृंहणं कुवर्तोरेव ब्रह्मावगतिहेतुत्वम्, उत स्वातन्त्रेणेति । किं जानश्रुतेः शूद्रेत्यामन्त्रणमितिहासपुराणयोर्निरपेक्षब्रह्मावबोधकत्वमुपोद्बलयति, नेति । किं तत्र शूद्रशब्दो रूढ्या जातिपरः, उत यौगिकतया शोकत्वपरः इति । यदा रूढः, तदा शूद्रशब्दस्य इतिहासपुराणयोर्नैरपेक्ष्योत्तम्भकतया तयोः स्वातन्त्र्ेण ब्रह्मावगतिहेतुत्वात् ब्रह्मविषयस्मृतिसन्ततिरनधीतवेदस्यापि संभवतीति सामर्थ्यलाभात् शूद्रस्याप्यधिकारः संभवतीति पूर्वः पक्षः । यदा शूद्रशब्दो यौगिकः, तदा शूद्रेत्यामन्त्रणस्य इतिहासपुराणयोर्बह्मावबोधननैरपेक्ष्यानवगमकतया स्वातन्त्र्ेण ब्रह्मावबोधकत्वाभावात् वेदादेव ब्रह्मावगतिरिति अनधीतवेदस्य तदसंभवेन सामर्थ्याभावान्न ब्रह्मोपासनाधिकार इति राद्धान्तः ।&lt;/p&gt;</description>
    </item>
    <item>
      <title>27 अर्थान्तरत्वादिव्यपदेशाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/27_arthAntaratvAdivyapadeshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/sudarshana-sUriH/shruta-prakAshikA/mUlam_rA/1/3/27_arthAntaratvAdivyapadeshAdhikaraNam/</guid>
      <description>&lt;p&gt;आकाशोऽर्थान्तरत्वादिव्यपदेशात् । पूर्वं दहराकाशस्य परब्रह्मत्वे साध्यमाने, &amp;ldquo;अल्पश्रुतेरिति चेत् तदुक्तम्&amp;rdquo; इति सूत्रेणाल्पश्रुतिः परिहृता । अल्पश्रुतिप्रसङ्गेनाङ्गुष्ठप्रमितस्य परत्वं साधितम् । तत्प्रसङ्गेनाधिकरणत्रयमुक्तम् । अथ पूर्वप्रकृतदहरविद्याया बुद्धिस्थत्वेन तदनन्तरभूतस्य, &amp;ldquo;आकाशो वै नाम&amp;rdquo; इत्यादिप्रकरणस्य जीवपरत्वमाशङ्क्य परिह्रियत इति सङ्गतिः । मुक्तस्य प्रकृतत्वान्मुक्तात्मपरमात्मविषयसंशयमाह किमयमिति ।&lt;/p&gt;&#xA;&lt;p&gt;परैस्तु भूताकाशः पूर्वपक्षितः । तथा च सति अनारम्भणीयतयैव स्यात्; आकाशस्तल्लिङ्गादित्यनेनैव चरितार्थत्वात् । तत्र हि, &amp;ldquo;अस्य लोकस्य का गतिरिति आकाश इति होवाच&amp;rdquo; इत्याकाशश्रुत्या भूताकाशपरत्वमाशङ्कय सर्वभूतकारणत्वज्वायस्त्वपरायणत्वादीनां भूताकाशेऽन्वयानर्हत्वात् बहुश आकाशशब्दाभ्यासे सत्यपि तद्बाधेन परमात्मपरत्वं निर्णीतम् । इहापि नामरूपयोर्निर्वोढृत्वब्रह्मशब्दामृतत्वादिभिराकाशस्य ब्रह्मत्वं निश्चीयते इति न वैषम्यम् । दहराकाशस्य तदन्तर्वत्यर्न्वेष्टव्यान्तरप्रतीतेरन्वेष्टव्यस्यैव तत्रत्यं परमात्मलिङ्गम्, न तु दहराकाशस्येति शङ्काविशेषसंभवात् दहराधिकरणोत्थानं युक्तम्; इह तु न तथा शङ्का दृश्यते । नन्ववकाशप्रदानद्वारा नामरूपनिर्वहणहेतुत्वमाकाशस्य युज्यते, अतः स्ववाक्ये परमात्मलिङ्गाभावो वैषम्यमिति । उच्यते । किमत्र स्ववाक्ये परमात्मलिङ्गाभावः स्वरसार्थस्वीकारेण&lt;/p&gt;</description>
    </item>
  </channel>
</rss>
