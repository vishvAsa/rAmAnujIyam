<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;मूलम् on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/vedArtha-sangrahaH/mUlam/</link>
    <description>Recent content in &#43;मूलम् on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/vedArtha-sangrahaH/mUlam/index.xml" rel="self" type="application/rss+xml" />
    <item>
      <title>वेदार्थसङ्ग्रह: Part I</title>
      <link>https://vishvAsa.github.io/rAmAnujIyam/tattvam/rAmAnujaH/vedArtha-sangrahaH/mUlam/01b/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedArtha-sangrahaH/mUlam/01b/</guid>
      <description>&lt;p&gt;&lt;strong&gt;॥ श्रीरस्तु ॥&lt;/strong&gt;&lt;/p&gt;&#xA;&lt;p&gt;&lt;strong&gt;॥ श्रीमते रामानुजाय नमः॥&lt;/strong&gt;&lt;/p&gt;&#xA;&lt;p&gt;&lt;strong&gt;श्रीभगवद्रामानुजविरचितः उपनिषदर्थसङ्ग्राहकः&lt;/strong&gt;&lt;/p&gt;&#xA;&lt;p&gt;&lt;strong&gt;वेदार्थसङ्ग्रहः&lt;/strong&gt;&lt;/p&gt;&#xA;&lt;h2 id=&#34;मङगलचरणम&#34;&gt;मङ्गलाचरणम्&lt;/h2&gt;&#xA;&lt;p&gt;अशेषचिदचिद्वस्तुशेषिणे शेषशायिने ।&lt;/p&gt;&#xA;&lt;p&gt;निर्मलानन्तकल्याणनिधये विष्णवे नमः ॥ १॥&lt;/p&gt;&#xA;&lt;p&gt;परं ब्रह्मैवाज्ञं भ्रमपरिगतं संसरति तत्&lt;/p&gt;&#xA;&lt;p&gt;परोपाध्यालीढं विवशमशुभस्यास्पदमिति ।&lt;/p&gt;&#xA;&lt;p&gt;श्रुतिन्यायापेतं जगति विततं मोहनमिदं&lt;/p&gt;&#xA;&lt;p&gt;तमो येनापास्तं स हि विजयते यामुनमुनिः ॥२॥&lt;/p&gt;&#xA;&lt;h2 id=&#34;सवसदधनतरथसर&#34;&gt;स्वसिद्धान्तार्थसारः&lt;/h2&gt;&#xA;&lt;p&gt;अशेषजगद्धितानुशासनश्रुतिनिकरशिरसि समधिगतोऽयमर्थः जीवपरमात्मयाथात्म्यज्ञान-पूर्वकवर्णाश्रमधर्मेतिकर्तव्यताक परमपुरुषचरणयुगलध्यानार्चनप्रणामादिरत्यर्थप्रियः तत्प्राप्तिफलः।&lt;/p&gt;&#xA;&lt;p&gt;अस्य जीवात्मनोऽनाद्यविद्यासञ्चितपुण्यपापरूपकर्मप्रवाहहेतुकब्रह्मादिसुरनरतिर्यक् स्थावरात्मकचतुर्विधदेहप्रवेशकृततत्तदभिमानजनितावर्जनीयभवभयविध्वंसनाय देहातिरिक्तात्म-स्वरूपतत्स्वभाव-तदन्तर्यामिपरमात्मस्वरूपतत्स्वभावतदुपासनतत्फलभूतात्मस्वरूपाविर्भावपूर्वक- अनवधिकातिशयानन्द-ब्रह्मानुभवज्ञापने प्रवृत्तं हि वेदान्तवाक्यजातम्, तत्त्वमसि (छा.उ.६.८.४) । अयमात्मा ब्रह्म । (बृ.उ.६.४.५) य आत्मनि तिष्ठन्नात्मनोऽन्तरो यमात्मा न वेद यस्यात्मा शरीरं य आत्मानमन्तरो यमयति स त आत्मान्तर्याम्यमृतः । (बृ.उ.मा.पा.५.७.२६) एष सर्वभूतान्तरात्माऽपहतपाप्मा दिव्यो देव एको नारायणः । (सुबा.उ.७) तमेतं वेदानुवचनेन ब्राह्मणा विविदिषन्ति यज्ञेन दानेन तपसानाशकेन । ब्रह्मविदाप्नोति परम्। तमेवं विद्वानमृत इह भवति नान्यः पन्था अयनाय विद्यते (तै.आ.पु.३.१२.१७) इत्यादिकम् ।&lt;/p&gt;</description>
    </item>
    <item>
      <title>वेदार्थसङ्ग्रह: Part II</title>
      <link>https://vishvAsa.github.io/rAmAnujIyam/tattvam/rAmAnujaH/vedArtha-sangrahaH/mUlam/02b/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedArtha-sangrahaH/mUlam/02b/</guid>
      <description>&lt;h5 id=&#34;वदरथसङगरह-continued&#34;&gt;&lt;strong&gt;वेदार्थसङ्ग्रहः (Continued)&lt;/strong&gt;&lt;/h5&gt;&#xA;&lt;h2 id=&#34;सरवसय-परमतमनयमयतव-वधनषधय-आनरथकयशङक-ततपरहरशच&#34;&gt;सर्वस्य परमात्मनियाम्यत्वे विधिनिषेधयोः आनर्थक्यशङ्का, तत्परिहारश्च&lt;/h2&gt;&#xA;&lt;p&gt;ननु च सर्वस्य जन्तोः परमात्मान्तर्यामी तन्नियाम्यं च सर्वमेवेत्युक्तम् । एवं च सति विधिनिषेधशास्त्राणामधिकारी न दृश्यते । यः स्वबुद्ध्यैव प्रवृत्तिनिवृत्तिशक्तः स एवं कुर्यान्न कुर्यादिति विधिनिषेधयोग्यः । न चैष दृश्यते । सर्वस्मिन् प्रवृत्तिजाते सर्वस्य प्रेरकः परमात्मा कारयितेति तस्य सर्वनियमनं प्रतिपादितम् । तथा च श्रूयते एष एव साधु कर्म कारयति ते यमेभ्यो लोकेभ्य उन्निनीषति (कौ.उ.३.६४) । एष एवासाधु कर्म कारयति तं यमधो निनीषतीति (कौ.उ.३.६४)। साध्वसाधुकर्मकारयितृत्वान्नैर्घृण्यं च ।&lt;/p&gt;</description>
    </item>
  </channel>
</rss>
