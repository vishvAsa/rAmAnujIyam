<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/4/4/</link>
    <description>Recent content in &#43;४ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/4/4/index.xml" rel="self" type="application/rss+xml" />
    <item>
      <title>28 संपद्याविर्भावाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/4/4/28_saMpadyAvirbhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/4/4/28_saMpadyAvirbhAvAdhikaraNam/</guid>
      <description>&lt;p&gt;सम्पद्याविर्भावः स्वेन शब्दात्। ॥4.4.1॥&lt;br&gt;&#xA;।। अथ चतुर्थाध्याये चतुर्थः पादः ।। *एवमेवैष संप्रसादोऽस्माच्छरीरात्समुत्थाय परं ज्योतिरूपसंपद्य स्वेन रुपेणाभिनिष्पद्यते * इति किं परं ज्योतिरूपसंपन्नस्य प्रत्यगात्मनस्स्वरूपाविर्भावलः&amp;quot; प्रतिपाद्यते, उतान्येन, साध्येन रूपेण संबन्ध इति संशयः। स्वस्वरूपस्य सुषुत्पादौ निरानन्दत्वद्र्शनात्, स्वरूपमात्रस्य मित्याविर्भूत्वाच्च, साध्येन सुखैकान्तेन रूपेण संबध्यते। एवं च * अभिनिष्पद्यते इति वचनं सङ्गच्छते। परं ज्योतिरूपसंपन्नस्य ह्यानन्दित्वं श्रूयते * रसं ह्येवायं लब्ध्वाऽऽनन्दी भवति * स एको ब्रह्मण आनन्दः, श्रोत्रियस्य चाकामहतस्य * इत्यदिषु। अतस्साध्येन रूपेणेति पूर्वः&amp;quot; पक्षः। राद्धान्तस्तु &amp;ndash; * स्वेन रूपेणाभिनिष्पद्यते * इति एको ब्रह्मणः आनन्दः, श्रोत्रियस्य चाकामहतस्य * इत्यादिषु। अतस्साध्येन पूर्वः पक्षः। राद्धान्तस्तु &amp;ndash; * स्वेन रूपेणाभिनिष्पद्यते * इति विशेषणात्स्वरूपाविर्भाघ एव। स्वरूपस्य चापहतपाप्मत्वादिगुणकतया प्रजापतिवाक्योदितस्य कर्मकृतदेहसंबन्धतत्कृततिरोधानस्य परज्योतिरुपसंपत्त्या सूक्ष्मदेहविनिर्मुक्तस्यासङ्कुचितज्ञानादिगुणकस्वरूपाविर्भावात् स्वयाथात्म्यनुभवपूर्वकानन्दब्रह्मानुभवस्संपत्स्यत ति &lt;em&gt;अभिनिष्पद्यते&lt;/em&gt;इति चोपपन्नम्। सूत्रार्थस्तु &amp;ndash; परं ज्योतिरुपसंपद्य स्वस्वरूपाविर्भावः&amp;quot; प्रतिपाद्यते कुतः?,स्वेनशब्दात् &amp;ndash; साध्यस्यापि रूपस्य स्वासाधारणत्वेन स्वेनेति विशेषणं ह्यनर्थकम्।।&lt;/p&gt;</description>
    </item>
    <item>
      <title>29 अविभागेनदृष्टत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/4/4/29_avibhAgenadRShTatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/4/4/29_avibhAgenadRShTatvAdhikaraNam/</guid>
      <description>&lt;p&gt;अविभागेन दृष्टत्वात्। ॥4.4.4॥&lt;br&gt;&#xA;किमयं मुक्तः आविर्भूतस्वरूपः प्रत्यगात्मा परं ब्रह्म स्वात्मनो विभक्तामनुभवति, उत स्वात्मनोऽप्यात्मतयाऽविभागेन * अहं ब्रह्मास्मीतीति संशयः। * निरञ्जनः परमं साम्यमुपैति * सोऽश्नुते सर्वाकान्मान् सह, ब्रह्मणा विपश्चितेति * इदं ज्ञानमुपाश्रित्य मम साधर्म्यमागताः&amp;quot; * इति श्रुतिस्मृतिभ्यः विङक्तमनुभवतीति पूर्वः पक्षः। राद्धान्तस्तु &amp;ndash; * सर्वं खल्विदं ब्रह्म * ऐतदात्म्यमिदं सर्वम्&amp;hellip;&amp;hellip;. तत्त्वमसि * इत्यादिना सामानाधिकरण्येन * यः&amp;quot; पृथइव्यां तिष्ठन्&amp;hellip; यस्याऽत्मा शरीरम् * इत्यादिषु सर्वस्य चिदचिद्वस्तुनो ब्रह्मशरीरतया ब्रह्मप्राकरत्वात् तत्तद्वस्तुबुद्धिशब्दास्तत्पर्यन्तविषया इत्यवगम्य * आत्मेति तूपगच्छन्तीति न्यायेन स्वात्मनो़प्यात्मतया अहं ब्रह्मास्मीत्युपासनेन यथावस्थितपरमात्मात्मकस्वात्मनो दृष्टत्वात् मुक्तः स्वत्मनोऽप्यात्मभूतं ब्रह्म अहं ब्रह्मास्मीत्यविभागैनैवामुभवति।। सूत्रार्थस्तु&amp;ndash; अहं ब्रह्मास्मीत्यविभागेनैव ब्रह्मामुभवति मुक्तः, स्वात्मनोऽप्यात्मतयोपासनेन यथा वस्थितपरमात्मात्मकस्वरूपस्य दृष्टत्वात्। साधर्म्यश्रुतिस्तु परमात्मशरीरभूतस्य प्रत्यगात्मोऽपहतपाप्मत्वादि गुणैस्तत्साधर्म्यं प्रतिपादयति। * सोऽश्नुते सर्वनान्कामान् सह, ब्रह्मणाविपश्चिता इति ब्रह्मशरीरतया ब्रह्मप्रकारभूतत्वात्स्वात्मभूतेन ब्रह्मणा सह तद्गुणाननुभवतीति वदति। काम्यन्ते इति कामाः &amp;ndash; कल्याणगुणाः, कल्याणगुणविशिष्टं&amp;quot; ब्रह्मानुभवतीत्यर्थः।।&lt;/p&gt;</description>
    </item>
    <item>
      <title>30 ब्राह्माधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/4/4/30_brAhmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/4/4/30_brAhmAdhikaraNam/</guid>
      <description>&lt;p&gt;ब्राह्मेण जैमिनिरुपन्यासादिभ्यः। ॥4.4.5॥&lt;br&gt;&#xA;किं जीवस्य स्वाभाविकं रूपमहतपाप्मत्वादिदुणकम्, उत चैतन्यमात्रम्, उतोभयमिति संशयः। अपहतापाप्मत्वादिगुणकमिति प्रथमः पक्षः, * य आत्माऽपहतपाप्मा * इति प्रतिपादनात्। चैतन्यमात्रमिति द्वितीयः पक्षः, * एवं वा अरेऽयमात्माऽनन्तरोऽबाह्यः कृत्स्नः&amp;quot; गुणकत्वप्रतिपादनादविरोधाच्चोभयं स्वरूपम्। न च * विज्ञान घन एव * इत्यवधारणात्। राद्धान्तस्तु&amp;ndash; ज्ञानसवरूपस्यैवापहतपाप्मत्वादिगुणकत्वप्रतिपादनादविरोधाच्चोभयं&amp;quot; स्वरूपम्। नच * विज्ञानघन एवेत्यवधारणं गुणान्तरासहम्, यथा सैन्धवघनस्य* रसघन एवेत्यवधारणेऽपि रसाश्रयद्रव्यं रूपस्पर्शादिगुणआन्तरं&amp;quot; च सहते, *रसघनएवेत्यवधारणं तु रसवद्द्रव्यान्तरस्वभावव्यावृत्तिपरम्, द्रव्यान्तराणां हि स्वैकदेशे रसवत्त्वम्, सैन्धवघनस्य तु सर्वत्र एवमत्रापि जडवस्तुव्यावृत्तस्वस्वभावस्य सगुणस्यात्मनः स्वप्रकाशतावधारणं *विज्ञानघ एवेति क्रियते।। सूत्रार्थस्तु &amp;ndash; ब्राह्मणे अपहतपाप्मत्वादिना स्वरूपाविर्भावः। अपहतपाप्म्तवादयो दहरवाक्ये ब्रह्मगुणाश्श्रुताः। उपन्यासादिभ्यः&amp;quot; &amp;ndash; तेषां ब्रह्मगुणानां प्रत्यगात्मन्यपि &lt;em&gt;य आत्माऽपहतपाप्मा&lt;/em&gt;इत्यादनोपन्यासात्। आदिशब्दात् &lt;em&gt;जक्षत्क्रीडन्रममाणः&lt;/em&gt;इत्यादिभ्योऽपि सत्यसङ्कल्पत्वादयोऽवगम्यत इति जैमिनिराचार्यो मन्यते।।&lt;/p&gt;</description>
    </item>
    <item>
      <title>31 संकल्पाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/4/4/31_saMkalpAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/4/4/31_saMkalpAdhikaraNam/</guid>
      <description>&lt;p&gt;सङ्कल्पादेव तच्छ्रुतेः। ॥4.4.8॥&lt;br&gt;&#xA;*परं ज्योतिरुपसम्पद्य स्वेन रूपेणाभिनिष्पद्यते स उत्तमः पुरुषः स तत्र पर्येति डक्षत्क्रीडन्रममाणस्स्त्रीभिर्वा यानैर्वा ज्ञातिभिर्वा इत्यादिराम्नायते। किमेते ज्ञात्यादयो मुक्तस्य भवन्ति,उत प्रयत्नान्तरसव्यपेक्षात्सङ्कल्पमिति संशयः। लोके राजादीनां सत्यसङ्कल्पत्वेन व्यवह्रियमाणानमपि कार्ये प्रयत्नान्तरसापेक्षत्वदर्शनान्मुक्तस्यापि तथैव सापेक्षत्वादिति पूर्वः पक्षः, *सङ्कल्पादेवेत्यवधारणं&amp;quot; *विज्ञानघन एवेतिद्भविष्यति। राद्धान्तस्तु &amp;ndash; *सङ्कल्पादेवास्य पितरस्समुत्तिष्ठन्तीत्यवधारणान्नान्यापेक्षत्वम्। न चेह सत्यकामत्वाद्युपन्यासवत् मुक्तस्यान्यन्यापेक्षत्वे प्रमाणमस्ति। लोके सत्यसङ्कल्पत्वाभावादेव प्रयत्नान्तरापेक्षत्वम् , न हि परमपुरुषव्यतिरिक्तः कश्चित्सत्यसङ्कल्पपोऽस्ति। मुक्तश्च तत्प्रसादात्तत्साम्यमुपगतस्तथैव। सूत्रमपि व्याख्यातम्।।&lt;/p&gt;&#xA;&lt;p&gt;अत एव चानन्याधिपतिः। ॥4.4.9॥&lt;br&gt;&#xA;अतः &amp;ndash; श्रुतेरेव मुक्तोऽनन्याधिपतिश्च। अन्याधिपतित्वं &amp;ndash; कर्माधीनत्वम्।*अपहतपाप्मा सत्यसङ्कल्पः इति श्रूयते, अतो अनन्याधिपतिः।।&lt;/p&gt;</description>
    </item>
    <item>
      <title>32 अभावाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/4/4/32_abhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/4/4/32_abhAvAdhikaraNam/</guid>
      <description>&lt;p&gt;अभावं बादरिराह ह्येवम् । ॥4.4.10॥&lt;br&gt;&#xA;किं मुक्तस्य शरीरेन्द्रियाद्यस्ति, उत न, अथ यथासङ्कल्पमस्ति च नेति संशयः। * नह वै शरीरस्य सतः प्रियाप्रिययोरपहतिरस्ति अशरीरं&amp;quot; वाव सन्तं न प्रियाप्रिये स्मपृशतः*इति मुक्तस्याशरीरत्वश्रवणान्नास्त्येवेत्येकः पक्षः। * स एकधआ भवति त्रिधा भवति *इति सशरीरत्वश्रुतेः&amp;quot; अशरीरत्वश्रुतिः कर्मगृहीशरीरविषयेति शरीरेन्द्रियाद्यस्त्येवेति द्वितीयः पक्षः। राद्धान्तस्तु &amp;ndash; *मनसैतान्कामान्पश्यन्रमते य एते ब्रह्मलोके *इत्यशरीरस्यैव भोगश्रुतेः&amp;quot; * स एकधा भवति त्रिधा भवति *इति श्रुतेश्च यथासङ्कल्पमस्ति च न चेति। सूत्रार्थस्तु &amp;ndash; शीराभावं बादरिर्मेने एवमाह हि श्रुतिः&amp;quot; अशरीरं वाव सन्तम् इति।।&lt;/p&gt;</description>
    </item>
    <item>
      <title>33 जगद्व्यापारवर्जाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/4/4/33_jagadvyApAravarjAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/4/4/33_jagadvyApAravarjAdhikaraNam/</guid>
      <description>&lt;p&gt;जगद्व्यापारवर्जं प्रकरणादसन्निहितत्वाच्च। ॥4.4.17॥&lt;br&gt;&#xA;किं मुक्तस्य भोगः निखिलहेयप्रत्यनीक-कल्याणैकतानसकलेतरविलक्षणानवधिका- तिशयानन्दमहाविभूतिरूपपरब्रह्मानुभव एव? उत जगत्सृष्ट्यादिजगन्नियमनरूपलीलाऽपीति संशयः। &lt;em&gt;निरञ्जनः परमं साम्यमुपैति&lt;/em&gt; इत्यादिश्रुतेर्जगन्नियमनरूपलीलापीति पूर्वः पक्षः। राद्धान्तस्तु-* यतो वा इमानि भूतानि जायन्ते * सदेव सोम्येदमग्र आसीत्*ब्रह्म वा इदमेक एवाग्र आसीत् * आत्मा वा इदमेक एवाग्र आसीत् * एको ह वै नारायण आसीत् *इत्यादिषुपरं&amp;quot; ब्रह्मप्रकृत्यैव जगद्व्यापारश्श्रूयते। तत्र तत्र प्रकरणे न मुक्तस्य सन्निधिरप्यस्ति। अतो जगन्नियमनरूपधुरावर्जं * सोऽश्नुते सर्वान्कामान्सह, ब्रह्मणा विपश्चिता * स एको ब्रह्मण आनन्दः, श्रोत्रियस्य चाकामहतस्य * इत्यनवधिकातिशयानन्दब्रह्मानुभवे मुक्तस्य साम्यम्। ब्रह्म हि स्वस्य परस्य चानुभूयमानमविशेषेणानवधिकातिशयानन्दं&amp;quot; भवति, आनन्दस्वरू- पत्वाविशेषात्। सूत्रमपि व्याख्यातम्।।&lt;/p&gt;</description>
    </item>
  </channel>
</rss>
