<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/2/</link>
    <description>Recent content in &#43;२ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/2/index.xml" rel="self" type="application/rss+xml" />
    <item>
      <title>07 सन्ध्याधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/2/07_sandhyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/2/07_sandhyAdhikaraNam/</guid>
      <description>&lt;p&gt;तृतीयाध्यायस्य द्वितीय पादः&lt;br&gt;&#xA;सन्ध्ये सृष्टिराह हि ॥3.2.1॥&lt;br&gt;&#xA;स्वप्नमधिकृत्य श्रूयते - * न तत्र रथा न रथयोगा न पन्थानो भवन्त्यथ रथान्रथयोगान्पथस्सृजते* इत्यारभ्य, अथ वेशान्तान्पुष्करिण्यस्स्रवन्त्यस्सृजते स हि कर्ता* इति । किं स्वाप्नानामप्यर्थानां स्रष्टा जीव एव, उत परमात्मेति संशयः । स्वप्नदृशो जीवस्य सन्निधानात् * स हि कर्तेति स एव परामृश्यते, जीवस्यापि सत्यसङ्कल्पत्वं प्रजापतिवाक्योदितमिति स एव स्रष्टेति पूर्वः पक्षः । राद्धान्तस्तु - जीवस्य सत्यसङ्कल्पत्वं स्वाभाविकमपि संसारदशायां परमपुरुषसंकल्पात्तिरोहितमिति न जीवस्य सत्यसङ्कल्पमात्रेण स्रष्टृत्वमुपपद्यते । अतः परमपुरुष एव सकलेतरपुरुषानुभवाविषयान् तत्तत्पुरुषमात्रेणानुभाव्यान् तत्तत्कालावसानान् स्वाप्नानर्थान् सृजति । सूत्रार्थस्तु - सन्ध्ये - स्वप्ने, श्रूयमाणा रथादिसृष्टिः स्वप्नदृशा जीवेन कृता, कुत? आह हि - * स हि कर्तेति तस्यैव परामर्शादित्यर्थः ॥&lt;/p&gt;</description>
    </item>
    <item>
      <title>08 तदभावाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/2/08_tadabhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/2/08_tadabhAvAdhikaraNam/</guid>
      <description>&lt;p&gt;तदभावो नाडीषु तच्छ्रुतेरात्मनि च ॥3.2.7॥&lt;br&gt;&#xA;नाड्यः पुरीतत् ब्रह्म च सुषुप्तिस्थानत्वेन श्रूयन्ते; किमेषां विकल्पः, उत समुच्चय इति संशयः । विकल्प इति पूर्वः पक्षः, * आसु तदा नाडीषु सृप्तो भवति * ताभिः प्रत्यवसृप्य पुरीतति शेते * सता सोम्य तदा सम्पन्नो भवति * इति त्रयाणां नैरपेक्ष्यप्रतीतेः । राद्धान्तस्तु - प्रासादखट्वापर्यङ्कवत् कार्यभेदेन समुच्चये संभवति पाक्षिकबाधगर्भविकल्पो न युक्त इति समुच्चयो न्याय्यः । तत्र पर्यङ्कस्थानीयं ब्रह्म, यतः पर्यङ्कवत्साक्षाद्ब्रह्म सुषुप्तिस्थानम् । सूत्रार्थस्तु - तदभावः - स्वप्नाभावः, सुषुप्तिरित्यर्थः । सुषुप्तिः नाडीष्वात्मनि च, चकारात्पुरीतति च तच्छ्रुतेः - त्रयाणां सुषुप्तिस्थानत्वश्रुतेः । उक्तेन न्यायेन समुच्चयो न्याय्य इत्यभिप्रायः ॥&lt;/p&gt;</description>
    </item>
    <item>
      <title>09 कर्मानुस्मृतिशब्दविध्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/2/09_karmAnusmRtishabdavidhyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/2/09_karmAnusmRtishabdavidhyadhikaraNam/</guid>
      <description>&lt;p&gt;स एव तु कर्मानुस्मृतिशब्दविधिभ्यः ॥3.2.9॥&lt;br&gt;&#xA;किं सुषुप्त एव प्रबोधकाले उत्तिष्ठति, स एव वा अन्यो वेत्यनियम इति संशयः । सुषुप्तस्य सर्वोपाधिविनिर्मुक्तस्य ब्रह्मणि संपन्नस्य मुक्तादविलक्षणत्वेन प्राचीनशरीरसंबन्धाभावात्स एवेति नियमो न संभवतीति पूर्वः पक्षः । सुषुप्तस्य ब्रह्मज्ञानाभावेन पूर्वकृतस्य कर्मणः तेनैवोपभोक्तव्यत्वात्, सोऽहमिति प्रत्यभिज्ञानात्, * त इह व्याघ्रो वा सिंहो वा इत्यारभ्य &lt;em&gt;यद्यद्भवन्ति तथा भवन्ति&lt;/em&gt; इति शब्दात्, मोक्षसाधनविध्यानर्थक्याच्च स एवोत्तिष्ठतीति राद्धान्तः । न चासौ शरीरेन्द्रियसंबन्धविनिर्मुक्तः, अपि तु करणकलेबरप्रवर्तनायासादाश्वासाय ब्रह्मण्यपीतः पुनराश्वस्तः प्रवर्तनायोत्तिष्ठति । सूत्रमपि व्याख्यातम् ॥&lt;/p&gt;</description>
    </item>
    <item>
      <title>10 मुग्धाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/2/10_mugdhAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/2/10_mugdhAdhikaraNam/</guid>
      <description>&lt;p&gt;मुग्धेऽर्धसंपत्तिः परिशेषात् ॥3.2.10॥&lt;br&gt;&#xA;किं मूर्छा मरणादर्थान्तरम्, उत मरणमेवेति संशयः । सर्वेन्द्रियप्राणव्यापारोपरतेः मरणमेवेति पूर्वः पक्षः । आकारवैरूप्येण सूक्ष्मप्राणास्तित्वावगतेः मरणायार्धसंपत्तिरिति सिद्धान्तः । सूत्रार्थस्तु - मुग्धे - मूर्छिते पुरुषे याऽवस्था, सा मरणायाऽर्धसंपत्तिः । कुतः? परिशेषात् । प्राणादिसर्वव्यापारोपरतेः न जागराद्यवस्था, नच गतप्राणा, आकारवैलक्षण्येन सूक्ष्मप्राणास्तित्वावगतेः, मूर्च्छितस्यैव कस्यचित्पुनर्जीवनदर्शनाच्च न मरणमिति परिशेषान्मरणायार्धसंपत्तिरित्यगम्यते ॥&lt;/p&gt;</description>
    </item>
    <item>
      <title>11 उभयलिङ्गाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/2/11_ubhayalingAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/2/11_ubhayalingAdhikaraNam/</guid>
      <description>&lt;p&gt;न स्थानतोऽपि परस्योभयलिङ्गं सर्वत्र हि ॥3.2.11॥&lt;br&gt;&#xA;किं जीवस्येव तदन्तर्यामिणः परस्य ब्रह्मणोऽपि जागरादिस्थानप्रयुक्तदोषास्संभवन्ति उत नेति संशयः । * यः पृथिव्यां तिष्ठन् * य आत्मनि तिष्ठन् * यश्चक्षुषि तिष्ठन् &lt;em&gt;यो रेतसि तिष्ठन्&lt;/em&gt; इत्यादिना जीवस्येव सर्वावस्थास्ववस्थितिवचनात्, छन्दतोऽपि पूयशोणितादिमज्जनमपुरुषार्थ एवेति, सर्वे दोषाः भवन्तीति पूर्वः पक्षः । राद्धान्तस्तु - * अपहतपाप्मा विजरः *निरवद्यं निरञ्जनम् *सत्यकामस्सत्यसङ्कल्पः *यस्सर्वज्ञस्सर्ववित् *यो मामजमनादिं च वेत्ति लोकमहेश्वरम् &lt;em&gt;परः पराणां सकला न यत्र क्लेशादयस्सन्ति परावरेशे&lt;/em&gt; इत्यादिश्रुतिस्मृतिभ्यो निरस्तनिखिलदोषगन्धतासार्वज्ञ्यसत्यसङ्कल्पत्वाद्युभयलक्षणस्वरूपावगतेः परस्य ब्रह्मणस्सर्वत्रान्तर्यामितयाऽवस्थितस्यापि न दोषगन्धस्संभवति, अपि तु सर्वनियमनरूपलीलारस एव ॥ सूत्रार्थस्तु - न स्थानतोऽपि परस्य - पृथिव्यात्मादिष्वन्तर्यामितयाऽवस्थितस्यापि परस्य ब्रह्मणः, जीवस्य तत्रतत्रावस्थितस्य ये दोषा उक्ताः, ते न संभवन्ति, कुतः? उभयलिङ्गं सर्वत्र हि - हिर्हेतौ, यतस्सर्वत्र श्रुतिस्मृतिषु निरस्तनिखिलदोषत्वसमस्तकल्याणगुणात्मकत्वरूपोभयलिङ्गम् - उभयलक्षणं परं ब्रह्मावगतम् ॥&lt;/p&gt;</description>
    </item>
    <item>
      <title>12 अहिकुण्डलाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/2/12_ahikuNDalAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/2/12_ahikuNDalAdhikaraNam/</guid>
      <description>&lt;p&gt;उभयव्यपदेशात्त्वहिकुण्डलवत् ॥3.2.26॥&lt;br&gt;&#xA;&amp;ldquo;द्वे वाव ब्रह्मणो रूपे&amp;rdquo; इत्यादिनोपदिष्टमचिद्वस्तुनो ब्रह्मरूपत्वं किं ब्रह्मस्वरूपस्यैवाचिद्रूपेण परिणामाद्भवति, उत परस्मिन्ब्रह्मण्यचिद्वस्तुनि चैकजातियोगात्, अथ जीववद्ब्रह्मशरीरतया ब्रह्मविशेषणत्वेनेति संशयः । भिन्नत्वाभिन्नत्वरूपोभयव्यपदेशोपपत्तये ब्रह्मैवाचिद्रूपेण परिणमत इति प्रथमः पक्षः ।&lt;br&gt;&#xA;तथा तु सति ब्रह्मणो निर्दोषत्वादिकं बाध्येत इत्येकजातियोगेनेति द्वितीयः पक्षः । एवं सति * आत्मैवेदं सर्वम् * ब्रह्मैवेदं सर्वम् इति ब्रह्मस्वरूपस्यैव सर्वशब्दवाच्यत्वव्यपदेशबाधस्स्यात् । न ह्येकैव गोव्यक्तिः खण्डो गौः, मुण्डो गौः, पूर्णशृङ्गो गौरित्यादिसर्वगोव्यक्तिवाचकशब्दैरभिधीयते । अतो जीवस्येव ब्रह्मशरीरतया ब्रह्मविशेषणत्वेनाचिद्वस्तुनोऽपि ब्रह्मांशत्वमिति राद्धान्तः । सूत्रार्थस्तु - तुशब्दोऽवधारणे । अहेः कुण्डलभावादिवत् ब्रह्मस्वरूपस्यैवाचिद्रूपेणावस्थानम् ; कुतः? नानात्वैकत्वोभयव्यपदेशात् ॥&lt;/p&gt;</description>
    </item>
    <item>
      <title>13 पराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/2/13_parAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/2/13_parAdhikaraNam/</guid>
      <description>&lt;p&gt;परमतस्सेतून्मानसंबन्धभेदव्यपदेशेभ्यः ॥3.2.30॥&lt;br&gt;&#xA;यतो वा इमानीत्यादिना जगज्जन्मादिकारणतया निर्दिष्टात्परस्माद्ब्रह्मणोऽपि परं तत्त्वं किञ्चिदस्ति, नेति संशयः । इतोऽपि परमस्तीति पूर्वः पक्षः । &amp;ldquo;अथ य आत्मा स सेतुः * इत्यस्य सेतुत्वव्यपदेशात् * एतं सेतुं तीर्त्वा* इति अस्य तरितव्यत्वोपदेशाच्च अतः अन्यदप्यस्तीति गम्यते । * चतुष्पाद्ब्रह्म * षोडशकलम् * इति परिमितत्वव्यपदेशाच्चापरिमितमन्यदस्तीति प्रतीयते । * अमृतस्यैष सेतुरिति प्रापकत्वश्रुतेश्चानेन प्राप्यमन्यदस्तीति प्राप्यप्रापकरूपसंबन्धात्प्रतीयते । तथा * तेनेदं पूर्णं पुरुषेण सर्वम् * ततो यदुत्तरतरम् * इति पुरुषशब्दनिर्दिष्टाद्ब्रह्मण उत्तरतरत्वेन भेदव्यपदेशाच्चान्यत्परमस्ति ॥&lt;br&gt;&#xA;राद्धान्तस्तु - * न ह्येतस्मादिति नेत्यन्यत्परमस्तीति नेति निर्दिष्टात् मूर्तामूर्तरूपाद्ब्रह्मणोऽन्यत्परं नास्तीति परतत्त्वनिषेधात्कारणाद्ब्रह्मणोऽन्यत्परं नास्ति । सेतुत्वव्यपदेशस्तु &amp;lsquo;एषां लोकानामसम्भेदाये&amp;rsquo;ति सर्वलोकासङ्करकरत्वकृतः । &amp;ldquo;एतं सेतुं तीर्त्वे&amp;quot;ति तरतिरपि, &amp;lsquo;वेदान्तं तरती&amp;rsquo;तिवत्प्राप्तिवचनः । * चतुष्पाद्ब्रह्म * षोडशकलमित्युन्मानव्यपदेशोऽपि, * वाक्पादः &amp;hellip; चक्षुः पादः * इतिवदुपासनार्थः । संभवति चापरिमितस्यापि तत्तद्देशसंबन्धितयोन्मितत्वानुसन्धानम् । * अमृतस्यैष सेतुरिति स्वस्यैवामृतस्य स्वयमेव प्रापकमुच्यते, * यमेवैष वृणुते तेन लभ्यः * इत्यादिश्रुतेः । * ततो यदुत्तरतरमित्यपि, * तेनेदं पूर्णमिति निर्दिष्टात्पुरुषादन्यस्य न परत्वमाह; अपि तु * तमेव(वं विद्वानमृत इह भवति) विदित्वाऽतिमृत्युमेति नान्यः पन्थाः विद्यतेऽयनाय * इति पूर्वप्रतिज्ञातं पुरुषवेदनस्यामृतत्वहेतुत्वमन्यस्य चापथत्वं सहेतुकमुपसंहरति । * यस्मात्परं नापरमस्ति किञ्चित् * इत्यारभ्य * तेनेदं पूर्णं पुरुषेण सर्व * मिति पुरुषस्य सर्वस्मात्परत्वं ज्यायस्त्वमन्यस्य परत्वाभावं च प्रतिपाद्य, ततो हेतोः यदुत्तरतरं पुरुषतत्त्वम्; तदेवारूपमनामयम्; * य एतद्विदुरमृतास्ते भवन्ति अथेतरे दुःखमेवापि यन्तीति पूर्वप्रतिज्ञातमेवोपसंहृतम् ॥&lt;br&gt;&#xA;सूत्रार्थस्तु - परमतः - &amp;ldquo;जन्माद्यस्य यतः&amp;rdquo; इत्यारभ्य &amp;lsquo;अतोऽनन्तेन तथाहि लिङ्गम्&amp;rdquo; इत्यन्तेन प्रतिपादितान्निखिलजगदेककारणात्सर्वान्तरात्मनः निरस्तनिखिलदोषगन्धानवधिकातिशयानन्तकल्याणगुणाकरात् परस्माद्ब्रह्मणः परमपि किञ्चिदस्तीति कश्चिन्मन्यते । कुतः ? सेतून्मानसंबन्धभेदव्यपदेशेभ्यः । व्याख्याताश्चैते ॥३०॥&lt;/p&gt;</description>
    </item>
    <item>
      <title>14 फलाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/2/14_phalAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/2/14_phalAdhikaraNam/</guid>
      <description>&lt;p&gt;फलमत उपपत्तेः ॥3.2.37॥&lt;br&gt;&#xA;किं वेदोदितं यागदानहोमादिकमुपासनाख्यं च * यजेत * उपासीतेति कामिनो मुमुक्षोश्च कर्तव्यतया श्रूयमाणं कर्मैवापूर्वद्वारेण भोगापवर्गरूपफलदम्, उत तत्तदाराधनैः प्रीतः परमपुरुष एव फलद इति संशयः । कर्मैवेति पूर्वः पक्षः । लोके मर्दनादेः कृष्यादेश्च कर्मण एव साक्षात्परम्परया वा फलप्रदत्वदर्शनात् । वेदे च * यजेत स्वर्गकामः&amp;quot; * आत्मानमेव लोकमुपासीत * इति कामिनो मुमुक्षोश्च कर्तव्यतया श्रूयमाणं कर्म तत्तत्फलसाधनतयाऽवगतं क्षणिकमप्यपूर्वद्वारेण भोगापवर्गरूपसर्वफलप्रदम् । राद्धान्तस्तु - कर्तव्यतयाऽवगतस्य यागादेरुपासनस्य च * यज देवपूजायामित्यादिनाऽवगतधात्वर्थस्वाभाव्यात्, * वायुमेव स्वेन भागधेयेनोपधावति स एवैनं भूतिं गमयति * इति वाक्यशेषाच्च, * इष्टापूर्तं बहुधा जातं जायमानं विश्वं बिभर्ति भुवनस्य नाभिः, तदेवाग्निस्तद्वायुस्तत्सूर्यस्तदु चन्द्रमाः * स तया श्रद्धया युक्तस्तस्याराधनमीहते । लभते च ततः कामान्मयैव विहितान्हि तान् ॥* अहं हि सर्वयज्ञानां भोक्ता च प्रभुरेव च * स्वकर्मणा तमभ्यर्च्य सिद्धिं विन्दति मानवः * तत्प्रसादात्परां शान्तिं स्थानं प्राप्स्यसि शाश्वतम् * इत्यादिश्रुतिस्मृतिभ्यश्च, परमपुरुष एव कर्मभिरुपासनेन चाराधितो भोगापवर्गरूपफलप्रदः । लोके च कृष्यादिकर्मभिस्सस्यादिकमुत्पाद्य, तेन भृत्यद्वारेण साक्षाद्वा राजानमभ्यर्च्य, तत एवापेक्षितानि लभन्ते; अतः परमपुरुष एव फलप्रदः ॥&lt;br&gt;&#xA;सूत्रार्थस्तु - फलमत उपपत्तेः । अतः - परस्माद्ब्रह्मण एव कर्मभिरुपासनेन चाराधितात् भोगापवर्गरूपफलम् । कुतः? उपपत्तेः - कर्म हि क्षणध्वंसि न कालान्तरभाविफलायालम् ; स हि सर्वज्ञस्सर्वशक्तिः परमकारुणिको महोदारः अनादिरनन्तश्च सर्वेश्वरः स्वाराधनरूपेण कर्मणा आराधितः फलप्रद इत्युपपद्यते ॥&lt;/p&gt;</description>
    </item>
  </channel>
</rss>
