<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/1/</link>
    <description>Recent content in &#43;१ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/1/index.xml" rel="self" type="application/rss+xml" />
    <item>
      <title>01 तदन्तरप्रतिपत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/1/01_tadantarapratipattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/1/01_tadantarapratipattyadhikaraNam/</guid>
      <description>&lt;p&gt;तदन्तरप्रतिपत्तौ रंहति संपरिष्वक्तः प्रश्ननिरूपणाभ्याम् ॥3.1.1॥&lt;br&gt;&#xA;देही देहान्तरगमने देहकारणभूतैर्भूतसूक्ष्मैस्संयुक्तो गच्छति, नेति संशयः । न संयुक्तो गच्छतीति पूर्वः पक्षः, देहारम्भाय तत्रतत्र भूतसूक्ष्माणां सुलभत्वात् । राद्धान्तस्तु - पञ्चाग्निविद्यायां *वेत्थ यथा पञ्चम्यामाहुतावापः पुरुषवचसो भवन्ति *इति तु पञ्चम्यामाहुतावापः पुरुषवचसो भवन्ति इति प्रश्नप्रतिवचने आम्नायेते । देहारम्भिका आपस्त्रिवृत्करणेन भूतान्तरसंसृष्टाः द्युलोकपर्जन्यपृथिवीपुरुषरूपाग्निषु जीवेन सह प्रविष्टाः पञ्चम्यामाहुतौ योषिदग्निप्रवेशवेलायां पुरुषशब्दाभिलपनीया भवन्तीति प्रतीयते । पुरुषाकारतां भजन्त इत्यर्थः । अतो भूतसूक्ष्मैस्संपरिष्वक्त एव गच्छतीति । सूत्रार्थस्तु &amp;ndash; तदन्तरप्रतिपत्तौ &amp;ndash; संज्ञामूर्तिकॢप्तिः इत्यत्र मूर्तिशब्देन देहः प्रस्तुतः तच्छब्देन परामृश्यते । देहान्तरप्रतिपत्तौ रंहति संपरिष्वक्तः &amp;ndash; जीवो भूतसूक्ष्मैस्संपरिष्वक्तो गच्छति । कुतः प्रश्ननिरूपणाभ्यां &amp;ndash; पञ्चाग्निविद्यान्तर्गतप्रश्नप्रतिवचनाभ्यां तथाऽवगम्यत इत्यर्थः ॥&lt;/p&gt;</description>
    </item>
    <item>
      <title>02 कृतात्ययाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/1/02_kRtAtyayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/1/02_kRtAtyayAdhikaraNam/</guid>
      <description>&lt;p&gt;कृतात्ययेऽनुशयवान् दृष्टस्मृतिभ्यां यथेतमनेवं च ॥3.1.8॥&lt;br&gt;&#xA;धूमादिना गतो निर्वतमानो जीवः सानुशयो निवर्तते, उत नेति संशयः । नेति पूर्वः पक्षः । अनुशयो हि भुक्तशिष्टं कर्म । *यावत्संपातमुषित्वा &lt;em&gt;प्राप्यान्तं कर्मणः&lt;/em&gt; इत्यादिश्रुतिभ्यः कृत्स्नस्य कर्मणोऽनुभूतताप्रतीतेः नानुशयवान्निवर्तते । राद्धान्तस्तु - *तद्य इह रमणीयचरणा अभ्याशो ह यत्ते रमणीयां योनिमापद्येरन् ब्राह्मणयोनिं क्षत्रिययोनिं वैश्ययोनिं वा अथ य इह कपूयचरणा अभ्याशो ह यत्ते कपूयां योनिमापद्येरन् श्वयोनिं सूकरयोनिं वा चण्डालयोनिं वा * इति रमणीयचरणा ब्राह्मणादियोनिं, कपूयचरणाः - कुत्सितकर्माणः श्वसूकरादियोनिं प्रतिपद्यन्त इति श्रुतेः, &lt;em&gt;प्राप्यान्तं कर्मणः&lt;/em&gt; इत्यादिश्रुतिः फलप्रदानप्रवृत्तकर्मविषयेति सानुशयो निवर्तते ।&lt;br&gt;&#xA;सूत्रार्थस्तु - कृतात्यये - कृतस्य पूर्वकर्मणोऽत्यये, अनुशयवान् - भुक्तशिष्टकर्मवान्निवर्तते, कुतः? दृष्टस्मृतिभ्याम् - श्रुतिस्मृतिभ्यामवगम्यते । &lt;em&gt;तद्य इह रमणीयचरणाः&lt;/em&gt; इत्यादिश्रुतिः, *ततः परिवृत्तौ कर्मफलशेषेण जातिं रूपम् * इत्यादिका स्मृतिः, यथेतमनेवं च - आरोहणप्रकारेण प्रकारान्तरेण च निवर्तन्ते । चन्द्रमसः स्थानादाकाशमित्यारोहणक्रमेणावरोहन्ति, वायुधूमाभ्रादिना प्रकारान्तरेण च ॥&lt;/p&gt;</description>
    </item>
    <item>
      <title>03 अनिष्टादिकार्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/1/03_aniShTAdikAryadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/1/03_aniShTAdikAryadhikaraNam/</guid>
      <description>&lt;p&gt;अनिष्टादिकारिणामपि च श्रुतम् ॥3.1.12॥&lt;br&gt;&#xA;विहिताकरणप्रतिषिद्धसेवारताः पापकर्माणोऽपि धूमादिना चन्द्रमसं गत्वा निवर्तन्ते, उत नेति संशयः । गत्वैव निवर्तन्त इति पूर्वः पक्षः, *ये वै के चास्माल्लोकात्प्रयन्ति चन्द्रमसमेव ते सर्वे गच्छन्तीति सर्वेषामविशेषेण चन्द्रगमनश्रुतेः । राद्धान्तस्तु - *अथ य इमे ग्रामे इष्टापूर्ते दत्तमित्युपासते ते धूममभिसंभवन्तीति धूमादिना चन्द्रगमनस्य पुण्यकर्मफलत्वश्रवणात् तद्रहिताः पापकर्माणो न गच्छन्तीति । * ये वै के चेतिवचनं सर्वेषां पुण्यकर्मणां चन्द्रगमनविषयम् । सूत्रार्थस्तु - अनिष्टादिकारिणामपि च श्रुतम् - अनिष्टादिकारिणामपि - इष्टापूर्ताद्यकुर्वतां पापिनामपि चन्द्रगमनमस्ति, *ये वै के चास्माल्लोकात् प्रयन्तीति यतोऽविशेषेण श्रुतम् ॥&lt;/p&gt;</description>
    </item>
    <item>
      <title>04 तत्स्वाभाव्यापत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/1/04_tatsvAbhAvyApattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/1/04_tatsvAbhAvyApattyadhikaraNam/</guid>
      <description>&lt;p&gt;तत्स्वाभाव्यापत्तिरुपपत्तेः ॥3.1.22॥&lt;br&gt;&#xA;धूमादिना चन्द्रमसं प्राप्तस्य प्रत्यवरोहप्रकार आम्नायते &lt;em&gt;यथेतमाकाशमाकाशाद्वायुं वायुर्भूत्वा धूमो भवति धूमो भूत्वाऽभ्रं भवति अभ्रं भूत्वा मेघो भवति मेघो भूत्वा प्रवर्षति&lt;/em&gt; इति । अत्राकाशादिभावः, किं देवमनुष्यादिभाववदाकाशादिशरीरत्वम्, उत तत्सादृश्यापत्तिरिति संशयः । आकाशादिशरीरत्वमिति पूर्वः पक्षः । श्रद्धावस्थस्य सोमराजभाववत्, तत्र हि तच्छरीरत्वमेवोच्यते । राद्धान्तस्तु - आकाशादिप्राप्तौ सुखदुःखानुभवाभावात् तत्सादृश्यापत्तिरेव । सुखदुःखानुभवाय हि सोमादिशरीरत्वम् । सूत्रार्थस्तु - तत्स्वाभाव्यापत्तिः - आकाशादिसादृश्यापत्तिः, उपपत्तेः - सुखदुःखानुभवाभावोपपत्तेः ॥&lt;/p&gt;</description>
    </item>
    <item>
      <title>05 नातिचिराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/1/05_nAtichirAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/1/05_nAtichirAdhikaraNam/</guid>
      <description>&lt;p&gt;नातिचिरेण विशेषात् ॥3.1.23॥&lt;br&gt;&#xA;आकाशवायुधूमाभ्रमेघवर्षप्राप्तौ किं तत्रतत्र नातिचिरं तिष्ठति, उतानियम इति संशयः । अनियम इति पूर्वः पक्षः, नातिचिरेणेति विशेषवचनाभावात् । राद्धान्तस्तु - उत्तरत्र व्रीह्यादिभावे *अतो वै खलु दुर्निष्प्रपतरम् * इति विशिष्य चिरेण गमनवचनं ततः प्राचीनेष्वचिरगमनं द्योतयतीत्याकाशादियावद्व्रीह्यादिभावप्राप्ति नातिचिरं तिष्ठतीति ।सूत्रमपि व्याख्यातम् ॥&lt;/p&gt;</description>
    </item>
    <item>
      <title>06 अन्याधिष्ठिताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/1/06_anyAdhiShThitAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/1/06_anyAdhiShThitAdhikaraNam/</guid>
      <description>&lt;p&gt;अन्याधिष्ठिते पूर्ववदभिलापात् ॥3.1.24॥&lt;br&gt;&#xA;अवरोहन्तो जीवाः व्रीह्यादिभावेन जायन्त इति श्रूयते &lt;em&gt;मेघो भूत्वा प्रवर्षति त इह व्रीहियवा ओषधिवनस्पतयस्तिलमाषा इति जायन्ते&lt;/em&gt; इति । ते किं व्रीह्यादिशरीरा जायन्ते, उतान्यैः क्षेत्रज्ञैर्व्रीह्यादिशरीरैरधिष्ठितान्व्रीह्यादीनाश्लिष्यन्तीति संशयः । *जायन्ते इति वचनाद्व्रीह्यादिशरीरभोक्तारो जायन्त एवेति पूर्वःपक्षः । राद्धान्तस्तु - व्रीह्यादिजन्महेतुभूतकर्मविशेषाश्रवणाद्व्रीह्यादिसंश्लेषमात्रमेव । जायन्ते इति जन्मवचनमौपचारिकम् । ब्राह्मणादिशरीरभावे हि *रमणीयचरणा कपूयचरणाः इति जन्महेतुभूतं पुण्यपापरूपं कर्म श्रूयते । सूत्रार्थस्तु - अन्याधिष्ठिते - अन्यक्षेत्रज्ञाधिष्ठिते व्रीह्यादौ, संश्लेषमात्रम्, कुतः? पूर्ववदभिलापात् - आकाशादिभाववत्केवलव्रीह्यादिभावाभिलापात् जन्महेतुभूतकर्मानभिलापादित्यर्थः ॥&lt;/p&gt;&#xA;&lt;p&gt;अशुद्धमिति चेन्न शब्दात् ॥3.1.25॥&lt;br&gt;&#xA;यद्यपि व्रीह्यादिभावेन जायन्त इत्यत्र जन्महेतुभूतं कर्म न श्रुतम्, तथापि पूर्वश्रुतमिष्टादिकर्माग्नीषोमीयादि हिंसागर्भत्वेनाशुद्धम् । हिंसात्वेनाशुचिव्रीह्यादिजन्मनोऽपि हेतुर्भवतीति चेत्; न, अहिंसात्वशब्दात् - पशोर्हि संज्ञपनस्य स्वर्गावाप्तिसाधनभाववादिशब्दः श्रूयते - *हिरण्यशरीर ऊर्ध्वं स्वर्गं लोकमेति &lt;em&gt;न वा उ वे तन्म्रियसे न रिष्यसि&lt;/em&gt; इत्यादिः ॥&lt;/p&gt;</description>
    </item>
  </channel>
</rss>
