<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/</link>
    <description>Recent content in &#43;३ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/index.xml" rel="self" type="application/rss+xml" />
    <item>
      <title>15 सर्ववेदान्तप्रत्ययाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/15_sarvavedAntapratyayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/15_sarvavedAntapratyayAdhikaraNam/</guid>
      <description>&lt;p&gt;॥अथ तृतीयाध्याये तृतीयः पादः॥&lt;br&gt;&#xA;सर्ववेदान्तप्रत्ययं चोदनाद्यविशेषात् ॥3.3.1॥&lt;br&gt;&#xA;किं सर्वेषु वेदान्तेषु श्रूयमाणा दहरादिविद्या एकैव, उत विद्यान्तरमिति संशयः । अविशेषपुनश्श्रवणस्य प्रकरणान्तरस्य च विद्याभेदहेतुत्वात् विद्यान्तरमिति पूर्वः पक्षः । चोदनाफलसंयोगरूपाख्यानामविशेषात्, प्रतिपत्तृभेदेन पुनश्श्रवणोपपत्तेः, तत एव प्रकरणान्तरत्वाभावाच्च, विद्यैक्यमिति राद्धान्तः । विद्यासु गुणोपसंहारादिचिन्तार्थं शाखान्तराधिकरणोक्तन्यायः तत्फलं च स्थिरीकृतम् । सूत्रार्थस्तु - सर्ववेदान्तप्रत्ययमेकं दहराद्युपासनम्, कुतः चोदनाद्यविशेषात् ॥&lt;/p&gt;&#xA;&lt;p&gt;भेदान्नेति चेदेकस्यामपि ॥3.3.2॥&lt;br&gt;&#xA;अविशेषपुनश्श्रुत्या विद्याभेदावगमान्न विद्यैक्यमिति चेत्; एकस्यामपि विद्यायां शाखान्तरे प्रतिपत्तृभेदात्पुनश्श्रवणमर्थवदिति न विद्याभेदः ॥&lt;/p&gt;&#xA;&lt;p&gt;स्वाध्यायस्य तथात्वे हि समाचारेऽधिकाराच्च सववच्च तन्नियमः ॥3.3.3॥&lt;br&gt;&#xA;&amp;ldquo;तेषामेवैतां ब्रह्मविद्यां वदेत शिरोव्रतं विधिवद्यैस्तु चीर्णम्&amp;rdquo; इत्याथर्वणिकानां शिरोव्रतस्य विद्योपदेशाङ्गत्वनियमदर्शनं विद्याभेदं द्योतयति, विद्यैक्ये ह्याथर्वणिकानामेवेति नियमो नोपपद्यत इत्याशङ्क्याह - शिरोव्रतं न विद्याङ्गम्, अपि तु स्वाध्यायस्य तथात्वे हि - स्वाध्यायस्य तज्जन्यसंस्कारभाक्त्वे हि तन्नियमः, &lt;em&gt;नैतदचीर्णव्रतोऽधीयीत&lt;/em&gt; इत्यध्ययनसंबन्धात्, समाचाराख्ये ग्रन्थे* इदमपि वेदव्रतेन व्याख्यातम्* इति वेदव्रतत्वावगमाच्च । ब्रह्मविद्यां वदेत - वेदविद्यामित्यर्थः । सववच्च तन्नियमः - यथा हि सवहोमास्सप्तसूर्यादयः शतौदनपर्यन्ता आथर्वणिकैकाग्निसंबन्धिनः तत्रैव भवन्ति, तथेदमप्याथर्वणवेदसंबन्धित्वेन तत्रैव भवति ॥&lt;/p&gt;</description>
    </item>
    <item>
      <title>16 अन्यथात्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/16_anyathAtvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/16_anyathAtvAdhikaraNam/</guid>
      <description>&lt;p&gt;अन्यथात्वं शब्दादिति चेन्नाविशेषात् ॥3.3.6॥&lt;br&gt;&#xA;अस्ति ह्युद्गीथविद्या वाजिनां छन्दोगानां च । वाजिनां तावत् &lt;em&gt;हन्तासुरान्यज्ञ उद्गीथेनात्ययाम&lt;/em&gt; इत्यारभ्य उद्गीथे प्राणदृष्ट्योपासनं शत्रुपरिभवफलं विहितम् । छन्दोगानामपि &lt;em&gt;तद्ध देवा उद्गीथमाजह्रुरनैनैनानभिहनिष्यामः&lt;/em&gt; इत्यारभ्य उद्गीथे प्राणदृष्ट्योपासनमेव शत्रुपरिभवफलमुक्तम् । किमुभयत्र विद्यैक्यम्, उत विद्याभेद इति संशयः । चोदनाद्यविशेषाद्विद्यैक्यमिति पूर्वः पक्षः । राद्धान्तस्तु - यद्यप्युभयत्रोद्गीथे प्राणदृष्ट्योपासनमविशिष्टमुक्तम् । तथापि छन्दोगानाम् &lt;em&gt;ओमित्येतदक्षरमुद्गीथमुपासीत&lt;/em&gt; इति प्रकृत्य &lt;em&gt;उद्गीथमाजह्रुरनेनैनानभिहनिष्यामः&lt;/em&gt; इत्युद्गीथावयवे प्रणवे प्राणदृष्ट्योपासनमुक्तम्; वाजिनां तु &lt;em&gt;हन्तासुरान्यज्ञ उद्गीथेनात्ययाम&lt;/em&gt; इत्युपक्रमादविशेषेण कृत्स्नोद्गीथे प्राणदृष्ट्योपासनमुक्तम् । &lt;em&gt;अथ ह य एवायं मुख्यः प्राणस्तमुद्गीथमुपासाञ्चक्रिरे&lt;/em&gt; इति छन्दोगानामुद्गानकर्मण्युद्गीथावयवे प्रणवे प्राणदृष्टिविधानात्, वाजिनां तु &lt;em&gt;अथ हेममासन्यं प्राणमूचुस्त्वं न उद्गायेति तथेति तेभ्य एष प्राण उदगायत्&lt;/em&gt; इति कृत्स्नोद्गीथस्य कर्तरि प्राणदृष्टिविधानाच्चोभयत्र रूपभेदाद्विद्याभेद इति ॥&lt;br&gt;&#xA;सूत्रार्थस्तु - अन्यथात्वं शब्दादिति चेदिति राद्धान्तच्छायया परिचोद्य, नाविशेषादिति पूर्वपक्षी परिहरति । *अथ ह य एवायं मुख्यः प्राणस्तमुद्गीथमुपासाञ्चक्रिरे &lt;em&gt;अथ हेममासन्यं प्राणमूचुस्त्वं न उद्गायेति तथेति तेभ्य एष प्राण उदगायत्&lt;/em&gt; इत्येकत्रोद्गीथे प्राणदृष्टिशब्दात्, इतरत्रोद्गातरि प्राणदृष्टिशब्दाच्च, रूपान्यथात्वमिति चेत्; न रूपभेदः; कुतः? अविशेषात् - उपक्रमे ह्यविशेषेण *उद्गीथेनात्ययाम *उद्गीथमाजह्रुरनेनैनानभिहनिष्यामः * इत्युद्गीथस्यैवोपास्यत्वप्रतीतेः । *त्वं न उद्गायेति तथेति तेभ्य एष प्राण उदगायदिति कर्मण्येवोद्गीथे कर्तृत्वमुपचर्यत इति युक्तम्; अन्यथोपक्रमविरोधस्स्यात् ॥&lt;/p&gt;</description>
    </item>
    <item>
      <title>17 सर्वाभेदाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/17_sarvAbhedAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/17_sarvAbhedAdhikaraNam/</guid>
      <description>&lt;p&gt;सर्वाभेदादन्यत्रेमे ॥3.3.10॥&lt;br&gt;&#xA;यो ह वै ज्येष्ठं च श्रेष्ठं च वेद ज्येष्ठश्च ह वै श्रेष्ठश्च भवति प्राणो वाव ज्येष्ठश्च श्रेष्ठश्च* इति छन्दोगानां वाजिनां कौषीतकिनां च प्राणविद्याऽऽम्नाता । तत्र छान्दोग्यवाजसनेयकयोः सर्वस्यैकरूप्यात्प्राणविद्यैकैव । कौषीतकिप्राणविद्यायास्तस्याश्च भेदोऽस्ति, उत नास्तीति संशयः । अस्ति भेद इति पूर्वः पक्षः । यद्यपि सर्वत्र ज्यैष्ठ्यश्रैष्ठ्यगुणकः प्राण एक एवोपास्यः; तथापि छन्दोगानां वाजसनेयिनां च ज्यैष्ठ्यश्रैष्ठ्यगुणकस्य प्राणस्य वागादिगतवसिष्ठत्वादिगुणसंबन्धित्वमपि शब्दादेव प्रतीयते । कौषीतकिनां तु न तथेति रूपभेदाद्विद्याभेदः ।&lt;br&gt;&#xA;राद्धान्तस्तु - यद्यपि कौषीतकिप्राणविद्यायां वागादिगतवसिष्ठत्वादिसंबन्धित्वमपि प्राणस्य शब्दान्नाभिहितम्; तथापि प्राणस्य ज्यैष्ठ्यश्रैष्ठ्योपपादनं वागादीनां स्थितेः तत्तत्कार्यस्य च प्राणाधीनत्वेनेत्येतदविशिष्टमिति वागादिगतवसिष्ठत्वादेरपि प्राणहेतुकत्वानुसन्धानेन विना प्राणस्य ज्यैष्ठ्यश्रैष्ठ्यानुसन्धानमनुपपन्नमिति कौषीतकिप्राणविद्यायामपि वागादिगतवसिष्ठत्वादिसंबन्ध्येव प्राण उपास्य इति रूपाभेदाद्विद्यैक्यम् ॥&lt;br&gt;&#xA;सूत्रार्थस्तु - सर्वाभेदादन्यत्रेमे । अन्यत्र - कौषीतकिप्राणविद्यायामपि, इमे - वसिष्ठत्वादयस्सन्त्येव । कुतः? सर्वाभेदात् - प्राणज्यैष्ठ्यश्रैष्ठ्योपपादनप्रकारस्य सर्वस्य तत्राप्यभेदात् । वागादीनां स्थितेः कार्यस्य च प्राणहेतुत्वेन हि प्राणस्य ज्यैष्ठ्यं श्रैष्ठ्यं चात्राप्युपपादितम् । अतो वागादिगतकार्यसामर्थ्यरूपवसिष्ठत्वादि संबन्धित्वं प्राणस्यात्राप्युक्तमेवेत्यर्थः ॥ इति सर्वाभेदाधिकरणम् ॥&lt;/p&gt;</description>
    </item>
    <item>
      <title>18 आनन्दाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/18_AnandAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/18_AnandAdyadhikaraNam/</guid>
      <description>&lt;p&gt;आनन्दादयः प्रधानस्य ॥3.3.11॥&lt;br&gt;&#xA;सत्यज्ञानानन्दामलत्वानन्तत्वरूपाः ब्रह्मस्वरूपनिरूपकगुणाः सर्वासु परविद्यासूपसंहर्तव्याः, उत नेति संशयः । नोपसंहर्तव्या इति पूर्वः पक्षः, अप्रकरणाधीतानामुपसंहारे प्रमाणाभावात्, ब्रह्मगुणानामसंख्येयत्वेनोपसंहाराशक्तेश्च । राद्धान्तस्तु - ज्ञानानन्दादीनां ब्रह्मस्वरूपनिरूपकगुणत्वेन तैर्विना ब्रह्मस्वरूपानुसन्धानानुपपत्तेः सर्वासूपसंहर्तव्या इति ।&lt;br&gt;&#xA;सूत्रार्थस्तु - सर्वाभेदादित्यतोऽभेदादिति वर्तते, आनन्दादयो गुणाः सर्वासूपसंहर्तव्याः, प्रधानस्य - गुणिनो ब्रह्मणस्सर्वासु विद्यास्वभेदात् । सर्वासु परविद्यासु ब्रह्मैकमेवानुसन्धेयं चेत्, यैर्गुणैर्विना ब्रह्मस्वरूपानुसन्धानमशक्यम्, ते च ज्ञानानन्दादयो अनुसन्धेया इत्यर्थः ॥&lt;/p&gt;&#xA;&lt;p&gt;प्रियशिरस्त्वाद्यप्राप्तिरुपचयापचयौ हि भेदे ॥3.3.12॥&lt;br&gt;&#xA;आनन्दादीनां प्राप्तावपि &lt;em&gt;तस्य प्रियमेव शिरः, मोदो दक्षिणः पक्षः&lt;/em&gt; इति प्रियशिरस्त्वादीनामप्राप्तिः, ब्रह्मस्वरूपगुणत्वाभावात्तेषाम् । ब्रह्मणश्शिरःपक्षादिभेदे स्वरूपे सति ब्रह्मण उपचयापचयौ प्रसज्येयाताम् । ततश्च *सत्यं ज्ञानमनन्तं ब्रह्म *आनन्दोऽजरः इत्यादिर्विरुध्यते ॥&lt;/p&gt;</description>
    </item>
    <item>
      <title>19 कार्याख्यानाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/19_kAryAkhyAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/19_kAryAkhyAnAdhikaraNam/</guid>
      <description>&lt;p&gt;कार्याख्यानादपूर्वम् ॥3.3.18॥&lt;br&gt;&#xA;छान्दोग्यवाजसनेयकयोः ज्येष्ठं च श्रेष्ठं च प्राणमुपास्यं विधाय &amp;ldquo;स होवाच किं मे वासो भविष्यतीत्याप इति होचुः&amp;rdquo; इत्यपां प्राणस्य वासस्त्वमुक्त्वा &lt;em&gt;तस्माद्वा एतदशिष्यन्तः पुरस्ताच्चोपरिष्टाच्चाद्भिः परिदधति लम्भुको ह वासो भवत्यनग्नो भवति&lt;/em&gt; इति छान्दोग्ये । वाजसनेयके चापां प्राणवासस्त्वमुक्त्वा &lt;em&gt;तस्मादेवंविदशिष्यन्नाचामेदशित्वा चाचामेदेतमेव तदनमनग्नं कुरुते&lt;/em&gt; इति । आचमनेन प्राणमनग्नं कुरुत इत्यर्थः । अत्राशनात्पुरस्तादुपरिष्टाच्च किमाचमनं प्राणविद्याङ्गं विधीयते, उताचमनीयानामपां प्राणवासस्त्वानुसन्धानं विधीयत इति संशयः । *आचामेदित्याचमने विधिप्रत्ययश्रवणात्, स्मृत्याचारप्राप्तादाचमनादाचमनान्तरं प्राणविद्याङ्गं विधीयत इति पूर्वः पक्षः । राद्धान्तस्तु - *अशित्वा चाचामेदित्याचमनं चात्र प्रतीयते; आचमनीयानामपां प्राणवासस्त्वानुसन्धानं च *आपो वासः &lt;em&gt;अद्भिः परिदधति &lt;em&gt;एतमेव तदनमनग्नं कुरुते&lt;/em&gt; इति प्रतीयते । तत्राचमनं तावत् स्मृत्याचारप्राप्तम्; अपां प्राणवासस्त्वानुसन्धानमप्राप्तम् । &lt;em&gt;अनग्नं कुर्वन्तो मन्यन्ते&lt;/em&gt; अनग्नं कुरुते&lt;/em&gt; इत्यनुवादसरूपं प्रतीयते । तत्राचमनान्तरकल्पनादाचमनमनूद्याचमनीयानामपां प्राणवासस्त्वानुसन्धानमप्राप्तं विधीयत इति युक्तम् । &lt;em&gt;तदनमनग्नं कुरुते&lt;/em&gt; इति वचनानि त्वपूर्वत्वात् &lt;em&gt;विधिर्वा स्यादपूर्वत्वात्&lt;/em&gt; इति न्यायेन विधिवचनमेव भवति । सूत्रार्थस्तु - अपूर्वम् - अप्राप्तमपां प्राणवासस्त्वानुसन्धानं विधेयम्, न पुनः प्राप्तमाचमनम् । कुतः? कार्याख्यानात् - कार्यस्य अप्राप्तार्थस्याख्यानस्वभावत्वाच्छास्त्रस्येत्यर्थः ॥&lt;br&gt;&#xA;इति कार्याख्यानाधिकरणम् ॥&lt;/p&gt;</description>
    </item>
    <item>
      <title>20 समानाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/20_samAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/20_samAnAdhikaraNam/</guid>
      <description>&lt;p&gt;समान एवं चाभेदात् ॥3.3.19॥&lt;br&gt;&#xA;वाजसनेयकेऽग्निरहस्ये बृहदारण्यके च शाण्डिल्यविद्याऽऽम्नाता । अग्निरहस्ये तावत् * स आत्मानमुपासीत मनोमयं प्राणशरीरं भारूपं सत्यसङ्कल्पमाकाशात्मानम्* इति । बृहदारण्यके च &lt;em&gt;मनोमयोऽयं पुरुषो भास्सत्यं तस्मिन्नन्तर्हृदये यथा व्रीहिर्वा यवो वा स एष सर्वस्य वशी सर्वस्येशानस्सर्वस्याधिपतिस्सर्वमिदं प्रशास्ति&lt;/em&gt; इति । किमत्र विद्याभेदः, उत नेति संशयः । एकत्र सत्यसङ्कल्पत्वमधिकं श्रुतम्; इतरत्र वशित्वादयोऽधिका इति रूपभेदाद्विद्याभेद इति पूर्वः पक्षः ।&lt;br&gt;&#xA;राद्धान्तस्तु - उभयत्र मनोमयत्वादिके समाने सति वशित्वादेस्सत्यसङ्कल्पत्वविततिरूपतया तेनाभेदान्न रूपभेद इति विद्यैक्यम् । सूत्रार्थस्तु - मनोमयत्वादिके समाने सति विद्यैक्यम्, एवं चाभेदात् - वशित्वादिगुणेनाप्यभेदात् - वशित्वादिर्हि सत्यसङ्कल्पत्वविततिः ॥&lt;br&gt;&#xA;इति समानाधिकरणम् ॥&lt;/p&gt;</description>
    </item>
    <item>
      <title>21 सम्बन्धाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/21_sambandhAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/21_sambandhAdhikaraNam/</guid>
      <description>&lt;p&gt;सम्बन्धादेवमन्यत्रापि ॥3.3.20॥&lt;br&gt;&#xA;बृहदारण्यके - &lt;em&gt;य एष एतस्मिन्मण्डले पुरुषो यश्चायं दक्षिणेऽक्षिन्&lt;/em&gt; इत्युपक्रम्य आदित्यमण्डलेऽक्षिणि च सत्यस्य ब्रह्मणो व्याहृतिशरीरत्वेनोपास्यत्वमुक्त्वा, &lt;em&gt;तस्योपनिषदहरित्यधिदैवतम्&lt;/em&gt; तस्योपनिषदहमित्यध्यात्मम्* इति द्वे रहस्यनामनी उपासनशेषतयाऽम्नायेते । ते किं यथाश्रुतस्थाननियते, उतोभयत्रोभे इति संशयः । उभयोस्स्थानयोरेकरूपस्यैवोपास्यत्वाद्विद्यैक्यमित्यनियते नामनी इति पूर्वः पक्षः । अक्ष्यादित्यस्थानसंबन्धित्वरूपाकारभेदाद्रूपभेद इति विद्याभेदात् द्वे नामनी नियते इति राद्धान्तः ।&lt;br&gt;&#xA;सूत्रार्थस्तु - यथा मनोमयत्वादिगुणविशिष्टस्यैकस्यैवोपास्यत्वेनोभयत्र विद्यैक्यम्; एवमन्यत्राक्ष्यादित्याधारस्याप्येकस्यैव सत्यस्य ब्रह्मणस्स्थानद्वयसंबन्धान्न रूपभेद इति विद्यैक्यात् द्वे नामनी अनियते ॥&lt;/p&gt;&#xA;&lt;p&gt;न वा विशेषात् ॥3.3.21॥&lt;br&gt;&#xA;न चैतदस्ति यद्विद्यैक्यादुभयत्रोभे नामनी अनियते इति । कुतः? विशेषात् । उभयत्र हि रूपं विशिष्यते, एकत्रादित्यस्थानसंबन्धि इतरत्राक्षिस्थानसंबन्धि ब्रह्मेति रूपभेदाद्विद्याभेद इति नियते नामनी ॥&lt;/p&gt;</description>
    </item>
    <item>
      <title>22 संभृत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/22_saMbhRtyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/22_saMbhRtyadhikaraNam/</guid>
      <description>&lt;p&gt;संभृतिद्युव्याप्त्यपि चातः ॥3.3.23॥&lt;br&gt;&#xA;तैत्तिरीयके राणायनीयानां खिलेषु च &lt;em&gt;ब्रह्म ज्येष्ठा वीर्या संभृतानि ब्रह्माग्रे ज्येष्ठं दिवमाततान । ब्रह्म भूतानां प्रथमोत जज्ञे तेनार्हति ब्रह्मणा स्पर्धितुं कः ॥&lt;/em&gt; इति ब्रह्मणि ज्येष्ठानां गुणानां संभृतिर्द्युव्याप्तिश्चेत्यादिगुणजातमाम्नातम् । किमेषां सर्वासु विद्यासूपसंहारः उत स्थानविशेषोपासनेषु नियम इति संशयः । अनारभ्याधीतत्वादेषां सर्वासूपसंहारः इति पूर्वः पक्षः ।&lt;br&gt;&#xA;राद्धान्तस्तु - यद्यपि न स्थानविशेषसंबन्ध्युपासनमारभ्याधीता एते, तथापि द्युव्याप्तिसामर्थ्यात्तस्य हृदयाद्यल्पस्थानेषूपसंहारायोगात् तत्साहचर्याच्चेतरेषामल्पस्थानविहितासु विद्यासु नोपसंहारः इति ।&lt;br&gt;&#xA;सूत्रार्थस्तु - संभृतिद्युव्याप्तीति समाहारद्वन्द्वैकवद्भावः । संभृतिप्रभृतिगुणजातमप्यत एव - स्थानविशेषसंबन्धनियमान्नियतम्; न सर्वत्रोपसंहार्यम् । द्युव्याप्तिर्हि स्वसामर्थ्यादल्पस्थानानर्हतया तदितरस्थाननियता । संभृत्याद्यपि तत्साहचर्यात्तथैव ॥&lt;br&gt;&#xA;इति संभृत्यधिकरणम् ॥&lt;/p&gt;</description>
    </item>
    <item>
      <title>23 पुरुषविद्याधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/23_puruShavidyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/23_puruShavidyAdhikaraNam/</guid>
      <description>&lt;p&gt;पुरुषविद्यायामपि चेतरेषामनाम्नानात् ॥3.3.24॥&lt;br&gt;&#xA;तैत्तिरीयके पुरुषविद्याऽऽम्नाता &lt;em&gt;तस्यैवं विदुषो यज्ञस्यात्मा यजमानश्श्रद्धा पत्नी शरीरम्&lt;/em&gt; इत्यादिका । छान्दोग्येऽपि &lt;em&gt;पुरुषो वाव यज्ञस्तस्य यानि चतुर्विंशतिवर्षाणि&lt;/em&gt; इत्यादिका । किमत्र विद्याभेदः, उत नेति संशयः । पुरुषविद्येति संज्ञैक्यात्, तैत्तिरीयके फलसंबन्धानाम्नानात्, छान्दोग्ये &lt;em&gt;शतं जीवति&lt;/em&gt; इत्यनेनैकफलत्वाच्च विद्यैक्यमिति पूर्वः पक्षः ।&lt;br&gt;&#xA;राद्धान्तस्तु - पुरुषविद्येति संज्ञैक्येऽपि सवनत्रयकल्पनाप्रकारभेदाद्यजमानपत्न्यादिकल्पनाप्रकारभेदाच्च रूपभेदात्, तैत्तिरीयके पूर्वानुवाकगतस्य &lt;em&gt;ब्रह्मणो महिमानमाप्नोति&lt;/em&gt; इति ब्रह्मविद्याफलस्यैव सन्निधानात् अफलस्यास्य तदङ्गतया तत्फलत्वात् फलभेदाच्च विद्याभेदः ।&lt;br&gt;&#xA;सूत्रार्थस्तु - पुरुषविद्यायामपि उभयत्र रूपभेदाद्विद्याभेदः । कुतः? इतरेषामनाम्नानात् - इतरशाखोदितानां तदितरशाखायामनाम्नानात् । छान्दोग्ये तैत्तिरीयकाम्नातानां यजमानपत्न्यादीनां सवनानां चानाम्नानात्, तैत्तिरीयके च छान्दोग्याम्नातानां यज्ञावयवानामनाम्नानादित्यर्थः । तैत्तिरीयके हि &lt;em&gt;आत्मा यजमानश्श्रद्धा पत्नी&lt;/em&gt; इति यजमानादिकल्पनम्, &lt;em&gt;यत्सायं प्रातर्मध्यन्दिनं च तानि सवनानि&lt;/em&gt; इति च सवनत्रयकल्पनम्; छान्दोग्ये चाशिशिषादीनां दीक्षात्वादिकल्पनम्, पुरुषायुषं त्रेधा विभज्य सवनत्रयकल्पनं चेति यज्ञावयवकल्पनप्रकारभेदाद्रूपभेदः स्पष्टः । फलमपि तथैवेति । इतरेषामिति फलस्यापि ग्रहणम् ॥&lt;br&gt;&#xA;इति पुरुषविद्याधिकरणम् ॥&lt;/p&gt;</description>
    </item>
    <item>
      <title>24 वेधाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/24_vedhAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/24_vedhAdyadhikaraNam/</guid>
      <description>&lt;p&gt;वेधाद्यर्थभेदात् ॥3.3.25॥&lt;br&gt;&#xA;आथर्वणिकास्तैत्तिरीयका ऐतरेयिण इत्येवमादयः उपनिषदारम्भेषु *शुक्रं प्रविध्य हृदयं प्रविध्य *शं नो मित्रश्शं वरुणः &lt;em&gt;सह नाववतु&lt;/em&gt; इत्यादिमन्त्रान्महाव्रतादीनि च कर्माण्यधीयते । किमेषां विद्याङ्गत्वम्, उत नेति संशयः । सन्निधिसमाम्नानाद्विद्याङ्गत्वमिति पूर्वः पक्षः ।&lt;br&gt;&#xA;राद्धान्तस्तु - * शुक्रं प्रविध्य हृदयं प्रविध्येत्यादिमन्त्रसामर्थ्यात्, महाव्रतादीनां च कर्मणां श्रुत्यादिभिश्चाभिचारद्वादशाहादिषु विनियोगवत् *शं नो मित्रश्शं वरुणः &lt;em&gt;सह नाववतु&lt;/em&gt; इत्यादेर्मन्त्रस्य च &lt;em&gt;ऋतं वदिष्यामि, सत्यं वदिष्यामि &lt;em&gt;तेजस्वि नावधीतमस्तु&lt;/em&gt; इति मन्त्रसामर्थ्यादध्ययने विनियोग इति न विद्याङ्गत्वम् । सूत्रार्थस्तु - वेधाद्यर्थभेदादित्यस्य वेधाद्यर्थभेदवत् &lt;em&gt;सत्यं वदिष्यामि&lt;/em&gt; तेजस्वि नावधीतमस्तु&lt;/em&gt; इति शं नो मित्रादेर्मन्त्रस्याप्यध्ययनसंबन्धरूपार्थभेदान्न विद्याङ्गत्वमित्यभिप्रायः । अतः शं नो मित्रादिमन्त्र एवाधिकरणस्य विषयः ॥&lt;br&gt;&#xA;इति वेधाद्यधिकरणम् ॥&lt;/p&gt;</description>
    </item>
    <item>
      <title>25 हान्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/25_hAnyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/25_hAnyadhikaraNam/</guid>
      <description>&lt;p&gt;हानौ तूपायनशब्दशेषत्वात् कुशाच्छन्दस्स्तुत्युपगानवत्तदुक्तम् ॥3.3.26॥&lt;br&gt;&#xA;विदुषो ब्रह्म प्राप्नुवतः पुण्यपापयोर्विमोचनं द्वयोश्शाखयोश्श्रुतम्; विमुक्तयोः पुण्यपापयोरन्यत्र प्रवेश एकस्यां शाखायां श्रुतः; विमोचनं प्रवेशश्चोभयमेकस्याम् । *तदा विद्वान्पुण्यपापे विधूय निरञ्जनः परमं साम्यमुपैति *अश्व इव रोमाणि विधूय पापं चन्द्र इव राहोर्मुखात्प्रमुच्य । धूत्वा शरीरमकृतं कृतात्मा ब्रह्मलोकमभिसंभवानि । इति च केवलविमोचनम्; &lt;em&gt;तस्य पुत्रा दायमुपयन्ति सुहृदस्साधुकृत्यां द्विषन्तः पापकृत्याम्&lt;/em&gt; इति केवलप्रवेशः; &lt;em&gt;तत्सुकृतदुष्कृते धूनुते तस्य प्रिया ज्ञातयस्सुकृतमुपयन्ति अप्रिया दुष्कृतम्&lt;/em&gt; इत्युभयम् ।&lt;br&gt;&#xA;किं केवलहानिचिन्तनं केवलोपायनचिन्तनमुभयचिन्तनं च सर्वासु विद्यासु विकल्पेनानुष्ठेयम्, उत समुच्चयेनेति संशयः । तथा तथाऽऽम्नातस्यार्थवत्त्वाय विकल्प इति पूर्वः पक्षः ।&lt;br&gt;&#xA;राद्धान्तस्तु - पुण्यपापप्रवेशस्य विमोचनापेक्षत्वेन शाखान्तरस्थस्यापि प्रवेशवाक्यस्य शाखान्तरस्थविमोचनवाक्यशेषत्वात् वाक्यद्वयेनैकार्थविधानात्समुच्चयः ॥ एकस्यां शाखायामुभयविधानं प्रतिपत्तृभेदेन परिह्रियते ॥&lt;br&gt;&#xA;सूत्रार्थस्तु - हानौ त्विति तुशब्दः पक्षव्यावृत्त्यर्थः । हानाविति प्रदर्शनार्थम्; केवलविमोचने केवले चोपायने श्रूयमाणे तयोरितरेतरसमुच्चयोऽवश्यम्भावी । कुतः? उपायनशब्दशेषत्वात् - उपायनशब्दस्य हानिवाक्यशेषत्वादित्यर्थः । त्यक्तयोः पुण्यपापयोः प्रवेशस्थानवाचित्वादुपायनवाक्यस्य हानिवाक्यशेषत्वमवगम्यते । प्रदेशान्तराम्नातवाक्यस्य प्रदेशान्तराम्नातवाक्यशेषत्वे दृष्टान्तानाह - कुशाच्छन्दस्स्तुत्युपगानवदिति । यथा &lt;em&gt;वानस्पत्याः कुशाः * इति प्रदेशान्तराम्नातस्य वाक्यस्य &lt;em&gt;औदुम्बर्यः कुशाः * इति तद्विशेषवाचिप्रदेशान्तरस्थम्; यथा च &lt;em&gt;देवासुराणां छन्दोभिः&lt;/em&gt; इति सामान्यतः प्रदेशान्तराम्नातस्य &lt;em&gt;देवच्छन्दांसि पूर्वम्&lt;/em&gt; इति तत्क्रमविशेषवाचि प्रदेशान्तरस्थम्; यथा च * हिरण्येन षोडशिनस्स्तोत्रमुपाकरोति&lt;/em&gt; इति प्रदेशान्तरस्थस्य तत्कालविशेषवाचि * समयाविषिते सूर्ये षोडशिनस्स्तोत्रमुपाकरोति&lt;/em&gt; इति प्रदेशान्तरस्थम्; यथा च * ऋत्विज उपगायन्ति * इति प्रदेशान्तरस्थस्य * नाध्वर्युरुपगायेत् * इति तत्पर्युदासरूपं प्रदेशान्तरस्थम्;&lt;br&gt;&#xA;एवमुपायनवाक्यस्य हानिवाक्यशेषतया संभवन्त्यां गतौ न विकल्पो युक्तः । तदुक्तं पूर्वस्मिन् काण्डे &lt;em&gt;अपि तु वाक्यशेषस्स्यादन्याय्यत्वाद्विकल्पस्य&lt;/em&gt; इत्यादिना ॥&lt;br&gt;&#xA;इति हान्यधिकरणम् ॥&lt;/p&gt;</description>
    </item>
    <item>
      <title>26 साम्परायाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/26_sAmparAyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/26_sAmparAyAdhikaraNam/</guid>
      <description>&lt;p&gt;साम्पराये तर्तव्याभावात् तथा ह्यन्ये ॥3.3.27॥&lt;br&gt;&#xA;किमिदं सुकृतदुष्कृतयोर्हानिचिन्तनं देहवियोगकाले एकदेशः क्षीयते, अध्वनि शिष्टमित्युभयत्र कर्तव्यम्, उत देहवियोगकाल एव सर्वं क्षीयत इति संशयः । उभयत्र श्रुतेः देवयानेन पथा गमनान्यथानुपपत्त्या चोभयत्रेति पूर्वः पक्षः, *अश्व इव रोमाणि विधूय पापं चन्द्र इव राहोर्मुखात्प्रमुच्य, धूत्वा शरीरमकृतं कृतात्मा ब्रह्मलोकम् (छा.उ. 8.13.1) * इति देहवियोगकाले, &lt;em&gt;स आगच्छति विरजां नदीं &amp;hellip;.. तत्सुकृतदुष्कृते धूनुते&lt;/em&gt; (कौ.उ. 1.37) इत्यध्वन्यपि हानिश्रुतेः । देहवियोगकाले सर्वकर्मक्षये हि देवयानेन गमनसाधनं कर्म न संभवति ।&lt;br&gt;&#xA;राद्धान्तस्तु - &lt;em&gt;तस्य तावदेव चिरं यावन्न विमोक्ष्ये अथ संपत्स्ये&lt;/em&gt; (छा.उ. 6.14.2) इति देहवियोगादूर्ध्वं ब्रह्मप्राप्तिव्यतिरेकेणानुभाव्यपुण्यपापफलाभावात्, *अश्व इव रोमाणि विधूय पापमित्यादिनैकार्थ्यात्, अध्वन्याम्नातमपि *तत्सुकृतदुष्कृते धूनुते इति वाक्यं देहवियोगकाले सङ्गमयितव्यमिति देहवियोगकाले एव हानिचिन्तनम् । सर्वकर्मक्षयेऽपि हि विद्यासामर्थ्यादेव देवयानेन पथा गमनं चोपपद्यते । विद्या हि स्वयं सूक्ष्मशरीरस्यानारम्भिकाऽपि प्रकृतसुखदुःखोपभोगसाधनस्थूलशरीरस्य सर्वकर्मणां च निरवशेषक्षयेऽपि स्वफलभूतब्रह्मप्राप्तिप्रतिपादनाय देवयानेन पथैनं गमयितुं सूक्ष्मशरीरं स्थापयति ॥&lt;br&gt;&#xA;सूत्रार्थस्तु - साम्पराये - देहवियोगकाल एव चिन्तनीयम् । कुतः? तर्तव्याभावात् - देहवियोगादूर्ध्वं ब्रह्मप्राप्तिव्यतिरेकेण तरितव्यभोगाभावात् । तथा ह्यन्येऽधीयते - &lt;em&gt;तस्य तावदेव चिरं यावन्न विमोक्ष्ये, अथ संपत्स्ये&lt;/em&gt; इति, &lt;em&gt;अशरीरं वाव सन्तं न प्रियाप्रिये स्पृशतः&lt;/em&gt; (छा.उ. 8.12.1) इति च ॥&lt;/p&gt;</description>
    </item>
    <item>
      <title>27 अनियमाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/27_aniyamAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/27_aniyamAdhikaraNam/</guid>
      <description>&lt;p&gt;अनियमस्सर्वेषामविरोधश्शब्दानुमानाभ्याम् ॥3.3.32॥&lt;br&gt;&#xA;येषूपासनेषूपकोसलादिष्वर्चिरादिका गतिराम्नाता किं तन्निष्ठानामेव तया ब्रह्मप्राप्तिः, उत सर्वेषां ब्रह्मोपासननिष्ठानामिति संशयः । तन्निष्ठानामेवेति पूर्वः पक्षः, इतरेषां तया ब्रह्मप्राप्तौ प्रमाणाभावात् । यत्तु पञ्चाग्निविद्यायां साधारणं वचनम्, तदप्युपकोसलादिविषयमिति निश्चीयते । अन्यथोपकोसलादिष्वाम्नानानर्थक्यं स्यात् । राद्धान्तस्तु - पञ्चाग्निविद्यायां &lt;em&gt;य एवमेतद्विदुः ये चेमे अरण्ये श्रद्धां सत्यमुपासते तेऽर्चिषमभिसंभवन्ति&lt;/em&gt; इति सामान्येन सर्वविषयं गतिश्रवणमुपकोसलादिष्वाम्नानं न बाधितुं क्षमम्, सङ्कोचकं च न भवति, विद्यास्तुत्यर्थतयाऽनुवादेनाप्युपपत्तेः । अतस्सर्वेषां तथैव ब्रह्मप्राप्तिः ॥&lt;br&gt;&#xA;सूत्रार्थस्तु - अनियमस्सर्वेषां - सर्वेषामविशेषेण तयैव प्राप्तिः । कुतः? अविरोधश्शब्दानुमानाभ्यां - तथा सत्येव श्रुतिस्मृतिभ्यामविरोधः । श्रुतिश्च *ये चेमेऽरण्ये इत्यादिका पञ्चाग्निविद्यायां निदर्शिता; स्मृतिः &lt;em&gt;अग्निर्ज्योतिरहश्शुक्लः&lt;/em&gt; इत्यादिका ॥&lt;br&gt;&#xA;इति अनियमाधिकरणम् ॥&lt;/p&gt;</description>
    </item>
    <item>
      <title>28 अक्षरध्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/28_axaradhyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/28_axaradhyadhikaraNam/</guid>
      <description>&lt;p&gt;अक्षरधियां त्ववरोधस्सामान्यतद्भावाभ्यामौपसदवत्तदुक्तम् ॥3.3.33॥&lt;br&gt;&#xA;बृहदारण्यके (3.8.8) &lt;em&gt;एतद्वै तदक्षरं गार्गि ब्राह्मणा अभिवदन्त्यस्थूलमनण्वह्रस्वम्&lt;/em&gt; इत्यादि श्रूयते । तथा आथर्वणे च &lt;em&gt;अथ परा यया तदक्षरमधिगम्यते यत्तदद्रेश्यमग्राह्यम्&lt;/em&gt; (1.1.5) इत्यादि । किमेषामस्थूलत्वादीनां सर्वासु ब्रह्मविद्यासूपसंहारः, उत यत्र श्रुताः तत्रैवेति संशयः । विद्याविशेषरूपतया श्रुतानां सर्वविद्यासाधारणत्वाभावाद्यत्र श्रुतास्तत्रैव नियता इति पूर्वः पक्षः ।&lt;br&gt;&#xA;राद्धान्तस्तु - अस्थूलत्वादीनामप्यानन्दादिवत् ब्रह्मस्वरूपानुसन्धानान्तर्भावात्सर्वत्रैवोपसंहारः, न केवलमानन्दादिर्ब्रह्मस्वरूपं प्रत्यगात्मनो व्यावृत्तम्, तस्यापि हि तदेव स्वरूपम् । अस्थूलत्वादिविशेषितमानन्दादि ब्रह्मणः प्रत्यगात्मनो व्यावृत्ताकारः । यद्यपि प्रत्यगात्मा स्वभावतः स्थूलत्वाद्यचेतनधर्मासंबन्धी, तथापि तत्संबन्धार्हताऽस्त्येव । तदर्हतयापि हि पूर्वं तत्संबन्धस्सञ्जातः । अतो ब्रह्मणस्तदनर्हस्वरूपानुसन्धानार्थतयाऽस्थूलत्वादयस्सर्वत्रानुसन्धेयाः ।&lt;br&gt;&#xA;सूत्रार्थस्तु - अक्षरधियाम् - अक्षरसंबन्धिनीनामस्थूलत्वादिधियां सर्वविद्यास्ववरोधः - सङ्ग्रहणम्; कुतः? सामान्यतद्भावाभ्यां - ब्रह्मणस्सर्वत्र समानत्वात् ब्रह्मानुसन्धानान्तर्भावाच्च तासाम् । गुणानां प्रधानानुवर्तित्वं स्वभावः; औपसदवत् - यथा जामदग्न्यचतूरात्रपुरोडाशोपसद्गुणभूतः &lt;em&gt;अग्निर्होत्रं वेतु&lt;/em&gt; इति मन्त्रः सामवेदपठितत्वेन सामवेदस्वरनियतोऽपि प्रधानभूतोपसदनुवर्तित्वात् याजुर्वैदिकत्वाच्चोपसदो याजुर्वैदिकोपांशुत्वसंबन्धी; तद्वदक्षरविद्यासंबन्धितयाऽधीतत्वेन तद्विद्यानियता अपि प्रधानानुवर्तित्वस्वाभाव्यात्सर्वविद्यासंबन्धिनः । तदुक्तं प्रथमकाण्डे *गुणमुख्यव्यतिक्रमे तदर्थत्वात् (पू.मी.सू. 3.3.2.9) इत्यादिना ॥&lt;/p&gt;</description>
    </item>
    <item>
      <title>29 अन्तरत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/29_antaratvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/29_antaratvAdhikaraNam/</guid>
      <description>&lt;p&gt;अन्तरा भूतग्रामवत्स्वात्मनोऽन्यथा भेदानुपपत्तिरिति चेन्नोपदेशवत् ॥3.3.35॥&lt;br&gt;&#xA;बृहदारण्यके उषस्तप्रश्नप्रतिवचनं &lt;em&gt;यः प्राणेन प्राणिति स त आत्मा सर्वान्तरः योऽपानेनापानिति स त आत्मा&lt;/em&gt; (बृ.उ. 3.4.1) इत्यादि, *अतोऽन्यदार्तम् (बृ.उ. 3.4.2) इत्यन्तमाम्नातम् । तथा तदनन्तरं कहोलप्रश्नप्रतिवचनं &lt;em&gt;योऽशनायापिपासे शोकं मोहं जरां मृत्युमत्येति एतं हैतमात्मानं विदित्वा&lt;/em&gt; (बृ.उ. 3.5.1) इत्यादि *अतोऽन्यदार्तम् (बृ.उ. 3.5.2) इत्यन्तम् । किमुभयत्र विद्यैक्यम्, उत विद्याभेद इति संशयः । पूर्वत्र प्राणनादिहेतुः प्रत्यगात्मा; उत्तरत्राशनायाद्यतीतः परमात्मेत्युपास्यभेदाद्विद्याभेदः इति पूर्वः पक्षः ।&lt;br&gt;&#xA;राद्धान्तस्तु - &lt;em&gt;यत्साक्षादपरोक्षाद्ब्रह्म य आत्मा सर्वान्तरः तन्मे व्याचक्ष्व&lt;/em&gt; (बृ.उ. 3.4.1) इति उभयत्र प्रश्नस्य परमात्मविषयत्वादेकरूपत्वाच्च, सर्वप्राणिप्राणनापाननादिहेतुत्वस्य अशनायाद्यतीतत्वस्य च प्रतिवचनद्वयावगतस्य परमात्मन्येकस्मिन्नेवोपास्ये संभवाच्च, न विद्याभेदः ।&lt;br&gt;&#xA;सूत्रार्थस्तु - अन्तरा - * य आत्मा सर्वान्तरः (बृ.उ. 3.4.1) इत्युषस्तप्रश्नो भूतग्रामवत्स्वात्मनः - प्रत्यगात्मन इत्युपगन्तव्यः; अन्यथा प्रतिवचनभेदानुपपत्तिरिति चेत्; नात्र प्रत्यगात्मपरमात्मविषयं प्रश्नद्वयम्; प्रतिवचनद्वयं च परमात्मन्येकस्मिन्नेवोपास्ये संभवतीत्यर्थः । उपदेशवत् &lt;em&gt;स्तब्धोऽस्युत तमादेशमप्राक्ष्यः&lt;/em&gt; (छा.उ. 6.1.3) इति प्रक्रान्तायामेकस्यामेव सद्विद्यायां *भगवांस्त्वेव मे तद्ब्रवीत्विति (छा.उ. 6.1.7), &lt;em&gt;भूय एव मा भगवान्विज्ञापयतु&lt;/em&gt; (छा.उ. 6.5.4) इत्यादिका प्रश्नावृत्तिः, प्रतिवचनभेदश्चोपास्यमाहात्म्यविशेषप्रतिपादनपरत्वेन दृश्यते; तद्वत् ॥&lt;/p&gt;</description>
    </item>
    <item>
      <title>30 कामाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/30_kAmAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/30_kAmAdyadhikaraNam/</guid>
      <description>&lt;p&gt;कामादीतरत्र तत्र चाऽऽयतनादिभ्यः ॥3.3.38॥&lt;br&gt;&#xA;छान्दोग्ये श्रूयते &lt;em&gt;अथ यदिदमस्मिन्ब्रह्मपुरे दहरं पुण्डरीकं वेश्म दहरोऽस्मिन्नन्तर आकाशस्तस्मिन्यदन्तसतदन्वेष्टव्यम्&lt;/em&gt; इत्यादि प्रक्रम्य *तद्य इहात्मानमनुविद्य व्रजन्त्येतांश्च सत्यान्कामांस्तेषां सर्वेषु लोकेषु कामचारो भवतीति; वाजसनेयके च *य एषोऽन्तर्हृदय आकाशस्तस्मिन् शेते सर्वस्य वशी सर्वस्येशानः इत्यादि । किमुभयत्र विद्यैक्यम्, उत विद्याभेद इति संशयः । रूपभेदाद्विद्याभेद इति पूर्वः पक्षः । यद्यप्युभयत्र परमात्मैवोपास्यः; तथाप्येकत्राकाशशब्दाभिधेयः परमात्मोपास्यः, इतरत्राकाशे शयानः परमात्मेति हि रूपं भिद्यते ।&lt;br&gt;&#xA;राद्धान्तस्तु - हृदयायतनत्वसत्यसङ्कल्पत्वसत्यकामत्वादेरभेदादुभयत्र तद्विशिष्टः परमात्मैवोपास्य इति रूपाभेदाद्विद्यैक्यम्; छान्दोग्ये हि *दहरोऽस्मिन्नन्तर आकाशस्तस्मिन्यदन्तस्तदन्वेष्टव्यमित्यारभ्य, &lt;em&gt;किं तदत्र विद्यते&lt;/em&gt; इत्यादिना परिचोद्य, *तस्मिन्कामास्समाहिताः &lt;em&gt;एष आत्माऽपहतपाप्मा विजरो विमृत्युरित्यारभ्य&lt;/em&gt; सत्यकामस्सत्यसङ्कल्पः इत्युक्त्वा, *तद्य इहात्मानमनुविद्य व्रजन्त्येतांश्च सत्यान्कामान् *इत्याकाशशब्दनिर्दिष्टः परमात्मा; तदन्तर्गताश्च सत्यकामत्वसत्यसङ्कल्पत्वापहतपाप्मत्वादयो गुणाः, अतः परमात्मा हृदयायतनः सत्यकामत्वादिविशिष्टः उपास्य इति वाक्येनैव निर्णीतम् । वाजसनेयके च &lt;em&gt;य एषोऽन्तर्हृदय आकाशस्तस्मिञ्छेते सर्वस्य वशी इत्युक्ते सति वशित्वादेस्सत्यसङ्कल्पत्वविशेषरूपतया स एव परमात्मा हृदयायतनस्सत्यसङ्कल्पत्वविशिष्ट उपास्य इति प्रतीयते । अतो दहरविद्याप्रत्यभिज्ञानात्स एव परमात्मा सत्यसङ्कल्पत्वादिगुणाष्टकविशिष्ट उपास्य इति निश्चीयते । एवं निश्चिते सत्याकाशे शयान इत्याकाशशब्दोऽपि हृदयपुण्डरीकवर्त्याकाशवाचीति रूपाभेदाद्विद्यैक्यमेव ॥&lt;br&gt;&#xA;सूत्रार्थस्तु - कामादीतरत्र तत्र च - वाजसनेयके छान्दोग्ये च सत्यकामत्वाद्येव रूपम्; कुतः? आयतनादिभ्यः हृदयायतनत्वसत्यसङ्कल्पत्वविशेषरूप-वशित्वादिभ्यस्तत्सहचारिणस्सत्यकामत्वादेः प्रत्यभिज्ञानात् । &lt;em&gt;परं ज्योतिरुपसंपद्य स्वेन रूपेणाभिनिष्पद्यते&lt;/em&gt; अभयं वै ब्रह्म भवति&lt;/em&gt; इति ब्रह्मप्राप्तिरूपं फलं चैकमिति विद्यैक्यम् ॥&lt;/p&gt;</description>
    </item>
    <item>
      <title>31 तन्निर्धारणानियमाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/31_tannirdhAraNAniyamAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/31_tannirdhAraNAniyamAdhikaraNam/</guid>
      <description>&lt;p&gt;तन्निर्धारणानियमस्तद्दृष्टेः पृथग्घ्यप्रतिबन्धः फलम् ॥3.3.41॥&lt;br&gt;&#xA;छान्दोग्ये *ओमित्येतदक्षरमुद्गीथमुपासीतेति कर्माङ्गाश्रयमुद्गीथाद्युपासनं श्रूयते; तत्किं तस्मिन्कर्मणि पर्णतादिवन्नियमेनोपादेयम्, उत गोदोहनादिवदनियमेनेति संशयः । कर्माङ्गाश्रयत्वेन पर्णतादिवत्तद्द्वारेण निरूढकार्यतया &lt;em&gt;यदेव विद्यया करोति श्रद्धयोपनिषदा तदेव वीर्यवत्तरं भवति&lt;/em&gt; इति वर्तमाननिर्देशस्य पृथक्फलप्रतिपादनायोगात् क्रत्वर्थतया नियमेनोपादेयमिति पूर्वः पक्षः ।&lt;br&gt;&#xA;राद्धान्तस्तु - &lt;em&gt;तेनोभौ कुरुतो यश्चैतदेवं वेद यश्च न वेद&lt;/em&gt; (छा.उ. 1-1-10) इत्युद्गीथोपासनरहितस्यापि क्रत्वनुष्ठानदर्शनात्क्रतुफलात्स्वर्गादेः पृथग्भूतवीर्यवत्तरत्वफलमिदमुपासनमिति गोदोहनादिवदनियमः । वर्तमाननिर्देशे सत्यप्यधिकारान्तरनिश्चये सति रात्रिसत्रवत् क्रतोर्वीर्यवत्तरत्वमस्योपासनस्य फलमिति कल्पनीयम् ।&lt;br&gt;&#xA;सूत्रार्थस्तु - तन्निर्धारणानियमः । निर्धारणम् - निश्चयेन चेतसोऽवधारणम्, उपासनमित्यर्थः; तथा उद्गीथोपासनस्यानियमः; कुतः? तद्दृष्टेः - *तेनोभौ कुरुतः इत्यनियमदृष्टेः; पृथग्भूतं ह्यस्य फलम्; तच्चाप्रतिबन्धरूपम्; वीर्यवत्तरत्वं नाम प्रबलकर्मान्तरफलेनैतस्य कर्मणः फलस्याप्रतिबन्धः, अविलम्बितत्वमित्यर्थः ॥&lt;br&gt;&#xA;इति तन्निर्धारणानियमाधिकरणम् ॥&lt;/p&gt;</description>
    </item>
    <item>
      <title>32 प्रदानाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/32_pradAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/32_pradAnAdhikaraNam/</guid>
      <description>&lt;p&gt;प्रदानवदेव तदुक्तम् ॥3.3.42॥&lt;br&gt;&#xA;दहरविद्यायां &lt;em&gt;तद्य इहात्मानमनुविद्य व्रजन्त्येतांश्च सत्यान् कामान्&lt;/em&gt; (छा.उ. 8.1.6) इत्यपहतपाप्मत्वादिगुणानामपि परमात्मस्वरूपचिन्तनवत्पृथक्चिन्तनं&amp;quot; विहितम् । किं गुणचिन्तने तत्तद्गुणविशिष्टतया परमात्मचिन्तनमावर्तनीयम्, उत नेति संशयः । परमात्मन एकस्यैव सर्वेषां गुणानां गुणित्वेन सकृदेव तच्चिन्तनोपपत्तेर्नावर्तनीयमिति पूर्वः पक्षः । राद्धान्तस्तु - गुणिनस्स्वरूपैक्येऽपि तत्तद्गुणविशिष्टाकारभेदादावर्तनीयमिति ।&lt;br&gt;&#xA;सूत्रार्थस्तु - प्रदानवदावर्तनीयमेव; यथा &lt;em&gt;इन्द्राय राज्ञे पुरोडाशमेकादशकपालमिन्द्रायाधिराजायेन्द्राय स्वराज्ञे&lt;/em&gt; (तै.सं. 2.3.6) इतीन्द्रस्यैकत्वेऽपि राजत्वादिविशिष्टाकारभेदाद्देवताभेद इति प्रदानावृत्तिः, तद्वदेव । तदुक्तं सङ्कर्षे *नाना वा देवता पृथक्त्वात् (2.2.36) इति ॥&lt;br&gt;&#xA;॥ इति प्रदानाधिकरणम् ॥&lt;/p&gt;</description>
    </item>
    <item>
      <title>33 लिङ्गभूयस्त्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/33_lingabhUyastvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/33_lingabhUyastvAdhikaraNam/</guid>
      <description>&lt;p&gt;लिङ्गभूयस्त्वात्तद्धि बलीयस्तदपि ॥3.3.43॥&lt;br&gt;&#xA;तैत्तिरीया अधीयते *सहस्रशीर्षं देवमित्यारभ्य &lt;em&gt;सोऽक्षरः परमस्स्वराट्&lt;/em&gt; (तै.आ. 6.11) इत्यन्तम् । अस्मिन्ननुवाके नोपासनं विधीयते । किमयं पूर्वानुवाकोदितदहरविद्योपास्यविशेषनिर्धारणार्थः, उत सर्ववेदान्तोदितसर्वपरविद्योपास्यविशेषनिर्धारणार्थ इति संशयः । दहरविद्याया आनन्तर्यात्तदुपास्यविशेषनिर्धारणार्थ इति पूर्वः पक्षः; *सहस्रशीर्षं देवमिति (तै.आ. 6.11) द्वितीयानिर्देशस्यानन्तरोदितोपासिना संबन्धस्यैव युक्तत्वाच्च । राद्धान्तस्तु - परब्रह्मपरतत्त्वपरज्योतिः परमात्माक्षरशिवशम्भुशब्दैस्सर्वपरविद्योपास्याननूद्य वाक्येनैव तेषां नारायणत्वविधानात्तस्य च प्रकरणाद्बलीयस्त्वेन सर्वविद्योपास्यनिर्धारणार्थ इति निश्चीयते । न च *सहस्रशीर्षमिति द्वितीयानिर्देशः पूर्वेणोपासिना संबध्यते, *तस्मिन्यदन्तस्तदुपासितव्यम्&amp;rsquo; (तै.आ. 6.10) इति कृत्प्रत्ययेन कर्माभिहितमिति तत्र द्वितीयानिर्देशायोगात् । &lt;em&gt;नारायणः परः&lt;/em&gt; (तै.आ. 6.11) व्याप्य नारायणस्स्थितः &lt;em&gt;परमात्मा व्यवस्थितः&lt;/em&gt; (तै.आ. 6.11) इत्यादिभिरैकार्थ्यात्प्रथमार्थे द्वितीया । सूत्रार्थस्तु - सर्वपरविद्योपास्यनिर्धारणे लिङ्गभूयस्त्वात् तच्चिह्नभूतवाक्यभूयस्त्वादित्यर्थः । तद्धि - वाक्यं प्रकरणाद्बलीयः, तदपि पूर्वस्मिन्काण्डे &lt;em&gt;श्रुतिलिङ्गवाक्यप्रकरणस्थानसमाख्यानां समवाये परदौर्बल्यमर्थविप्रकर्षात्&lt;/em&gt; (कर्म-काण्डः 3.3.7.14) इत्यादिनोक्तम् । एवं सर्वोपास्यनिर्धारणे निश्चिते सति दहरविद्यायामप्ययमेवोपास्य इति *पद्मकोशप्रतीकाशम्&amp;rsquo; (तै.आ. 6.10) इत्यादिना हृदयाद्यभिधानं च युज्यत इत्यभिप्रायः ॥&lt;br&gt;&#xA;इति लिङ्गभूयस्त्वाधिकरणम् ॥&lt;/p&gt;</description>
    </item>
    <item>
      <title>34 पूर्वविकल्पाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/34_pUrvavikalpAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/34_pUrvavikalpAdhikaraNam/</guid>
      <description>&lt;p&gt;पूर्वविकल्पः प्रकरणात्स्यात् क्रियामानसवत् ॥3.3.44॥&lt;br&gt;&#xA;वाजसनेयकेऽग्निरहस्ये *मनश्चितो वाक्चितः प्राणचितश्चक्षुश्चितः * इत्यादिना मनश्चितादयोऽग्नयो विद्यारूपाः श्रूयन्ते । किमेते क्रियामयक्रत्वङ्गभूताः, उत विद्यामयक्रत्वङ्गभूता इति संशयः । अस्मिन् प्रकरणे विद्यामयक्रत्वनुबन्धिमानसग्रहस्तोत्रादिदर्शनेऽपि क्रतोर्विधानाभावात्, फलान्तराप्रतीतेश्च, पूर्वत्र *असद्वा इदमग्र आसीत् (तै.आ. 5.14.7) इत्यादिनेष्टकचितस्याग्नेः प्रकृतत्वात्, मनश्चितादिषु च &amp;ldquo;तेषामेकैक एव तावान्यावानसौ पूर्वः&amp;rdquo; (शतपथ.ब्रा. 10.4.3.3) इति तत्कार्यातिदेशादिष्टकचितेनैषां विकल्पप्रतीतेश्चेष्टकचिताग्निशेषभूतक्रियामयक्रत्वनुप्रवेशेन तदङ्गभूता इति पूर्वः पक्षः । राद्धान्तस्तु - &lt;em&gt;ते हैते विद्याचित एव विद्यया हैवैत एवं विदश्चिता भवन्ति&lt;/em&gt; (शतपथ.ब्रा. 10.4.3.12) इति मनश्चितादीनां साम्पादिकाग्नित्वेन विद्यारूपत्वे सिद्धेऽपि *ते हैते विद्याचित एव (शतपथ.ब्रा. 10.4.3.12) इत्यवधारणश्रुतिर्विद्यामयक्रत्वङ्गत्वेनैषां विद्यारूपतावगत्यर्थेति निश्चयात् सन्निहितैर्मानसैः ग्रहस्तोत्रादिभिः क्रत्वनुबन्धैरनुवादसरूपवाक्यप्रतिपादितैः क्रतुदर्शने सति *वचनानि त्वपूर्वत्वादिति न्यायेन मनश्चितादीनां शेषिभूतविद्यामयक्रतोर्विधिः परिकल्प्यते । &lt;em&gt;तेषामेकैक एव तावान्यावानसौ पूर्वः&lt;/em&gt; (शतपथ.ब्रा. 10.4.3.3) इत्यतिदेशेनेष्टकचिताग्नेस्स्वशेषिभूतक्रतुद्वारेण यत्फलम्, तदेवैषां स्वशेषिभूतविद्यामयक्रतुद्वारेण फलमिति निश्चीयत इति विद्यामयक्रत्वङ्गभूता एव मनश्चितादयः । सूत्रार्थस्तु - मनश्चितादिः क्रिया स्यात् - क्रियामयक्रत्वङ्गभूतं इत्यर्थः । कुतः? प्रकरणात् - पूर्वप्रकृतेनेष्टकचितेनाव्यभिचरितक्रतुसंबन्धिनोपस्थितक्रतुगृहीतत्वेन तदङ्गभूतानामेषां चाग्नित्वात्तेनेष्टकचितेन विकल्पः; विद्या रूपाणामप्येषां क्रियामयक्रत्वङ्गभावो न विरुध्यते, द्वादशाहाङ्गभूतमानसग्रहवत् ॥&lt;/p&gt;</description>
    </item>
    <item>
      <title>35 शरीरे भावाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/35_sharIre_bhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/35_sharIre_bhAvAdhikaraNam/</guid>
      <description>&lt;p&gt;एक आत्मनः शरीरे भावात् ॥3.3.51॥&lt;br&gt;&#xA;प्रत्यगात्मन आत्मतया हि परमात्मोपास्यः; उपासकस्यापि स्वरूपमुपास्योपासनस्वरूपवत् ज्ञातव्यमित्युक्तम् *त्रयाणामित्यादिना; वक्ष्यते च *आत्मेति तूपगच्छन्तीति । तत्र किं प्रत्यगात्मनश्शरीरे वर्तमानस्य कर्तृत्वभोक्तृत्वादिविशिष्टं रूपमनुसन्धेयम्, उत प्रजापतिवाक्योदितापहतपाप्मत्वादिगुणकं यथावस्थितं रूपमिति संशयः । शरीरे वर्तमानस्य यादृशं रूपम्, तदेवानुसन्धेयमिति पूर्वः पक्षः, कर्मविधिष्विवोपासनविधिष्वपि तावतैव साधनानुष्ठानफलानुभवयोस्संभवात् । *यथाक्रतुरस्मिंल्लोके पुरुषो भवतीति तु &lt;em&gt;तं यथायथोपासते&lt;/em&gt; इत्यनेनैकार्थ्यात्परमात्मविषयम् । राद्धान्तस्तु - *तत्त्वमसि &lt;em&gt;स त आत्माऽन्तर्याम्यमृतः&lt;/em&gt; इति प्रत्यगात्मन आत्मतयैव परमात्मोपास्य इति प्रत्यगात्मनस्स्वरूपमप्युपासनान्तर्गतम् । &lt;em&gt;परं ज्योतिरुपसंपद्य स्वेन रूपेणाभिनिष्पद्यते&lt;/em&gt; इति यथावस्थितात्मस्वरूपस्यैव ब्रह्मानुभवः फलमित्यतः &lt;em&gt;यथाक्रतुरस्मिंल्लोके पुरुषो भवतीति न परमात्ममात्रविषयम्; अपि तु प्रत्यगात्मात्मभूतोपास्यविषयमिति प्रजापतिवाक्योदितं यथावस्थितस्वरूपमेवानुसन्धेयम्; अन्यथा प्राप्योपास्ययोः प्रकारभेदात्&lt;/em&gt; यथाक्रतुरस्मिन्निति विरुध्यते । *यजेत स्वर्गकामः इत्यादिकर्मविधौ तु कर्तृस्वरूपानुसन्धानं न साधनान्तर्गतमिति विशेषः ।&lt;br&gt;&#xA;सूत्रार्थस्तु - कर्तृत्वादिविशिष्टमेवात्मनस्स्वरूपमनुसन्धेयमित्येके मन्यन्ते; कुतः? शरीरे वर्तमानस्योपासितुरात्मनस्तथाभावात् ॥&lt;/p&gt;</description>
    </item>
    <item>
      <title>36 अङ्गावबद्धाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/36_angAvabaddhAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/36_angAvabaddhAdhikaraNam/</guid>
      <description>&lt;p&gt;अङ्गावबद्धास्तु न शाखासु हि प्रतिवेदम् ॥3.3.53॥&lt;br&gt;&#xA;&amp;ldquo;ओमित्येतदक्षरमुद्गीथमुपासीत&amp;rdquo; इत्युद्गीथादिक्रत्वङ्गाश्रया उपासनाश्श्रूयन्ते । ताः किं यासु शाखासु श्रूयन्ते, तास्वेव व्यवस्थिताः उत सर्वासु शाखासु संबद्धा इति संशयः । शाखासु स्वरभेदात्प्रतिशाखमुद्गीथभेदेन यत्र श्रूयन्ते, तत्रस्थोद्गीथादेस्सन्निधानात्तेनैवान्विता व्यवस्थिता इति पूर्वः पक्षः । राद्धान्तस्तु - यद्यप्युद्गीथव्यक्तिभेदो विद्यते, तथापि तत्रतत्र चोद्गीथजातीयत्वेन संबन्धात्सर्वेषां चोद्गीथजातीयत्वाविशेषात् &amp;ldquo;उद्गीथमुपासीते&amp;quot;ति श्रुत्यैव सर्वसंबन्ध इति सर्वशाखासु संबध्यन्ते ।&lt;br&gt;&#xA;सूत्रार्थस्तु - न त्वङ्गावबद्धा उपासनास्तासु शाखासु व्यवस्थिताः, अपि तु प्रतिवेदं सर्वशाखासु संबध्यन्त इत्यर्थः । हिर्हेतौ । यस्मादुद्गीथजातीयत्वाविशेषेण सर्वसंबन्धः, तस्मादित्यर्थः ॥&lt;/p&gt;&#xA;&lt;p&gt;मन्त्रादिवद्वाऽविरोधः ॥3.3.54॥&lt;br&gt;&#xA;वाशब्दश्चार्थे; यथा मन्त्रादीनां क्रत्वङ्गभूतानामेकैकशाखाभिहितानां सर्वशाखासु क्रतोरेकत्वेन सर्वत्र संबन्धो न विरुध्यते; तद्वच्चाविरोधः ॥&lt;br&gt;&#xA;इति अङ्गावबद्धाधिकरणम् ॥&lt;/p&gt;</description>
    </item>
    <item>
      <title>37 भूमज्यायस्त्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/37_bhUmajyAyastvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/37_bhUmajyAyastvAdhikaraNam/</guid>
      <description>&lt;p&gt;भूम्नः क्रतुवज्ज्यायस्त्वं तथा हि दर्शयति ॥3.3.55॥&lt;br&gt;&#xA;वैश्वानरविद्यायां स्वर्लोकादित्यवाय्वाकाशपृथिव्यवयवो वैश्वानरात्मोपास्यश्श्रुतः । तत्र किं व्यस्तस्यैवोपासनं कार्यम्, उत व्यस्तस्य समस्तस्य च, अथ समस्तस्यैवेति संशयः । &lt;em&gt;औपमन्यव कं त्वमात्मानमुपास्स इति दिवमेव भगवो राजन्&lt;/em&gt; इत्यादिना स्वर्लोकादिपृथिव्यन्तानां वैश्वानरात्मनो मूर्धादिपादान्तावयवत्वमभिधाय, तत्रतत्र व्यस्तस्यैवोपासनं फलं च विहितमिति पश्चात् &lt;em&gt;यस्त्वेतमेवं प्रादेशमात्रमभिविमानमात्मानं वैश्वानरमुपास्ते&lt;/em&gt; इति पूर्वोक्तस्य समासेनोपसंहार इति युक्तम्; अतो व्यस्तस्यैवोपासनं कार्यमिति प्रथमः पक्षः । समस्तोपासनस्य &lt;em&gt;सर्वेषु लोकेषु सर्वेषु भूतेषु सर्वेष्वात्मस्वन्नमत्ति&lt;/em&gt; इति व्यस्तोपासनफलेभ्यः फलान्तरविधानात् व्यस्तस्य समस्तस्य चोपासनं कार्यमिति द्वितीयः पक्षः । राद्धान्तस्तु &lt;em&gt;आत्मानं वैश्वानरं संप्रत्यध्येषि तमेव नो ब्रूहि&lt;/em&gt; इत्यारभ्य वैश्वानरात्मनस्स्वर्लोकादिपृथिव्यन्तानां मूर्धादिपादान्तावयवत्वमभिधाय, &lt;em&gt;यस्त्वेतमेवं प्रादेशमात्रमभिविमानमात्मानं वैश्वानरमुपास्ते स सर्वेषु लोकेषु&lt;/em&gt; इत्युपसंहारादेकस्यैव वैश्वानरात्मनः त्रैलोक्यशरीरस्य परस्य ब्रह्मणः उपासनं विधाय, फलं च &lt;em&gt;सर्वेष्वात्मस्वन्नमत्तीति&lt;/em&gt; तद्यथेषीकतूलमग्नौ प्रोतं प्रदूयेतैवं हास्य सर्वे पाप्मानः प्रदूयन्ते* इति च सर्वेषामात्मनामविशेषेण भोग्यभूतं परं ब्रह्मानुभवति, तद्विरोधिनश्च सर्वपाप्मनः दहतीत्युक्तमिति गम्यते । अत एकवाक्यत्वात्समस्तस्यैवोपासनं कार्यम् । व्यस्तवादस्तु स्वर्लोकादीनां मूर्धाद्ययवत्वज्ञापनार्थः । तत्रतत्र च फलवादः &amp;ldquo;वैश्वानरं द्वादशकपालं निर्वपेत्पुत्रे जाते यदष्टाकपालो भवति&amp;rdquo; इत्यादिवद्द्रष्टव्यः ।&lt;br&gt;&#xA;सूत्रार्थस्तु - भूम्नो ज्यायस्त्वम् - समस्तोपासनस्य श्रैष्ठ्यम्; प्रामाणिकत्वमित्यर्थः । एकवाक्यत्वावगतेः । व्यस्तवादः क्रतुवद्द्रष्टव्यः । &lt;em&gt;वैश्वानरं द्वादशकपालं निर्वपेत् &amp;hellip;. यदष्टाकपालः&lt;/em&gt; इत्यादिः क्रताविवेत्यर्थः । तथा हि दर्शयति - समस्तोपासनस्य ज्यायस्त्वमेव दर्शयति श्रुतिः *मूर्धा ते व्यपतिष्यद्यन्मां नागमिष्यः *इत्यादिना व्यस्तोपासनेऽनर्थं ब्रुवती ॥&lt;br&gt;&#xA;इति भूमज्यायस्त्वाधिकरणम् ॥&lt;/p&gt;</description>
    </item>
    <item>
      <title>38 शब्दादिभेदाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/38_shabdAdibhedAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/38_shabdAdibhedAdhikaraNam/</guid>
      <description>&lt;p&gt;नाना शब्दादिभेदात् ॥3.3.56॥&lt;br&gt;&#xA;सद्विद्यादहरविद्याशाण्डिल्यविद्याभूमविद्यादिकाः ब्रह्मोपासनरूपाः ब्रह्मप्राप्तिफलाः किमेकविद्या, उत नानेति संशयः । उपास्यस्य ब्रह्मणः फलस्य चैकत्वात्, वेद, उपासीतेति च पर्यायत्वादेकविद्येति पूर्वः पक्षः । ब्रह्मण एकत्वेऽपि जगदेककारणत्वापहतपाप्मत्वाद्यनुबन्धभेदहेतुभिः पूर्वकाण्डोदितानुबन्धभेदहेतुभिः शब्दान्तरादिभिरेवानुबन्धभेदान्नानाभूता इति राद्धान्तः । शब्दान्तरादिभिस्तत्रोदितैरेव विद्याभेदसिद्धावपीह पुनर्वचनं ब्रह्मप्राप्तिहेतुभूतं वेदान्तोदितं ज्ञानमविधेयमिति कुदृष्टिनिरासार्थम् ।&lt;br&gt;&#xA;सूत्रार्थस्तु - सद्विद्याभूमविद्यादिका नानाभूताः, ब्रह्मण एकत्वेऽपि सद्भूमापहतपाप्मादिशब्दभेदात् । आदिशब्दात् अभ्याससङ्ख्यागुणप्रक्रियानामधेयानि गृह्यन्ते ॥&lt;/p&gt;</description>
    </item>
    <item>
      <title>39 विकल्पाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/39_vikalpAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/39_vikalpAdhikaraNam/</guid>
      <description>&lt;p&gt;विकल्पोऽविशिष्टफलत्वात् ॥3.3.57॥&lt;br&gt;&#xA;सद्विद्याभूमविद्यादिकानां ब्रह्मप्राप्तिफलानामेकस्मिन्पुरुषे समुच्चयोऽपि संभवति, नेति संशयः । अग्निहोत्रदर्शपूर्णमासज्योतिष्टोमादीनां स्वर्गैकफलानां तत्र भूयस्त्वापेक्षया यथैकस्मिन्पुरुषे समुच्चयो दृश्यते; तथाऽत्रापि ब्रह्मानुभवभूयस्त्वापेक्षयैकस्मिन् पुरुषे समुच्चयस्संभवतीति पूर्वः पक्षः । देशतः कालतस्त्वरूपतश्चानवच्छिन्नानन्दस्वरूपब्रह्मानुभवस्सर्वासां परविद्यानां फलम्; तच्चैकया विद्ययाऽवाप्तमित्येकस्मिन्पुरुषे विद्यान्तरसमुच्चयः प्रयोजनाभावान्न संभवतीति सर्वासां विकल्पः इति राद्धान्तः । सूत्रमपि व्याख्यातम् ॥&lt;/p&gt;&#xA;&lt;p&gt;काम्यास्तु यथाकामं समुच्चीयेरन्न वा पूर्वहेत्वभावात् ॥3.3.58॥&lt;br&gt;&#xA;ब्रह्मप्राप्तिव्यतिरिक्तफला विद्याः काम्याः । तास्तु यथेष्टं समुच्चीयेरन्; विकल्प्येरन्वा, पूर्वहेत्वभावात् - तत्फलस्यापरिमितत्वाभावात्; भूयस्त्वापेक्षया समुच्चयस्संभवतीत्यर्थः । इति विकल्पाधिकरणम् ॥&lt;/p&gt;</description>
    </item>
    <item>
      <title>40 यथाश्रयभावाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/40_yathAshrayabhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/3/40_yathAshrayabhAvAdhikaraNam/</guid>
      <description>&lt;p&gt;अङ्गेषु यथाश्रयभावः ॥3.3.59॥&lt;br&gt;&#xA;कर्माङ्गाश्रयाणामुद्गीथाद्युपासनानां गोदोहनादिवदधिकारान्तरत्वेनोपादानानियमः पूर्वोक्तस्संभवति, नेति संशयः । न संभवतीति पूर्वः पक्षः, *उद्गीथमुपासीतेत्युपासनविधौ फलान्तराश्रवणात्, उद्गीथसंबन्धावगतक्रत्वङ्गभावाविरोधात् । एवं विधिवाक्येनैव क्रत्वङ्गभावेऽवगते सति &lt;em&gt;यदेव विद्यया करोति श्रद्धयोपनिषदा तदेव वीर्यवत्तरं भवति &amp;hellip; तेनोभौ कुरुतः&lt;/em&gt; इति च वर्तमाननिर्देशः &lt;em&gt;न स पापं श्लोकं शृणोति&lt;/em&gt; इतिवदर्थवादमात्रं स्यात् । राद्धान्तस्तु - &lt;em&gt;यदेव विद्यया करोति &amp;hellip;. तदेव वीर्यवत्तरम्&lt;/em&gt; इति विद्यायाः क्रतुवीर्यवत्तरत्वं प्रति साक्षात्साधनभावोऽवगम्यते । एवं फलसाधनतयाऽवगता विद्या किमाश्रित्य फलं करोतीत्यपेक्षायाम् &lt;em&gt;ओमित्येतदक्षरमुद्गीथमुपासीत&lt;/em&gt; इत्युद्गीथमाश्रित्य कुर्यादिति क्रत्वङ्गभूतोद्गीथाश्रयत्वमात्रं प्रतीयते; अतः फलान्तरसाधनतयाऽवगतस्य क्रत्वङ्गभावो नोपपद्यत इति गोदोहनादितुल्यतयोपादानानियमः सिध्यत्येव । *यस्य पर्णमयी जुहूर्भवति न स पापं श्लोकं शृणोतीत्यत्र तु पर्णताया जुहूसंबन्धात्प्रागपापश्लोकश्रवणं प्रति साक्षात्साधनभावो न श्रूयते; पर्णतासंबन्धिपुरुषसंबन्धमात्रं श्रुतम्; तत्तु *पर्णमयी जुहूरिति श्रुत्यैव प्रथमावगतक्रत्वङ्गभावं न निरुणद्धीत्यर्थवादमात्रमिति विशेषः। सूत्रार्थस्तु - अङ्गेषु - उद्गीथादिषु आश्रितानामुपासनानां यथाश्रयभावः - उद्गीथादिवदङ्गभावः । गोदोहनादिवत् तस्मिन्वाक्ये फलसंबन्धाश्रवणादङ्गभावो न विरुध्यत इत्यर्थः ॥&lt;/p&gt;</description>
    </item>
  </channel>
</rss>
