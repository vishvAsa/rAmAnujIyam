<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/</link>
    <description>Recent content in &#43;४ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/index.xml" rel="self" type="application/rss+xml" />
    <item>
      <title>41 पुरुषार्थाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/41_puruShArthAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/41_puruShArthAdhikaraNam/</guid>
      <description>&lt;p&gt;॥अथ तृतीयाध्याये चतुर्थः पादः ॥&lt;br&gt;&#xA;पुरुषार्थोऽतश्शब्दादिति बादरायणः ॥3.4.1॥&lt;br&gt;&#xA;किं विद्यातः पुरुषार्थः, उत कर्मण इति संशयः । कर्मण इति पूर्वः पक्षः; कर्माङ्गत्वाद्विद्यायाः, कर्मसु कर्तृभूतप्रत्यगात्मनो याथात्म्यप्रतिपादनपराणि वेदान्तवाक्यानि । विद्यायाः कर्माङ्गत्वं च *यदेव विद्यया करोति&amp;hellip;. तदेव वीर्यवत्तरमिति श्रुत्यैवावगम्यते । न च प्रकृतोद्गीथोपासनविषयत्वमस्य वक्तुं शक्यते, *यदेव विद्यया करोतीति श्रुत्यैव सर्वकर्मसु विद्याया विनियुक्तत्वात् । श्रुतिश्च प्रकरणाद्बलीयसी । विद्यायाः कर्माङ्गत्वं कथमित्यपेक्षायां *तत्त्वमसि *अयमात्मा ब्रह्मेति सामानाधिकरण्येन कर्माङ्गभूतकर्तृयाथात्म्यानुसन्धानद्वारेण विद्यायाः कर्माङ्गत्वमित्यवगम्यते । अतः कर्तृसंस्काररूपत्वाद्ब्रह्मविद्यायाः कर्मण एव पुरुषार्थः । तत्रतत्र फलश्रुतिरर्थवादस्स्यात् । विद्यायाः कर्माङ्गत्वे भूयांसि लिङ्गानि च दृश्यन्ते सर्ववेदान्तेषु ।&lt;br&gt;&#xA;राद्धान्तस्तु - कर्मसु कर्तुः प्रत्यगात्मनोऽर्थान्तरभूतस्य स्वसङ्कल्पकृतजगदुदयविभवलयलीलस्य निखिलहेयप्रत्यनीककल्याणैकतानानन्तज्ञानानन्दैकस्वरूपस्य सर्वेश्वरस्य सत्यसङ्कल्पस्य करणाधिपरूपप्रत्यगात्माधिपस्य वेद्यस्य वेदनरूपाया विद्यायाः *ब्रह्मविदाप्नोति परमित्यादिषु ब्रह्मप्राप्तिरूपफलोपदेशात् विद्यात एव फलम् । *यदेव विद्यया करोतीति श्रुतिः प्रसिद्धवन्निर्देशात्, प्रसिद्धिश्च प्रकृतोद्गीथोपासनस्यैवेति, प्रस्तुतोद्गीथोपासनविशेषनिष्ठा । *तत्त्वमसीति सामानाधिकरण्यं च तच्छब्दनिर्दिष्टस्य स्वसङ्कल्पकृतजगज्जन्मस्थितिध्वंसादिकस्य परस्य ब्रह्मणो न जीवस्वरूपत्वपरम्; अपि तु जगत्कारणस्य ब्रह्मणो जीवशरीरकतया जीवस्यात्मत्वपरमिति *अधिकं तु भेदनिर्देशादित्यादिषूक्तम् । *य आत्मनि तिष्ठन् &amp;hellip; यस्यात्मा शरीरमिति च प्रत्यगात्मन आत्मत्वं परस्य ब्रह्मणः श्रुत्यन्तरे व्यक्तम् ।&lt;br&gt;&#xA;सूत्रार्थस्तु - पुरुषार्थोऽतः - विद्यातः; कुतः? *ब्रह्मविदाप्नोति परमित्यादिशब्दात् ॥&lt;/p&gt;</description>
    </item>
    <item>
      <title>42 स्तुतिमात्राधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/42_stutimAtrAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/42_stutimAtrAdhikaraNam/</guid>
      <description>&lt;p&gt;स्तुतिमात्रमुपादानादिति चेन्नापूर्वत्वात् ॥3.4.21॥&lt;br&gt;&#xA;&amp;ldquo;ओमित्येतदक्षरमुद्गीथमुपासीत&amp;rdquo;, &amp;ldquo;स एष रसानां रसतमः परमः परार्थ्योऽष्टमो यदुद्गीथः* इत्येतज्जातीयके किं कर्माङ्गाश्रयाणां दृष्टिविशेषाणां विधिरास्थेयः, उतोद्गीथादिस्तुतिमात्रमिति संशयः । विधित्वे सिद्धे हि गोदोहनादिवद्भवति; विधित्वमेव न संभवतीति पूर्वः पक्षः । &lt;em&gt;इयमेव जुहूस्सुवर्गो लोक आहवनीयः&lt;/em&gt; इतिवत् कर्माङ्गभूतोद्गीथादिसंबन्धितयोपादानाद्रसतमत्वादेः तत्स्तुतिमात्रत्वमेव; न रसतमत्वादिदृष्टिविधिः । राद्धान्तस्तु - जुह्वादिविधिवदुद्गीथादिविधेरत्रासन्निधानात्, रसतमत्वादेरप्राप्तत्वाच्च, उपासीतेति विधिप्रत्ययेन च, न स्तुतिमात्रम्, तद्दृष्टिविधिरेव । सूत्रद्वयमपि व्याख्यातम् ॥&lt;br&gt;&#xA;इति स्तुतिमात्राधिकरणम् ॥&lt;/p&gt;&#xA;&lt;p&gt;स्तुतिमात्रमुपादानादिति चेन्नापूर्वत्वात् ॥3.4.21॥&lt;br&gt;&#xA;&amp;ldquo;ओमित्येतदक्षरमुद्गीथमुपासीत&amp;rdquo;, &amp;ldquo;स एष रसानां रसतमः परमः परार्थ्योऽष्टमो यदुद्गीथः* इत्येतज्जातीयके किं कर्माङ्गाश्रयाणां दृष्टिविशेषाणां विधिरास्थेयः, उतोद्गीथादिस्तुतिमात्रमिति संशयः । विधित्वे सिद्धे हि गोदोहनादिवद्भवति; विधित्वमेव न संभवतीति पूर्वः पक्षः । &lt;em&gt;इयमेव जुहूस्सुवर्गो लोक आहवनीयः&lt;/em&gt; इतिवत् कर्माङ्गभूतोद्गीथादिसंबन्धितयोपादानाद्रसतमत्वादेः तत्स्तुतिमात्रत्वमेव; न रसतमत्वादिदृष्टिविधिः । राद्धान्तस्तु - जुह्वादिविधिवदुद्गीथादिविधेरत्रासन्निधानात्, रसतमत्वादेरप्राप्तत्वाच्च, उपासीतेति विधिप्रत्ययेन च, न स्तुतिमात्रम्, तद्दृष्टिविधिरेव । सूत्रद्वयमपि व्याख्यातम् ॥&lt;br&gt;&#xA;इति स्तुतिमात्राधिकरणम् ॥&lt;/p&gt;</description>
    </item>
    <item>
      <title>43 पारिप्लवाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/43_pAriplavAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/43_pAriplavAdhikaraNam/</guid>
      <description>&lt;p&gt;पारिप्लवार्था इति चेन्न विशेषितत्वात् ॥3.4.23॥&lt;br&gt;&#xA;&amp;ldquo;प्रतर्दनो ह वै दैवोदासिः&amp;rdquo; इत्यादयो वेदान्तेष्वाख्यानविशेषाः किं पारिप्लवप्रयोगार्थाः, उत तत्रतत्र विद्याविशेषप्रतिपादनार्थाः इति संशयः । *आख्यानानि शंसन्तीति पारिप्लवे विनियोगात्तदर्थाः इति पूर्वः पक्षः । राद्धान्तस्तु - *आख्यानानि शंसन्तीत्युक्त्वा &lt;em&gt;मनुर्वैवस्वतो राजा&lt;/em&gt; इति मन्वाद्याख्याने विनियोगस्य विशेषितत्वात्, &lt;em&gt;तं मामायुरमृतमित्युपास्स्व &lt;em&gt;आत्मा वा अरे द्रष्टव्यः&lt;/em&gt; इत्यादिविधिनैकवाक्यत्वाच्च, सोऽरोदीत्&lt;/em&gt; इत्यादिवद्विद्याविध्यर्था एव । सूत्रद्वयमपि व्याख्यातम् ॥&lt;/p&gt;&#xA;&lt;p&gt;तथा चैकवाक्योपबन्धात् ॥3.4.24॥&lt;br&gt;&#xA;&amp;ldquo;प्रतर्दनो ह वै दैवोदासिः&amp;rdquo; इत्यादयो वेदान्तेष्वाख्यानविशेषाः किं पारिप्लवप्रयोगार्थाः, उत तत्रतत्र विद्याविशेषप्रतिपादनार्थाः इति संशयः । *आख्यानानि शंसन्तीति पारिप्लवे विनियोगात्तदर्थाः इति पूर्वः पक्षः । राद्धान्तस्तु - *आख्यानानि शंसन्तीत्युक्त्वा &lt;em&gt;मनुर्वैवस्वतो राजा&lt;/em&gt; इति मन्वाद्याख्याने विनियोगस्य विशेषितत्वात्, &lt;em&gt;तं मामायुरमृतमित्युपास्स्व &lt;em&gt;आत्मा वा अरे द्रष्टव्यः&lt;/em&gt; इत्यादिविधिनैकवाक्यत्वाच्च, सोऽरोदीत्&lt;/em&gt; इत्यादिवद्विद्याविध्यर्था एव । सूत्रद्वयमपि व्याख्यातम् ॥ इति पारिप्लवार्थाधिकरणम् ॥&lt;/p&gt;</description>
    </item>
    <item>
      <title>44 अग्नीन्धनाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/44_agnIndhanAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/44_agnIndhanAdyadhikaraNam/</guid>
      <description>&lt;p&gt;अत एव चाग्नीन्धनाद्यनपेक्षा ॥3.4.25॥&lt;br&gt;&#xA;ऊर्ध्वरेतस्स्वाश्रमेषु ब्रह्मविद्या संभवति, नेति संशयः । यज्ञाद्यभावात्तेषां तदङ्गिका विद्या न संभवतीति पूर्वः पक्षः । राद्धान्तस्तु - *यदिच्छन्तो ब्रह्मचर्यं चरन्ति &lt;em&gt;एतमेव प्रव्राजिनो लोकमिच्छन्तः प्रव्रजन्ति&lt;/em&gt; इत्यादिश्रुतेः तेषां विद्यावत्त्वावगमात्तेष्वग्निहोत्राद्यनपेक्षा विद्येति निश्चीयते । सूत्रार्थस्तु - अत एव - विद्यावत्त्वश्रुतेरेव, आधानाद्यनपेक्षा तेषु विद्या । अग्नीन्धनं हि अग्न्याधानम् ।&lt;/p&gt;</description>
    </item>
    <item>
      <title>45 सर्वापेक्षाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/45_sarvApexAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/45_sarvApexAdhikaraNam/</guid>
      <description>&lt;p&gt;सर्वापेक्षा च यज्ञादिश्रुतेरश्ववत् ॥3.4.26॥&lt;br&gt;&#xA;कर्मवत्सु गृहस्थेषु किं यज्ञादिकर्मापेक्षा विद्या, उत तत्रापि केवलैवेति संशयः । ऊर्ध्वरेतस्सु यज्ञाद्यनपेक्षैवामृतत्वं साधयति चेत्; कर्मनिरपेक्षाया विद्याया एव साधनत्वमभ्युपगमनीयम् । तथा सति गृहस्थेष्वपि तन्निरपेक्षैव साधयितुं समर्थेति पूर्वः पक्षः । न हि स्वर्गादिसाधनभूतमग्निहोत्रादिकर्म पुरुषभेदेन नानाविधाङ्गकं दृष्टम् । *विविदिषन्तीति शब्दोऽपि वेदनेच्छायां कर्माणि विनियुङ्क्ते, न विद्यायाम् । राद्धान्तस्तु - कर्मवत्सु गृहस्थेषु यज्ञादिसर्वकर्मापेक्षा विद्या; कुतः? यज्ञादिश्रुतेः - &lt;em&gt;तमेतं वेदानुवचनेन ब्राह्मणा विविदिषन्ति यज्ञेन दानेन&lt;/em&gt; इति हि यज्ञादयो विद्याङ्गत्वेन विनियुज्यन्ते । अतो गृहस्थेषु कर्मापेक्षा विद्या । इच्छाया इष्यमाणप्रधानत्वात् विविदिषन्तीतीष्यमाणं ज्ञानमेवेत्यवगम्यते । यथा गमनसाधनभूतोऽश्वः स्वपरिकरबन्धरूपपरिकर्मापेक्षः; एवं मोक्षसाधनभूता विद्यापि नित्यनैमित्तिकपरिकर्मापेक्षा । ऊर्ध्वरेतस्सु च स्वाश्रमविहितं कर्मैव परिकर्म भवतीति तेष्वपि विद्यासंबन्धश्शास्त्रादवगम्यते । शास्त्रैकसमधिगम्ये हि यथाशास्त्रमभ्युपगमनीयम् । सूत्रमपि व्याख्यातम् ॥ इति सर्वापेक्षाधिकरणम् ॥&lt;/p&gt;</description>
    </item>
    <item>
      <title>46 शमदमाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/46_shamadamAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/46_shamadamAdyadhikaraNam/</guid>
      <description>&lt;p&gt;शमदमाद्युपेतस्स्यात् तथाऽपि तु तद्विधेस्तदङ्गतया तेषामप्यवश्यानुष्ठेयत्वात् ॥3.4.27॥&lt;br&gt;&#xA;किं, विद्यानिर्वृत्तये गृहस्थैश्शमदमादय उपादेयाः, उत नेति संशयः । गृहस्थानामान्तरबाह्यकरणव्यापाररूपकर्माङ्गकत्वाद्विद्यायाः, तद्विपरीतरूपशमदमाद्युपादानासामर्थ्यादूर्ध्वरेतस्सु कर्मरहितेषु शमादिविनियोगो भविष्यति; यथा यज्ञादिविनियोगः कर्मवत्सु गृहस्थेषु । तस्मादनुपादेयाश्शमादय इति पूर्वः पक्षः । राद्धान्तस्तु - *तस्मादेवंविच्छान्तो दान्त उपरतस्तितिक्षुस्समाहितो भूत्वाऽऽत्मन्येवात्मानं पश्येत् *इति सामान्येन विद्याङ्गतया विनियोगात् गृहस्थैरप्युपादेयाः । न च कर्मवतां तेषां शमाद्युपादानासामर्थ्यम्; भिन्नविषयत्वाच्छमादेः । विहितेषु हि कर्मसु करणव्यापारः; अविहितेषु प्रयोजनशून्येषु च शमदमादयः । अतश्शमादिविनियोगो यज्ञादिविनियोगवन्न सङ्कोचमर्हतीति । सूत्रार्थस्तु - यद्यपि गृहस्थो यज्ञादिकर्मसु विनियुक्तः, तथापि तु शमदमाद्युपेतस्स्यात्; कुतः? &lt;em&gt;शान्तो दान्तः&lt;/em&gt; इत्यादिना तद्विधेः तदङ्गतया - विद्याङ्गतया विद्यानिष्पत्तये तेषामवश्यानुष्ठेयत्वाच्च । एकाग्रतानिष्पाद्यत्वाच्छमदमादिभिरेव विद्यानिष्पत्तिरित्यर्थः । यज्ञादिकर्माण्यपि पापनिबर्हणद्वारेणैकाग्रताम् आपादयन्तीत्यभिप्रायः ॥&lt;br&gt;&#xA;इति शमदमाद्यधिकरणम् ॥&lt;/p&gt;</description>
    </item>
    <item>
      <title>47 सर्वान्नानुमत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/47_sarvAnnAnumatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/47_sarvAnnAnumatyadhikaraNam/</guid>
      <description>&lt;p&gt;सर्वान्नानुमतिश्च प्राणात्यये तद्दर्शनात् ॥3.4.28॥&lt;br&gt;&#xA;वाजिनां छन्दोगानां च प्राणविद्यायां &lt;em&gt;न ह वा एवंविदि किञ्चनानन्नं भवति&lt;/em&gt; इति सर्वान्नानुमतिस्सङ्कीर्त्यते । किं प्राणविदस्सर्वान्नानुमतिस्सर्वदा, उत प्राणात्ययापत्ताविति संशयः । अविशेषात्सर्वदेति पूर्वः पक्षः । अतिशयितशक्तेर्ब्रह्मविदोऽपि उच्छिष्टपरिग्रहणभक्षणयोः प्राणात्ययापत्तावेव दर्शनादल्पशक्तेः प्राणविदः किं पुनरिति प्राणात्ययापत्तावेवेति राद्धान्तः ।&lt;br&gt;&#xA;सूत्रार्थस्तु - चशब्दोऽवधारणे; प्राणविदस्सर्वान्नानुमतिः । प्राणात्यय एव; कुतः? तद्दर्शनात् अतिशयितशक्तेर्ब्रह्मविदः प्राणात्यय एव सर्वान्नानुमतिदर्शनात् ॥&lt;/p&gt;&#xA;&lt;p&gt;अबाधाच्च ॥3.4.29॥&lt;br&gt;&#xA;&amp;ldquo;आहारशुद्धौ सत्त्वशुद्धिस्सत्त्वशुद्धौ ध्रुवा स्मृतिः&amp;rdquo; इत्याहारशुद्धिविधेरबाधाच्च प्राणात्यय एव ॥&lt;/p&gt;&#xA;&lt;p&gt;अपि स्मर्यते ॥3.4.30॥&lt;br&gt;&#xA;प्राणसंशयमापन्नो योऽन्नमत्ति यतस्ततः । लिप्यते न स पापेन पद्मपत्रमिवाम्भसा ॥ इति प्राणसंशय एव सर्वान्नानुमतिः स्मर्यते च ॥&lt;/p&gt;</description>
    </item>
    <item>
      <title>48 विहितत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/48_vihitatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/48_vihitatvAdhikaraNam/</guid>
      <description>&lt;p&gt;विहितत्वाच्चाऽऽश्रमकर्मापि ॥3.4.32॥&lt;br&gt;&#xA;किं यज्ञादयो विद्याङ्गभूताः केवलाश्रमस्याप्यङ्गभूताः, उत नेति संशयः । केवलाश्रमस्याप्यङ्गत्वे नित्यानित्यसंयोगरूपविरोधः प्रसज्यत इति नाङ्गभूताः केवलाश्रमस्येति पूर्वः पक्षः ।&lt;br&gt;&#xA;राद्धान्तस्तु - यदैकेनैव विनियोगेनोभयाङ्गत्वमिष्यते; तदा नित्यानित्यसंयोगविरोधः । इह तु *यावज्जीवमग्निहोत्रं जुहुयात् &lt;em&gt;तमेतं वेदानुवचनेन ब्राह्मणा विविदिषन्ति यज्ञेन दानेन&lt;/em&gt; इति विनियोगपृथक्त्वेन विरोधः परिह्रियते; यथाऽग्निहोत्रादीनामेव कर्मणाम् । जीवनाधिकारकामनाधिकारयोरिवाधिकारभेदस्यास्फुटत्वात्तत्स्फुटीकरणाय पुनरिह चिन्त्यते ।&lt;br&gt;&#xA;सूत्रार्थस्तु -*यावज्जीवमग्निहोत्रं जुहुयादित्यादिना केवलगृहस्थाश्रमिणो जीवननिमित्ततया विहितत्वादेव यज्ञादि केवलाश्रमकर्मापि ॥&lt;/p&gt;&#xA;&lt;p&gt;सहकारित्वेन च ॥3.4.33॥&lt;br&gt;&#xA;&amp;ldquo;तमेतं वेदानुवचनेन&amp;rdquo; इत्यादिना विद्यासाधनत्वेन विहितत्वाच्च विद्यासहकारित्वेन चानुष्ठेयं यज्ञादिकर्म । विनियोगपृथक्त्वेन विरोधः परिह्रियत इत्यभिप्रायः ॥ ३३ ॥&lt;/p&gt;</description>
    </item>
    <item>
      <title>49 विधुराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/49_vidhurAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/49_vidhurAdhikaraNam/</guid>
      <description>&lt;p&gt;अन्तरा चापि तु तद्दृष्टेः। ॥3.4.36॥&lt;br&gt;&#xA;विधुरादीनामनाश्रमिणां ब्रह्मविद्यायामधिकारोऽस्ति, नेति संशयः। आश्रमधर्मेतिकर्तव्यताकत्वाद्विद्यायाः तदभावात्तेषामनधिकार इति पूर्वः पक्षः। राद्धान्तस्तु- ऊर्ध्वरेतस्सिव रैक्वादिष्वनाश्रमिषु विद्यानिष्ठत्वदर्शनादाश्रमानियतैर्जपोपवासदानदिभिरेव तेषां विद्यानुग्रहो भवतीत्यस्त्येवाधिकारः। सूत्रार्थस्तु- तुशब्दात्पक्षो व्यावृत्तः। चशब्दोऽवधारणे। अन्तराऽपि- आश्रमानन्तरा वर्तमानानाम् अनाश्रमिणामप्यधिकारोऽस्त्येव। कुतः? तददृष्टेः- रैक्वादिषु विद्यानिष्ठत्वदृष्टेः।।&lt;/p&gt;&#xA;&lt;p&gt;अपि स्मर्यते। ॥3.4.37॥&lt;br&gt;&#xA;अपि च अनाश्रमिणामपि जपादिभिरेव विद्याग्रहः स्मर्यते &lt;em&gt;जप्येनापि च संसिध्येद्ब्रह्मणो नात्र संशयः&lt;/em&gt; इत्यादिना।&lt;/p&gt;&#xA;&lt;p&gt;विशेषानुग्रहश्च। ॥3.4.38॥&lt;br&gt;&#xA;आश्रमानियतधर्मविशेषेण विद्यानुग्रहश्श्रूयते च &lt;em&gt;तपसा ब्रह्मचर्येण श्रद्धया विद्यया चाऽऽत्मानमन्विच्छेत्&lt;/em&gt; इति।।&lt;/p&gt;&#xA;&lt;p&gt;अतस्त्वितरज्ज्यायो लिङ्गाच्च। ॥3.4.39॥&lt;br&gt;&#xA;अतः-अनाश्रमित्वादितरत्&amp;ndash; आश्रमित्वं ज्यायः, धर्मभूयस्त्वात्; लिङ्गाच्च स्मृतेश्चेत्यर्थः। अनाश्रमी न तिष्ठेत्तु दिनमेकमपि द्विजः&amp;quot; इति हि स्मर्यते। तस्मादनाश्रमित्वेन विद्यानिष्ठत्वमापद्विषयमित्यभिप्रायः।। इति विधुराधिकरणम्।।&lt;/p&gt;</description>
    </item>
    <item>
      <title>50 तद्भूताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/50_tadbhUtAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/50_tadbhUtAdhikaraNam/</guid>
      <description>&lt;p&gt;तद्भूतस्य तु नातद्भावो जैमिनेरपि नियमात्तद्रूपाभावेभ्यः। ॥3.4.40॥&lt;br&gt;&#xA;नैष्ठिकवैस्वानसपरिव्राजकानां स्वाश्रमेभ्यः प्रच्युतानामपि विद्याधिकारोऽस्ति, नेति संशयः। विधुरादिवज्जपादिभिरनुग्रहसंभवादस्त्येवाधिकार इति पूर्वः पक्षः। राद्धान्तस्तु-नैष्ठिकादीनां स्वाश्रमभ्रष्टानां प्रायश्चित्ताभावस्मरणाच्छिष्टबहिष्कृतत्वाच्च तेषामनधिकारः&amp;quot; इति। सूत्रार्थस्तु- तद्भूतस्य तु नातद्भावः- नैष्ठिकादिभूतस्यातथाभावो न संभवति; कुतः? तद्रूपाभावेभ्यः शास्त्रैः नियमात्, तद्रूपाभावाः&amp;quot; नैष्ठिकाद्याश्रमधर्माभावाः, तेभ्यो नियच्छन्ति हि शास्त्राणि। &lt;em&gt;ब्रह्मचार्याचार्यकुलवासी तृतीयोऽत्यन्तमात्मानमाचार्यकुलेऽवसादयन्&lt;/em&gt; इति नैष्ठिकस्य तत्रैव नियमः; &lt;em&gt;अरण्यमियात्ततो न पुनरेयात्&lt;/em&gt; इति च वैखानसस्य; &lt;em&gt;संन्यस्याग्निं न पुनरावर्तयेत्&lt;/em&gt; इति च परिव्राजकस्य। अत एव तेषामनाश्रमित्वेनावस्थानाभावाद्विद्याधिकारो न संभवति। जैमिनेरप्यविगीतोऽयम्।।&lt;/p&gt;&#xA;&lt;p&gt;न चाधिकारिकमपि पतनानुमानात्तदयोगात्। ॥3.4.41॥&lt;br&gt;&#xA;आधिकारिकम्- अधिकारलक्षमोक्तम् &lt;em&gt;अवकीर्णपशुश्च तद्वत्&lt;/em&gt; इत्येतत्प्रायश्चित्तं नैष्ठिकस्य न संभवति। कुतः? पतनानुमानान्नैष्ठिकस्य तदयोगात्। तस्य हि पतनं स्मर्यते प्रायश्चित्ताभाववचनेन, *आरूढो नैष्ठिं धर्मं यस्तु प्रच्यवते द्विजः। प्रायश्चित्तं न पश्यामि येन शुध्येत्स आत्महा।। इति। अत उपकुर्वाणब्रह्मचारिविषयमाधिकारिकम्।।&lt;/p&gt;</description>
    </item>
    <item>
      <title>51 स्वाम्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/51_svAmyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/51_svAmyadhikaraNam/</guid>
      <description>&lt;p&gt;स्वामिनः फलश्रुतेरित्यात्रेयः। ॥3.4.44॥&lt;br&gt;&#xA;उद््गीथाद्युपासनं किं यजमानेनानुष्ठेयम्, उत ऋत्विजेति संशयः। *यदेव विद्यया करोति&amp;hellip; तदेव वीर्यवत्तरमिति क्रतुवीर्यवत्तरत्वफलं&amp;quot; यजमानस्येति दहरोपासनादिवद्यजमानेनानुष्ठेयमिति पूर्वः पक्षः। कर्माङ्गाश्रयत्वादस्योपासनस्य कर्मणश्चार्त्विज्यत्वेन एतदपि ऋत्विजाऽनुष्ठेयं, गोदोहनदिवदिति राद्धान्तः। सूत्रार्थस्तु- स्वामिनः-यजमानस्योद्गीथाद्युपासने कर्तृत्वम्, कुतः? तस्यैव फलश्रुतेरित्यात्रेयो मन्यते।।&lt;/p&gt;&#xA;&lt;p&gt;आर्त्विज्यमित्यौडुलोमिः तस्मै हि परिक्रीयते। ॥3.4.45॥&lt;br&gt;&#xA;ऋत्वङ्गाश्रयत्वेन ऋत्वधिकृतस्यैवास्मिन्नुपासनेऽधिकारात् ऋतोश्चार्त्विज्यत्वेन एतदप्यार्त्विज्यमित्यौडुलोमिराचार्यो मन्यते, यजमानफलसाधनत्वेऽपि क्रतोस्तदनुष्ठानाय हि ऋत्विक्परिक्रियते। इति स्वाम्यधिकरणम्।।&lt;/p&gt;</description>
    </item>
    <item>
      <title>52 सहकार्यन्तराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/52_sahakAryantarAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/52_sahakAryantarAdhikaraNam/</guid>
      <description>&lt;p&gt;सहकार्यन्तरविधिः पक्षेण तृतीयं तद्वतो विध्यादिवत्। ॥3.4.46॥&lt;br&gt;&#xA;तस्माद्ब्राह्मणः पाण्डित्यं निर्विद्य बाल्येन तिष्ठासेत् बाल्यं च पाण्डित्यं च निर्विद्याथ मिनिः* इत्यत्र मौनं विद्याङ्गतया विधीयते, उतानूद्यत इति संशयः। मौनस्य मननरूपत्वात् &lt;em&gt;श्रोतव्यो मन्तव्यः&lt;/em&gt; इति श्व प्राप्तत्वेनानूद्यत इति पूर्वः पक्षः। राद्धान्तस्तु- मुनिशब्दस्य प्रकृष्टमननशीले प्रसिद्धेः, प्रकृष्टमननमुपास्यविषयाभ्यासरूपं विद्यानिष्पत्तये विधीयत इति। सूत्रार्थस्तु-तद्वतः-विद्यावतः, सहकार्यन्तरं-मौनं विधिः; विधीयत इति विधिरिति मौनं विधिरित्युक्तम्। विध्यादिवत्-अत्रापि विधीयत इति विधिः यज्ञदानप्रभृत्याश्रमधर्मः, आदिशब्दाच्छ्रवणमनने गृह्येते। आश्रमधर्मवच्छ्रवणमननवच्च पाण्डित्यबाल्ययोस्तृतीयमिदं सहकार्यन्तरं&amp;quot; मौनपूर्वं विधीयते; कुत इत्यत आह- पक्षेणेति। मुनिशब्दस्य प्रकृष्टमननयुक्ते पक्षेण- प्रसिद्धेरित्यर्थः।।&lt;/p&gt;</description>
    </item>
    <item>
      <title>53 अनाविष्काराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/53_anAviShkArAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/53_anAviShkArAdhikaraNam/</guid>
      <description>&lt;p&gt;अनाविष्कुर्वन्नन्वयात््। ॥3.4.49॥&lt;br&gt;&#xA;तस्माद्ब्रह्मणः पाण्डित्यं निर्विद्य बाल्येन तिष्ठासेत् बाल्यं च पाण्डित्यं च निर्विद्याथ मुनिः* इत्यत्र किं बालस्य कर्म कामचारादिकं सर्वं विदुषोपादेयम्, उत विद्यामाहात्म्यानाविष्कार इति संशयः। *बाल्येन तिष्ठासेदित्यविशेषविधानात्कामचारादिकं सर्वमप्युपादेयमिति पूर्वः पक्षः; विदुषो विशेषविधानात्, विद्यामाहात्म्याच्च, निषेधश्रुतयो बाधिता भवेयुरिति। राद्धान्तस्तु- पाण्डित्यप्रयुक्तस्वमाहात्म्यानाविष्कार एव विद्यान्वययोग्यतयोपादेयः; इतरस्य कामचारादेः &lt;em&gt;नाविरतो दुश्चरितात्&lt;/em&gt; इत्यादिशास्त्रैर्विद्योत्पत्तिविरोधित्वावगमात्। अतो यथा बालः स्वाभिजनाद्यनाविष्कुर्बन्वर्तते; तथा विद्वान्वर्तेतेत्येतदेव युक्तम्। सूत्रमपि व्याख्यातम्। इति अनाविष्काराधिकरणम्।।&lt;/p&gt;</description>
    </item>
    <item>
      <title>54 ऐहिकाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/54_aihikAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/54_aihikAdhikaraNam/</guid>
      <description>&lt;p&gt;ऐहिकमप्रस्तुतप्रतिबन्धे तद्दर्शनात्। ॥3.4.50॥&lt;br&gt;&#xA;मोक्षव्यतिरिक्ताभ्युदयफलमुपासनं किं स्वसाधनभूतपुण्यकर्मानन्तरमेवोत्पद्यते, उतानन्तरमन्यदा वेतयनियम इति संशयः। साधननिर्वृत्तौ विलम्बहेत्वभावादनन्तरमेवेति पूर्वः पक्षः। राद्धान्तस्तु-अप्रस्तुतो- प्रबलकर्मान्तरप्रतिबन्धे सत्यनन्तरम्, प्रस्तुते तदुत्तरकारलमित्यनियमः। दृश्यते हि प्रबलकर्मान्तरेण फलप्रतिबन्धः *यदेव विद्यया करोति तदेव वीर्यवत्तरमिति उद्गीथोपासनस्य क्रतोः कर्मान्तरेण फलाप्रतिबन्धः&amp;quot; फलमिति, &lt;em&gt;पृथग्धयप्रतिबन्धः फलम्&lt;/em&gt; इत्यभ्युपगमात्। सूत्रमपि व्याख्यातम्। ऐहिकम्- अभ्युदयफलमित्यर्थः।। इति ऐहिकाधिकरणम्।।&lt;/p&gt;</description>
    </item>
    <item>
      <title>55 मुक्तिफलाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/55_muktiphalAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/3/4/55_muktiphalAdhikaraNam/</guid>
      <description>&lt;p&gt;एवं मुक्तिफलानियमस्तदवस्थावधृतेस्तदवस्थावधृतेः। ॥3.4.51॥&lt;br&gt;&#xA;किं मुक्तिफलान्युपासनानि स्वसाधनभूतातिशयितपुण्यकर्मानन्तरमुत्पद्यन्ते, उत पूर्ववदनियम इति संशयः। मुक्तिफलोपासनसाधनभूतकर्मणां&amp;quot; सर्वकर्मभ्यो बलवत्तरत्वेन प्रतिबन्धाभावादनन्तरमेवोत्पद्यत इति पूर्वः पक्षः। तत्रापि ब्रह्मविदपचारस्य ततोऽपि बलवत्तरत्वेन प्रतिबन्धसंभवादनियम एवेति राद्धान्तः। सूत्रार्थस्तु- मुक्तिफलानामप्येमनियमः। कुतः? तदवस्थावधृतेः- प्रतिबन्धाभावे सति फलावधृतोः। द्विरुक्तिरध्यायपरिसमाप्तिं द्योतयति। इति मुक्तिफलाधिकरणम्।। इति श्रीभगवद्रामानुजविरचिते श्रीवेदान्तदीपे तृतीयस्याध्यायस्य चतुर्थः पादः&amp;quot; ।।समाप्तश्चाध्यायः।।&lt;/p&gt;</description>
    </item>
  </channel>
</rss>
