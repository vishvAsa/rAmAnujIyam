<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/3/</link>
    <description>Recent content in &#43;३ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/3/index.xml" rel="self" type="application/rss+xml" />
    <item>
      <title>19 वियदधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/3/19_viyadadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/3/19_viyadadhikaraNam/</guid>
      <description>&lt;p&gt;॥अथ द्वितीयाध्याये तृतीयः पादः॥&lt;br&gt;&#xA;न वियदश्रुतेः ॥२.३.१॥&lt;br&gt;&#xA;वियत् उत्पद्यते, नेति संशयः । नोत्पद्यते इति पूर्वः पक्षः । निरवयवस्य सर्वगतस्यात्मन इवोत्पत्त्यसंभवात् । असंभावनीयस्य श्रवणं च न संभवति । अत उत्पत्तिश्रुतिर्गौणीति । राद्धान्तस्तु &amp;ndash; वियत् उत्पद्यत एव, उत्पत्तिश्रुतेः । अतीन्द्रियार्थविषयया श्रुत्याऽभिहितेऽर्थे निरवयवत्वादिहेतुकं नानुत्पत्त्यमानमुदेतुमलम् । आत्मनोऽप्यनुत्पत्तिश्रुतेरेव नित्यत्वम्, न निरवयवत्वादिना । सूत्रार्थस्तु &amp;ndash; न वियदश्रुतेः - वियत् नोत्पद्यते । कुतः? अश्रुतेः &amp;ndash; अश्रवणात्; असंभावनीयस्य श्रवणासंभवात् ॥&lt;/p&gt;&#xA;&lt;p&gt;अस्ति तु ॥२.३.२॥&lt;br&gt;&#xA;अस्ति तु वियत उत्पत्तिः, * आत्मन आकाशस्संभूतः * इति श्रुतेः । अतीन्द्रियार्थविषयया श्रुत्या प्रमाणान्तराप्रतिपन्नवियदुत्पत्तिप्रतिपादनं संभवत्येव । न अग्निना सिञ्चेदितिवदयोग्यमित्यर्थः ॥&lt;/p&gt;</description>
    </item>
    <item>
      <title>20 तेजोधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/3/20_tejodhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/3/20_tejodhikaraNam/</guid>
      <description>&lt;p&gt;तेजोऽतस्तथा ह्याह ॥२.३.१०॥&lt;br&gt;&#xA;आकाशाद्वायुः * इत्यादिव्यवहितकार्याणि किं स्वानन्तराकाशादेः केवलादुत्पद्यन्ते उत तत्तच्छरीरात् परस्मात् ब्रह्मणः इति संशयः । स्वानन्तरादेवेति पूर्वः पक्षः - * आकाशाद्वायुः * वायोरग्निः * इति तस्मात्केवलादेवोत्पत्तिश्रवणात् । * एतस्माज्जायते प्राणः * इति परस्माद्ब्रह्मणस्सर्वस्योत्पत्तिवादः, परम्परयाप्युपपद्यते । राद्धान्तस्तु - * तत्तेज ऐक्षत बहु स्याम् * ता आप ऐक्षन्त * इति बहुभवनसङ्कल्पपूर्वकसृष्ट्युपदेशात् । केवलस्य त्वीदृशसङ्कल्पानुपपत्तेः, * यस्तेजसि तिष्ठन्, यस्य तेजश्शरीरम् &amp;hellip;&amp;hellip; यस्याकाशश्शरीरम् * इति सर्वेषां परब्रह्मशरीरत्वश्रवणाच्च तत्तच्छब्दवाच्यात्परस्माद्ब्रह्मण एव साक्षात्तेजःप्रभृतीनामपि सृष्टिः । सूत्रार्थस्तु - तेजोऽतस्तथा ह्याह - अतः वायोरेव केवलादुत्पद्यते तेजः, तथा ह्याह श्रुतिः - * वायोरग्निरिति ॥&lt;/p&gt;</description>
    </item>
    <item>
      <title>21 आत्माधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/3/21_AtmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/3/21_AtmAdhikaraNam/</guid>
      <description>&lt;p&gt;नात्मा श्रुतेर्नित्यत्वाच्च ताभ्यः ॥१८॥&lt;br&gt;&#xA;किमात्मोत्पद्यते, न वेति संशयः । उत्पद्यत इति पूर्वः पक्षः । एकविज्ञानेन सर्वविज्ञानप्रतिज्ञादेः, *तोयेन जीवान्व्यससर्ज भूम्याम् &lt;em&gt;प्रजापतिः प्रजा असृजत&lt;/em&gt; इत्यादि सृष्टिवचनाच्च; नित्यादिश्रुतिराकाशाद्यमृतत्ववचनवन्नेया । राद्धान्तस्तु - नात्मोत्पद्यते, अनुत्पत्तिश्रुतेः । &lt;em&gt;न जायते म्रियते वा विपश्चित्&lt;/em&gt; इति जीवोत्पत्तिर्निषिध्यते; *अजो नित्यः *नित्यो नित्यानामित्यादिश्रुतिभ्यो नित्यत्वावगमात् । जीवोत्पत्तिपक्षे अकृताभ्यागमकृतविप्रणाशादिप्रसङ्गात्, वैषम्यनैर्घृण्यप्रसङ्गाच्च । जीवस्य सृष्टिवचनं भोक्तृत्वानुगुणज्ञानविकासाभिप्रायम् । प्राक् सृष्टेरेकत्वावधारणादविभागवचनं नामरूपविभागाभावाभिप्रायम् । सूत्रमपि व्याख्यातम् ॥इति आत्माधिकरणम्॥&lt;/p&gt;</description>
    </item>
    <item>
      <title>22 ज्ञाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/3/22_jnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/3/22_jnAdhikaraNam/</guid>
      <description>&lt;p&gt;ज्ञोऽत एव ॥१९॥&lt;br&gt;&#xA;किं जीवश्चैतन्यमात्रवपुः, उत जडस्वरूप एवागन्तुकचैतन्यगुणः; अथ ज्ञातृत्वैकस्वरूप इति संशयः । चैतन्यमात्रवपुरिति प्रथमः पक्षः । *विज्ञानं यज्ञं तनुते *यो विज्ञाने तिष्ठन् *ज्ञानस्वरूपमत्यन्तनिर्मलम् इत्यादिश्रुतिस्मृतिभ्यः । द्वितीयस्तु - सुषुप्तिमूर्च्छादिषु सतोऽप्यात्मनश्चैतन्याऽनुपलब्धेः, जाग्रतोऽपीन्द्रियव्यापारान्वयव्यतिरेकानुविधायित्वाच्चैतन्यस्य, &amp;ldquo;न प्रेत्य संज्ञास्ती&amp;quot;ति मुक्तस्य चैतन्यप्रतिषेधाच्च, पाषाणकल्प एवागन्तुकचैतन्यगुणः, सर्वत्र कार्योपलब्धेः सर्वत्र सन्निधानात् शरीरगमनेनैव कार्यसंभवे गतिकल्पनायोगात्, सर्वगतश्चेति । राद्धान्तस्तु - &amp;ldquo;अथ यो वेदेदं जिघ्राणीति स आत्मा&amp;rdquo;, &amp;ldquo;मनसैतान्कामान्पश्यन्रमते&amp;rdquo;, &amp;ldquo;न पश्यो मृत्युं पश्यति&amp;rdquo;, &amp;ldquo;सर्वं ह पश्यः पश्यति&amp;rdquo;, &amp;ldquo;द्रष्टा श्रोता घ्राता रसयिता&amp;rdquo; इत्यादिश्रुतिभ्यो बद्धमुक्तोभयावस्थो ज्ञातैवात्मा । ज्ञानमात्रव्यपदेशस्तु ज्ञानस्य प्रधानगुणत्वात्, स्वरूपानुबन्धित्वेन स्वरूपनिरूपकगुणत्वात्, आत्मस्वरूपस्य ज्ञानवत्स्वप्रकाशत्वाद्वोपपद्यते । सुषुप्तिमूर्च्छादौ सदेव ज्ञानं कर्मणा संकुचितमनभिव्यक्तमपि जागरादौ विकसितमभिव्यज्यत इति न विरोधः । &amp;ldquo;न प्रेत्य संज्ञाऽस्ती&amp;quot;ति सांसारिकदेहाद्यस्मरणविषयम्, &amp;ldquo;नोपजनं स्मरन्निदं शरीरमि&amp;quot;त्यादिनैकार्थ्यात् । सर्वगतत्वं तु अणुत्वगत्यादिश्रुतिविरुद्धम् ।&lt;br&gt;&#xA;सूत्रार्थस्तु - ज्ञोऽत एव । अतः - श्रुतेः, ज्ञातैव ॥&lt;/p&gt;</description>
    </item>
    <item>
      <title>23 कर्त्रधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/3/23_kartradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/3/23_kartradhikaraNam/</guid>
      <description>&lt;p&gt;कर्ता शास्त्रार्थवत्त्वात् ॥३३॥&lt;br&gt;&#xA;आत्मनो ज्ञातृत्ववत्कर्तृत्वमप्यस्ति, नेति संशयः । प्रधानस्यैव कर्तृत्वादात्मनो न कर्तृत्वमस्तीति पूर्वः पक्षः। *अहङ्कारविमूढात्मा कर्ताऽहमिति मन्यते &lt;em&gt;नान्यं गुणेभ्यः कर्तारम्&lt;/em&gt; इत्यादिषु गुणानामेव कर्तृत्ववचनात् । राद्धान्तस्तु - स्वर्गापवर्गसाधनानुष्ठानविधानशास्त्राणामर्थवत्त्वाय कर्तैवात्मा, बोद्धुरेव हि शासनम्; नाचेतनस्य प्रधानस्य । *यजेत *उपासीतेति कर्तरि लकारः । अतः कर्तारमेव बोधयति शास्त्रम् । सूत्रमपि व्याख्यातम् ॥&lt;/p&gt;&#xA;&lt;p&gt;उपादानाद्विहारोपदेशाच्च (२-३-३४)&lt;br&gt;&#xA;उपादानात् उपदिश्यमानात्, विहारोपदेशाच्च । उपदिश्यते उपादानं विहारश्च, &amp;ldquo;एवमेवैष एतान् प्राणान् गृहीत्वा स्वे शरीरे यथाकामं परिवर्तते&amp;rdquo; इति उपादानविहारयोः कर्तृत्वोपदेशाच्च कर्ता ॥३४॥&lt;/p&gt;&#xA;&lt;p&gt;व्यपदेशाच्च क्रियायां न चेत् निर्देशविपर्ययः ॥३५॥&lt;br&gt;&#xA;विज्ञानं यज्ञं तनुते कर्माणि तनुतेऽपि चेति यज्ञादिकर्मस्वात्मनः कर्तृत्वोपदेशाच्च कर्ता । विज्ञानशब्देन नात्मनो व्यपदेशः, अपि त्वन्तःकरणरूपबुद्धेरेवेति चेत् - तथा सति विज्ञानेनेति करणविभक्तिनिर्देशस्स्यात् ॥&lt;/p&gt;</description>
    </item>
    <item>
      <title>24 परायत्ताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/3/24_parAyattAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/3/24_parAyattAdhikaraNam/</guid>
      <description>&lt;p&gt;परात्तु तच्छ्रुतेः ॥४०॥&lt;br&gt;&#xA;इदानीं जीवस्य कर्तृत्वं किं परमात्मायत्तम्, उत स्वायत्तमिति संशयः । स्वायत्तमिति पूर्वः पक्षः, विधिनिषेधशास्त्रानर्थक्यापत्तेः । यस्स्वबुद्ध्यैव प्रवृत्तिनिवृत्तिशक्तः, स एव हि नियोज्यो निग्रहानुग्रहास्पदं च भवतीति । राद्धान्तस्तु *अन्तः प्रविष्टश्शास्ता जनानां सर्वात्मा *य आत्मानमन्तरो यमयति इत्यादिश्रुतेः परमात्मायत्तमेव कर्तृत्वम्; तच्च जीवेन स्वबुद्ध्या कृतं प्रयत्नमपेक्ष्य तदनुमतिदानेनेति विधिनिषेधावैयर्थ्यम् । अत एव निग्रहानुग्रहास्पदं च । सूत्रद्वयमपि व्याख्यातम् ॥ इति परायत्ताधिकरणम् ॥&lt;/p&gt;&#xA;&lt;p&gt;कृतप्रयत्नापेक्षस्तु विहितप्रतिषिद्धावैयर्थ्यादिभ्यः ॥४१॥&lt;br&gt;&#xA;इदानीं जीवस्य कर्तृत्वं किं परमात्मायत्तम्, उत स्वायत्तमिति संशयः । स्वायत्तमिति पूर्वः पक्षः, विधिनिषेधशास्त्रानर्थक्यापत्तेः । यस्स्वबुद्ध्यैव प्रवृत्तिनिवृत्तिशक्तः, स एव हि नियोज्यो निग्रहानुग्रहास्पदं च भवतीति । राद्धान्तस्तु *अन्तः प्रविष्टश्शास्ता जनानां सर्वात्मा *य आत्मानमन्तरो यमयति इत्यादिश्रुतेः परमात्मायत्तमेव कर्तृत्वम्; तच्च जीवेन स्वबुद्ध्या कृतं प्रयत्नमपेक्ष्य तदनुमतिदानेनेति विधिनिषेधावैयर्थ्यम् । अत एव निग्रहानुग्रहास्पदं च । सूत्रद्वयमपि व्याख्यातम् ॥ इति परायत्ताधिकरणम् ॥&lt;/p&gt;</description>
    </item>
    <item>
      <title>25 अंशाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/3/25_aMshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/3/25_aMshAdhikaraNam/</guid>
      <description>&lt;p&gt;अंशो नानाव्यपदेशादन्यथा चापि दाशकितवादित्वमधीयत एके ॥४२॥&lt;br&gt;&#xA;किं जीवः परमात्मनोऽत्यन्तभिन्नः, उत परमात्मैवाज्ञः, अथ परमात्मैवोपाधिसंबद्धः, परमात्मांशो वेति संशयः। अत्यन्तभिन्न इति प्रथमः पक्षः, *पृथगात्मानं प्रेरितारं च मत्त्वा *तयोरन्यः पिप्पलं स्वाद्वत्ति अनश्नन्नन्यो अभिचाकशीति *अनीशश्चात्मा बध्यते भोक्तृभावात् *सर्वस्य वशी सर्वस्येशानः * इत्यादिभेदश्रुतेः, जीवपरमात्मनोः कर्मपरतन्त्रतातद्विपरीतत्वश्रुतेश्च; अभेदश्रुतयः &amp;ldquo;नरपतिरेव सर्वलोक&amp;rdquo; इतिवदौपचारिक्यः इति । भेदश्रुतीनामविद्वद्विषयतया वा उपाधिसंबन्धविषयतया वा अमुख्यवृत्तिसंभवादभेदश्रुतिमुख्यत्वाय अज्ञः परमात्मा, उपाधिसंबद्धो वा जीवः इति युक्तम् । राद्धान्तस्तु - नानात्त्वैकत्वव्यपदेशात् परमात्मनस्सत्यसङ्कल्पत्वसर्वज्ञत्वनिरवद्यत्वश्रुतेरज्ञत्वोपाधिसंबन्धाद्यनुपपत्तेर्जीवशब्दस्य जीवशरीरकपरमात्मवाचित्वेन * तत्त्वमसि * अयमात्मा ब्रह्मेति सामानाधिकरण्यस्य मुख्यत्वाच्छरीरशरीरिणोर्विशेषणविशेष्यभूतयोः स्वस्वरूपस्वभावभेदेन च भेदश्रुतेश्च मुख्यत्वाद्विशिष्टवस्त्वेकदेशतया च विशेषणस्य परमात्मांशो जीवः । जीवशरीरत्वं परमात्मनः * यस्यात्मा शरीरमित्यादिषु सिद्धम् । सूत्रार्थस्तु अंशः - परमात्मांशो जीवः, नानाव्यपदेशात् - भेदव्यपदेशात्, अन्यथा च - अभेदव्यपदेशाच्च; उक्तनीत्या उभयमुख्यत्वायेत्यभिप्रायः । दाशकितवादित्वमप्यधीयत एके * ब्रह्म दाशा ब्रह्म दासाः * इत्यादिना दाशकितवादित्वमप्यधीयत एके शाखिनः; सर्वजीवव्यापित्वादभेदोपदेशस्य तत्रात्यादरः प्रतीयत इत्यर्थः ॥&lt;/p&gt;</description>
    </item>
  </channel>
</rss>
