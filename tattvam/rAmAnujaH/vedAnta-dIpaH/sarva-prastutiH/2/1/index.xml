<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/</link>
    <description>Recent content in &#43;१ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/index.xml" rel="self" type="application/rss+xml" />
    <item>
      <title>01 स्मृत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/01_smRtyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/01_smRtyadhikaraNam/</guid>
      <description>&lt;p&gt;स्मृत्यनवकाशदोषप्रसङ्ग इति चेन्नान्यस्मृत्यनवकाशदोषप्रसङ्गात्।&lt;br&gt;&#xA;वेदान्तानां समस्तचिदचिद्वस्तुविलक्षणास्पृष्टहेयगन्धसर्वज्ञताद्यनन्तकल्याणगुणाकरब्रह्मैकपरत्वं प्रतिपादितं कापिलस्मृतिविरोधेन चालयितुं शक्यम्, उत नेति संशयः। शक्यमिति पूर्वः पक्षः, श्रुतिविरुद्धायाः स्मृतेरनादरणीयत्वे स्थितेऽपि, वेदान्तवेद्यार्थस्य दुर्ग्रहत्वेन अल्पश्रुतैर्मन्दमतिभिराप्तप्रणीतस्मृत्युपबृंहणेन विना तेषां निश्चयो नोपपद्यते। कपिलस्मृतिः केवलतत्त्वपरेति तयैव ह्युपबृंहणं न्याय्यम्। अन्यथा आप्तप्रणीतायाः केवलतत्त्वपरायास्तस्या अनवकाशप्रसङ्ग इति वेदान्तवेद्यं जगत्कारणं प्रधानम्। राद्धान्तस्तु - वेदान्तस्योपबृंहणापेक्षत्वेऽप्याप्ततममन्वादिस्मृतिभिः वेदान्ताविरोधिनीभिरेवोपबृंहणं न्याय्यम्, अन्यथा तासां बह्वीनामनवकाशप्रसङ्गो महानयं दोषस्स्यात्। न च तासां धर्मप्रतिपादनांशोपबृंहणत्वेन सावकाशत्वम्, यतो धर्माणामपि स्वरूपं परब्रह्मभूतपरमपुरुषाराधनत्वम् &amp;ldquo;इष्टापूर्तं बहुधा जातं जायमानं विश्वं बिभर्ति भुवनस्य नाभिः। तदेवाग्निस्तद्वायुस्तत्सूर्यस्तदु चन्द्रमाः&amp;rdquo; &amp;ldquo;यज्ञैस्त्वमिज्यसे नित्यं सर्वदेवमयाच्युत&amp;rdquo; इत्यादिश्रुतिस्मृतिभिः। सूत्रमपि व्याख्यातम्॥&lt;/p&gt;</description>
    </item>
    <item>
      <title>02 योगप्रत्युक्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/02_yogapratyuktyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/02_yogapratyuktyadhikaraNam/</guid>
      <description>&lt;p&gt;एतेन योगः प्रत्युक्तः।&lt;br&gt;&#xA;किं वेदान्तानां योगस्मृत्योपबृंहणं न्याय्यम्, उत नेति संशयः। न्याय्यमिति पूर्वः पक्षः, कृत्स्नवेदप्रवर्तनाधिकृतहिरण्यगर्भप्रणीतत्वाद्योगस्य, ईश्वरसद्भावाभ्युपगमाच्च। अतो योगस्मृत्योपबृंहितत्वेन वेदान्तानामब्रह्मात्मकप्रधानोपादानप्रतिपादनपरत्वम्। राद्धान्तस्तु - कपिलस्मृतिवद्वेदविरुद्धत्वाविशेषादनादरणीयैव योगस्मृतिः; हिरण्यगर्भस्यापि क्षेत्रज्ञत्वेन भ्रमसंभवात् योगस्मृतेरपि भ्रान्तिमूलकत्वम्। सूत्रमपि व्याख्यातम्।&lt;br&gt;&#xA;इति योगप्रत्युक्त्यधिकरणम्॥&lt;/p&gt;</description>
    </item>
    <item>
      <title>03 विलक्षणत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/03_vilaxaNatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/03_vilaxaNatvAdhikaraNam/</guid>
      <description>&lt;p&gt;न विलक्षणत्वादस्य तथात्वं च शब्दात्।&lt;br&gt;&#xA;किं वेदान्तानां जगत्कारणतया प्रधानपरत्वम्, उत ब्रह्मपरत्वमिति संशयः। प्रधानपरत्वमिति पूर्वः पक्षः, अज्ञत्वादिना जगतो ब्रह्मविलक्षणत्वेन ब्रह्मकार्यत्वप्रतिपादनासंभवात्, सालक्षण्येन प्रधानकार्यत्वप्रतिपादनपरत्वस्य च संभवात्। राद्धान्तस्तु - माक्षिकादिभ्यः क्रिम्यादीनां विलक्षणानामुत्पत्तिदर्शनात् ब्रह्मविलक्षणस्य जगतः तत्कार्यत्वं संभवत्येव इति। सूत्रार्थस्तु - अज्ञत्वेनासुखत्वेन चोपलब्धस्य चास्य चिदचिन्मिश्रस्य जगतः सर्वज्ञाद्धेयप्रत्यनीकान्निरतिशयानन्दाद्ब्रह्मणो विलक्षणत्वेन जगतो ब्रह्मकार्यत्वप्रतिपादनं वेदान्तानां न संभवति। तथात्वं - विलक्षणत्वं च शब्दादवगम्यते, न केवलं प्रत्यक्षाद्युलब्द्ध्या, &amp;ldquo;विज्ञानं चाविज्ञानं च&amp;rdquo;, &amp;ldquo;अनीशया शोचति मुह्यमानः&amp;rdquo;, &amp;ldquo;अनीशश्चात्मा बध्यते भोक्तृभावात्&amp;rdquo; इत्यादेः।।&lt;/p&gt;&#xA;&lt;p&gt;&amp;ldquo;आपो वा अकामयन्त&amp;rdquo;, &amp;ldquo;तं पृथिव्यब्रवीत्&amp;rdquo; इत्यादौ पृथिव्यादेरपि ज्ञानकार्यं व्यपदिश्यते; तस्मात् &amp;ldquo;अविज्ञानञ्च&amp;rdquo; इत्येतदन्यपरम् इत्यत उत्तरं पठति -&lt;br&gt;&#xA;अभिमानिव्यपदेशस्तु विशेषानुगतिभ्याम्। (2-1-5)&lt;br&gt;&#xA;तुशब्दश्चोद्यं व्यावर्तयति; पृथिव्याद्यभिमानिदेवतानामयं व्यपदेशः। कुतोऽवगम्यते, विशेषानुगतिभ्यां - विशेषः - विशेषणम् अभिमानिव्यपदेशस्तु विशेषानुगतिभ्याम्। &amp;ldquo;हन्ताहमिमास्तिस्रो देवताः&amp;rdquo; इति पृथिव्यादेर्देवताशब्देन विशेषणं दृश्यते, &amp;ldquo;सर्वा ह वै देवता अहं श्रेयसे विवदमानाः&amp;rdquo; इति च वागादिप्राणपर्यन्तस्य च। तथा अनुगतिः - अनुप्रवेशः, अग्न्यादीनां वागाद्यनुप्रवेशो दृश्यते, &amp;ldquo;अग्निर्वाग्भूत्वा मुखं प्राविशत्&amp;rdquo;, &amp;ldquo;आदित्यश्चक्षुर्भूत्वाऽक्षिणी प्राविशत्&amp;rdquo;, &amp;ldquo;वायुः प्राणो भूत्वा नासिके प्राविश&amp;quot;दित्यादौ॥&lt;/p&gt;</description>
    </item>
    <item>
      <title>04 शिष्टापरिग्रहाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/04_shiShTAparigrahAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/04_shiShTAparigrahAdhikaraNam/</guid>
      <description>&lt;p&gt;एतेन शिष्टाऽपरिग्रहा अपि व्याख्याताः।&lt;br&gt;&#xA;न परिगृह्यन्ते वैदिकैरित्यपरिग्रहाः; शिष्टाश्च ते अपरिग्रहाश्च शिष्टापरिग्रहाः; एतेन - तर्काप्रतिष्ठानलक्षणकपिलस्मृतिनिरसनहेतुना, परिशिष्टाः कणभक्षादिस्मृतयोऽपि निरस्ता व्याख्याताः। परमाणुकारणवादस्सर्वसंमत इति न तेषां तर्कस्याप्रतिष्ठितत्वमित्यधिकाशङ्का । तर्कमूलत्वाविशेषात् परमाणूनां शून्यत्वाद्रव्यत्वादिविवादाच्च तर्कस्य अप्रतिष्ठितत्वमेवेति परिहारः॥&lt;br&gt;&#xA;इति शिष्टापरिग्रहाधिकरणम्॥&lt;/p&gt;</description>
    </item>
    <item>
      <title>05 भोक्त्रापत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/05_bhoktrApattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/05_bhoktrApattyadhikaraNam/</guid>
      <description>&lt;p&gt;भोक्त्रापत्तेरविभागश्चेत् स्याल्लोकवत्।&lt;br&gt;&#xA;सर्वात्मभूतस्य परस्य ब्रह्मणः स्वशरीरभूताज्जीवान्निरतिशयानन्दस्वभावतया यो विभाग उक्तः, स किं विभागस्संभवति, उत नेति संशयः। न संभवतीति पूर्वः पक्षः। सर्वचिदचिद्वस्तुशरीरतया सशरीरत्वाद्ब्रह्मणः, सशरीरस्य च सुखदुःखयोर्भोक्तृत्वापत्तेः। तदापत्तिश्च &amp;ldquo;न ह वै सशरीरस्य सतः प्रियाप्रिययोरपहतिरस्ति, अशरीरं वाव सन्तं न प्रियाप्रिये स्पृशतः&amp;rdquo; इति श्रुतेः। राद्धान्तस्तु - स्यादेव विभागो जीवात्परस्याकर्मवश्यतया। न सशरीरत्वप्रयुक्तस्सुखदुःखयोगः; अपि तु शास्त्रवश्यतया तदतिवृत्तिकृतः; &amp;ldquo;स एकधा भवति त्रिधा भवती&amp;quot;त्यादिनाऽवगतशरीरस्य मुक्तस्य सशरीरस्याप्यशास्त्रवश्यतया निरस्तनिखिलदुःखत्वदर्शनात्। यथा लोके राजशासनवश्यानां तच्छासनातिवृत्तिनिमित्तदुःखान्वयेऽपि राज्ञः सशरीरस्यापि प्रकारान्तरेण साधर्म्येऽपि स्वशासनावश्यतया न तदतिवृत्तिकृतदुःखान्वयः। विभागः वैलक्षण्यम्। सूत्रमपि व्याख्यातम्।&lt;br&gt;&#xA;इति भोक्त्रापत्त्यधिकरणम्॥&lt;/p&gt;</description>
    </item>
    <item>
      <title>06 आरम्भणाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/06_ArambhaNAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/06_ArambhaNAdhikaraNam/</guid>
      <description>&lt;p&gt;तदनन्यत्वमारम्भणशब्दादिभ्यः।&lt;br&gt;&#xA;किं ब्रह्मकार्यं जगत् ब्रह्मणोऽन्यत्, उतानन्यदिति संशयः। अन्यदिति पूर्वः पक्षः, तथोपलब्धेः। न हि बुद्धिशब्दान्तरादयः कारणात्कार्यस्यानन्यत्वे कथंचिदुपपद्यन्ते; कारकव्यापारवैयर्थ्यं चानन्यत्वे। अतो वस्तुविरोधादनन्यत्वश्रुतयो लक्षणया नेयाः। राद्धान्तस्तु - &amp;ldquo;वाचारम्भणं विकारो नामधेयं मृत्तिकेत्येव सत्यम्&amp;rdquo;, &amp;ldquo;सदेव सोम्येदमग्र आसीदेकमेवाद्वितीयं, तदैक्षत बहु स्यां प्रजायेयेति तत्तेजोऽसृजत&amp;rdquo;, &amp;ldquo;ऐतदात्म्यमिदं सर्वं तत्सत्यं स आत्मा तत्त्वमसि श्वेतकेतो&amp;rdquo;, &amp;ldquo;सर्वं खल्विदं ब्रह्म तज्जलानिति&amp;rdquo;, &amp;ldquo;तद्धेदं तर्ह्यव्याकृतमासीत्तन्नामरूपाभ्यां व्याक्रियत&amp;rdquo; इत्यादिश्रुतिशतसिद्धं कार्यस्य जगतः कारणाद्ब्रह्मणोऽनन्यत्वम्। न चात्र वस्तुविरोधगन्धः; कारणीभूतमृदादिद्रव्यस्यैव पृथुबुध्नोदराद्यवस्थान्तरापत्त्या बुद्धिशब्दान्तरादयोऽप्युपपद्यन्ते। तत एव कारकव्यापाराद्यर्थवत्त्वञ्च। एवं कारणस्यैव कार्यावस्थायामपि प्रत्यभिज्ञायमानस्यावस्थान्तरापत्त्यैव सर्वेषूपपन्नेषु अनुपलब्धद्रव्यान्तरकल्पना न संभवति। तस्मात् ब्रह्मकार्यं जगत् ब्रह्मणोऽनन्यदेव। सूत्रार्थस्तु - तस्मात् ब्रह्मणः, अनन्यत्वं कार्यस्य जगतः आरम्भणशब्दादिभ्यो वाक्येभ्यस्तदुपपादयद्भ्योऽवगम्यते, आरम्भणमिति शब्द आदिर्येषां पूर्वोक्तानां वाक्यानाम्, तान्यारम्भणशब्दादीनि; तान्यनन्यत्वमुपपादयन्ति।&lt;/p&gt;</description>
    </item>
    <item>
      <title>07 इतरव्यपदेशाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/07_itaravyapadeshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/07_itaravyapadeshAdhikaraNam/</guid>
      <description>&lt;p&gt;इतरव्यपदेशाद्धिताकरणादिदोषप्रसक्तिः।&lt;br&gt;&#xA;ब्रह्मणो जगत्कारणत्वं संभवति, नेति संशयः। न संभवतीति पूर्वः पक्षः, &amp;ldquo;अयमात्मा ब्रह्म&amp;rdquo;, &amp;ldquo;तत्त्वमसी&amp;quot;ति सामानाधिकरण्येन जीवो ब्रह्मेत्यवगमात्, जगत्सर्गस्य च जीवदुःखहेतुत्वात्, आत्महिताकरणादिदोषप्रसक्तेः सर्वज्ञस्य सत्यसङ्कल्पस्य ब्रह्मणो जगत्कारणत्वानुपपत्तेः। जीवपरयोर्भेदवादिन्यश्श्रुतयः, जगद्ब्रह्मणोरनन्यत्वं वदता त्वयैव परित्यक्ताः, भेदे सत्यनन्यत्वासिद्धेः। औपाधिकभेदविषयाः भेदश्रुतयः, स्वाभाविकाभेदविषया अभेदश्रुतयः इति चेत्; तत्रेदं वक्तव्यम्, स्वभावतः स्वस्मादभिन्नं जीवं किमनुपहितं जगत्कारणं ब्रह्म जानाति, न वा? न जानाति चेत्, सर्वज्ञत्वहानिः। जानाति चेत्, स्वस्मादभिन्नस्य जीवस्य दुःखं स्वदुःखमिति जानतो ब्रह्मणः हिताकरणाहितकरणादिदोषप्रसक्तिरनिवार्या। जीवब्रह्मणोरज्ञानकृतो भेदः, तद्विषया भेदश्रुतिरिति चेत्; तत्रापि जीवाज्ञानपक्षे पूर्वोक्तो दोषस्तत्फलं च तदवस्थमेव। ब्रह्माज्ञानपक्षे स्वप्रकाशस्वरूपस्य ब्रह्मणः अज्ञानसाक्षित्वं तत्कृतजगत्सृष्टिश्च न संभवति । अज्ञानेन प्रकाशस्तिरोहितश्चेत्; तिरोधानस्य&lt;br&gt;&#xA;प्रकाशनिवृत्तिकरत्वेन प्रकाशस्यैव स्वरूपत्वात्स्वरूपनिवृत्तिरेवेति स्वरूपनाशादिदोषा भाष्ये प्रपञ्चिताः ।&lt;br&gt;&#xA;राद्धान्तस्तु - &amp;ldquo;अस्मान्मायी सृजते विश्वमेतत्तस्मिंश्चान्यो मायया सन्निरुद्धः&amp;rdquo;, &amp;ldquo;तयोरन्यः पिप्पलं&lt;br&gt;&#xA;स्वाद्वत्त्यनश्नन्नन्योऽभिचाकशीति&amp;rdquo;, &amp;ldquo;प्रधानक्षेत्रज्ञपतिर्गुणेशः&amp;rdquo;, &amp;ldquo;पृथगात्मानं प्रेरितारं च मत्वे&amp;quot;त्यादिभिः&lt;br&gt;&#xA;प्रत्यगात्मनोऽर्थान्तरभूतं ब्रह्मेत्यवगमात्, जीवकर्मानुगुणतया जगत्सर्गस्य च ब्रह्मणो लीलाप्रयोजनत्वाज्जगत्कारणत्वं&lt;br&gt;&#xA;सम्भवत्येव । &amp;ldquo;तत्त्वमस्या&amp;quot;दिसामानाधिकरण्यनिर्देशः &amp;ldquo;यस्यात्मा शरीरमि&amp;quot;त्यादिश्रुतेर्जीवस्य ब्रह्मशरीरत्वात्तच्छरीरतया&lt;br&gt;&#xA;जीवप्रकारकब्रह्मप्रतिपादनपरः । सूक्ष्मचिदचिद्वस्तुशरीरं ब्रह्म कारणावस्थं,&lt;br&gt;&#xA;स्थूलचिदचिद्वस्तुशरीरं ब्रह्मैव कार्यावस्थमिति कार्यकारणयोरनन्यत्वम् । एवमपि शरीरभूतयोश्चिदचिद्वस्तुनोः शरीरिणो&lt;br&gt;&#xA;ब्रह्मणश्च दुःखित्वपरिणामित्वहेयप्रत्यनीकत्वकल्याणगुणाकरत्वस्वभावाः स्वरूपविवेकविषयश्रुतिसिद्धाः तथैव&lt;br&gt;&#xA;व्यवस्थिता इति ब्रह्मणो जगत्कारणत्वं सम्भवत्येव । सूत्रार्थस्तु - इतरव्यपदेशाद्धिताकरणादिदोषप्रसक्तिः - ब्रह्मण इतरः - जीवः।&lt;br&gt;&#xA;ब्रह्मणो जीवतया व्यपदेशात्, जीवस्य च दुःखित्वाद्धितरूपजगदकरणमहितरूपजगत्करणमित्यादिदोषप्रसक्तिर्ब्रह्मणः । अतो ब्रह्मणो&lt;br&gt;&#xA;जगत्कारणत्वं न सम्भवतीति॥&lt;/p&gt;</description>
    </item>
    <item>
      <title>08 उपसंहारदर्शनाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/08_upasaMhAradarshanAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/08_upasaMhAradarshanAdhikaraNam/</guid>
      <description>&lt;p&gt;उपसंहारदर्शनान्नेति चेन्न क्षीरवद्धि।&lt;br&gt;&#xA;ब्रह्मणो जगत्कारणत्वं सम्भवति न वेति संशयः। न सम्भवतीति पूर्वपक्षः - लोके कार्यजननसमर्थस्यापि वस्तुनः तत्तत्कार्यजनने अनेककारकोपसंहारदर्शनाद्विचित्रजगज्जननसमर्थस्यापि ब्रह्मणोऽसहायस्य जनयितृत्वानुपपत्तेः। राद्धान्तस्तु - क्षीरस्य दधिभावेऽनन्यापेक्षत्वदर्शनान्नानेककारकोपसंहारनियमो दृश्यत इति ब्रह्मणोऽनन्यापेक्षस्यैव कारणत्वं सम्भवत्येव। सूत्रमपि व्याख्यातम्। क्षीरवद्धीति प्रसिद्धवन्निर्देशः चोद्यमान्द्यपरः॥&lt;/p&gt;&#xA;&lt;p&gt;देवादिवदपि लोके।&lt;br&gt;&#xA;यथा देवादयः स्वे स्वे लोके स्वापेक्षितानि स्वसङ्कल्पादेव सृजन्ति, तथा ब्रह्मापि । देवादेश्शास्त्रावसेयशक्तितया ब्रह्मतुल्यत्वेऽपि देवादिग्रहणं ब्रह्मणो विचित्रशक्तित्वस्य सुग्रहणायेति मन्तव्यम्॥&lt;br&gt;&#xA;इति उपसंहारदर्शनाधिकरणम्॥&lt;/p&gt;</description>
    </item>
    <item>
      <title>09 कृत्स्नप्रसक्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/09_kRtsnaprasaktyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/09_kRtsnaprasaktyadhikaraNam/</guid>
      <description>&lt;p&gt;कृत्स्नप्रसक्तिर्निरवयवत्वशब्दकोपो वा।&lt;br&gt;&#xA;ब्रह्मणो जगत्कारणत्वं सम्भवति नेति संशयः। न सम्भवतीति पूर्वपक्षः, निरवयवस्य ब्रह्मणो जगदुपादानत्वे कृत्स्नस्य ब्रह्मणो जगदाकारेणोपयोगप्रसङ्गात्। तत्परिजिहीर्षया सावयवत्वाभ्युपगमे, &amp;ldquo;सदेव सोम्येदमग्र आसीदेकमेवाद्वितीयमि&amp;quot;त्यादिः कारणावस्थायां निरवयवत्ववाचिशब्दो बाध्येत। यद्यपि सूक्ष्मचिदचिद्वस्तुशरीरं ब्रह्म कारणं, स्थूलचिदचिद्वस्तुशरीरं ब्रह्म कार्यमित्यभ्युपगम्यते; तथापि शरीरांशस्यापि कार्यत्वाभ्युपगमात् कृत्स्नप्रसक्तिर्निरवयवत्वशब्दकोपो(बाधो) वा। राद्धान्तस्तु - सकलेतरविसजातीयं श्रुत्येकसमधिगम्यं सर्वशक्तियुक्तं ब्रह्म निरवयवमपि (कारणं) कार्यं च भवति अन्यच्च भवतीति परिमितशक्तिवस्तुचोद्यं न तत्र प्रसज्यते। यथा जातिवादिनो जातिरेकैवामूर्ताखण्डमुण्डादिष्वत्यन्तविलक्षणेषु अनन्तेष्वपि परिसमाप्यैव वर्तते, न तत्रेतरवस्तुचोद्यमिति। अतो ब्रह्मणः जगत्कारणत्वं सम्भवत्येव। सूत्रार्थस्तु - कृत्स्नप्रसक्तिर्निरवयवत्वशब्दकोपो वा - ब्रह्मकारणत्वे कृत्स्नस्य ब्रह्मणः कार्यत्वेनोपयोगप्रसङ्गः, निरवयवत्वात् । सावयवत्वे निरवयवत्वशब्दकोपो वा, निरवयवत्ववादिशब्दबाधप्रसङ्ग इत्यर्थः॥&lt;/p&gt;</description>
    </item>
    <item>
      <title>10 प्रयोजनवत्त्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/10_prayojanavattvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/1/10_prayojanavattvAdhikaraNam/</guid>
      <description>&lt;p&gt;न प्रयोजनवत्त्वात्।&lt;br&gt;&#xA;ब्रह्मणो जगत्कारणत्वं सम्भवति नेति संशयः। न सम्भवतीति पूर्वपक्षः, बुद्धिपूर्वारम्भाणां सप्रयोजनत्वादीश्वरस्य च स्वत एवावाप्तसमस्तकामस्य जगत्सृष्ट्यारम्भे प्रयोजनाभावात्; गर्भावासादिदुःखरूपत्वात्सृष्टेः परानुग्रहेणापि न सप्रयोजनत्वमिति । राद्धान्तस्तु - परिपूर्णस्यापीश्वरस्य केवललीलाप्रयोजनाय जगत्सृष्ट्या(द्या)रम्भस्सम्भवति। यथा लोके सप्तद्वीपवतीं मेदिनीमधितिष्ठतो महाराजस्य परिपूर्णस्यापि केवललीलैकफलाः कन्दुकाद्यारम्भा दृश्यन्ते, तद्वदीश्वरस्यापि प्रयोजनाय जगत्सृष्ट्यारम्भस्सम्भवति । सूत्रार्थस्तु - न प्रयोजनवत्त्वात् - प्रयोजनवत्त्वात्सृष्टेः, ईश्वरस्य स्वतः परिपूर्णस्य प्रयोजनाभावान्न स्रष्टृत्वम्॥&lt;/p&gt;&#xA;&lt;p&gt;लोकवत्तु लीलाकैवल्यम्।&lt;br&gt;&#xA;लीलाकैवल्यम् - लीलायाः प्रयोजनत्वे कैवल्यं सम्भवति । केवलाया लीलायास्सृष्ट्यारम्भप्रयोजनत्वं सम्भवतीत्यर्थः । लोकवत् - यथा लोके राज्ञः कन्दुकाद्यारम्भे॥&lt;/p&gt;</description>
    </item>
  </channel>
</rss>
