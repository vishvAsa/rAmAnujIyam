<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/4/</link>
    <description>Recent content in &#43;४ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/4/index.xml" rel="self" type="application/rss+xml" />
    <item>
      <title>26 प्राणोत्पत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/4/26_prANotpattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/4/26_prANotpattyadhikaraNam/</guid>
      <description>&lt;p&gt;किं जीववदिन्द्रियाण्यपि नोत्पद्यन्ते, उत वियदादिवदुत्पद्यन्त इति संशयः । नोत्पद्यन्त इति पूर्वः पक्षः । प्रलयकाले अवस्थानश्रुतेः; उत्पत्तिवादाः जीवोत्पत्तिवादवन्नेयाः । &lt;em&gt;असद्वा इदमग्र आसीत्&amp;hellip; ऋषयो वा व तेऽग्रे सदासीत् के ते ऋषय इति प्राणा वा व ऋषयः&lt;/em&gt; इतीन्द्रियाणां तदानीं स्थितिश्श्रूयते । राद्धान्तस्तु - प्राक्सृष्टेरेकत्वावधारणात्, इन्द्रियाणाम् &lt;em&gt;एतस्माज्जायते&lt;/em&gt; इत्युत्पत्तिवादात्, उत्पत्तिनिषेधनित्यत्ववचनाभावाच्च, वियदादिवदुत्पद्यन्ते । &lt;em&gt;प्राणा वा व ऋषयः&lt;/em&gt; इति प्राणशब्दनिर्दिष्टः परमात्मा । सूत्रार्थस्तु - तथा प्राणाः - यथा जीवा नोत्पद्यन्ते तथा प्राणा अपि ॥&lt;/p&gt;&#xA;&lt;p&gt;बहुत्वासंभवाद्बहुवचनश्रुतिर्गौणीत्याह - प्राणा वा इति बहुवचनश्रुतिर्गौणी, तदानीं बहुत्वासंभवात्, तस्य परमात्मन एव प्रागवस्थानश्रुतेश्च । [अत्र पाठान्तरम्] चस्त्वर्थः; तुशब्दात्पक्षो व्यावृत्तः । इन्द्रियाण्युत्पद्यन्त एव । कुतः? तत्प्राक् श्रुतेः - तस्य परमात्मन एव प्रागवस्थानश्रुतेः &lt;em&gt;सदेव सोम्येदमग्र आसीत्&lt;/em&gt; आत्मा वा इदमेक एवाग्र आसीत् &lt;em&gt;एको ह वै नारायण आसीत्&lt;/em&gt; इति । प्राणशब्दस्य &lt;em&gt;प्राणमभिसंविशन्ति&lt;/em&gt; इति परमात्मन्यपि प्रसिद्धेः, *प्राणा वा व ऋषयः इति तस्यैव द्रष्टृत्वसंभवात् ॥&lt;/p&gt;</description>
    </item>
    <item>
      <title>27 सप्तगत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/4/27_saptagatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/4/27_saptagatyadhikaraNam/</guid>
      <description>&lt;p&gt;सप्त गतेर्विशेषितत्वाच्च ।&lt;br&gt;&#xA;किमिन्द्रियाणि सप्तैव, उतैकादशेति संशयः । सप्तैवेति पूर्वः पक्षः । &lt;em&gt;सप्त प्राणाः प्रभवन्ति&lt;/em&gt; इत्यादिषु सप्तानामेव जीवेन सह सञ्चारश्रवणात्, &lt;em&gt;यदा प़ञ्चावतिष्ठन्ते ज्ञानानि मनसा सह । बुद्धिश्च&lt;/em&gt; इति सप्तानामेव योगकाले ज्ञानानीति विशेषितत्वाच्च; श्रोत्रादीनि ज्ञानेन्द्रियाणि मनो बुद्धिश्चेति सप्तैव । राद्धान्तस्तु - श्रोत्रादीनि ज्ञानेन्द्रियाणि वागादीनि च कर्मेन्द्रियाणि मन इत्येकादश; कथम्? वाग्घस्तादीनामपि श्रोत्रादिवत्कार्यभेदेन जीवोपकरणत्वाविशेषात् *दशेमे पुरुषे प्राणा आत्मैकादशः &lt;em&gt;इन्द्रियाणि दशैकं च&lt;/em&gt; इत्यादिश्रुतिस्मृतिभ्यः । वागादीनां जीवेन सह गमनाभावात्सप्तानामेव प्रयाणकाले गतिश्रवणम्; योगकाले विशेषितत्वं च ज्ञानेन्द्रियाणां मनसस्तद्वृत्तिरूपबुद्धेश्च प्राधान्यात् । सूत्रार्थस्तु - सप्त गतेर्विशेषितत्वाच्च - सप्तानामेव गतिश्रवणात्, ज्ञानानि पञ्च मनो बुद्धिश्चेति विशेषितत्वाच्च तानि सप्तैव ॥&lt;/p&gt;</description>
    </item>
    <item>
      <title>28 प्राणाणुत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/4/28_prANANutvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/4/28_prANANutvAdhikaraNam/</guid>
      <description>&lt;p&gt;अणवश्च ॥२.४.६॥&lt;br&gt;&#xA;इन्द्रियाणि किं सर्वगतानि, उताणुपरिमाणानीति संशयः । सर्वगतानीति पूर्वः पक्षः; &lt;em&gt;त एते सर्व एव समास्सर्वेऽनन्ताः&lt;/em&gt; इति प्राणानामानन्त्यश्रवणात् । राद्धान्तस्तु - &lt;em&gt;प्राणमनूत्क्रामन्तं सर्वे प्राणा अनूत्क्रामन्ति&lt;/em&gt; इति श्रवणात्, परिमितत्वे सति अप्रत्यक्षत्वात् अणवः । आनन्त्यश्रुतिस्तु * अथ यो हैताननन्तानुपास्ते* इत्युपासनविधानादुपासनफलबाहुल्यविषया ॥&lt;/p&gt;&#xA;&lt;p&gt;श्रेष्ठश्च ॥२.४.७॥&lt;br&gt;&#xA;श्रेष्ठः प्राणश्चोत्पद्यते । नात्र न्यायातिदेशः, अधिकाशङ्काभावात् । पृथग्योगकरणमुत्तरचिन्तार्थम् । श्रेष्ठः पञ्चवृत्तिः प्राणः । प्राणश्रैष्ठ्यं तु प्राणसंवादे तस्य श्रैष्ट्याभिधानात् ॥&lt;br&gt;&#xA;इति प्राणाणुत्वाधिकरणम् ॥&lt;/p&gt;</description>
    </item>
    <item>
      <title>29 वायुक्रियाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/4/29_vAyukriyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/4/29_vAyukriyAdhikaraNam/</guid>
      <description>&lt;p&gt;न वायुक्रिये पृथगुपदेशात् ॥2.4.8॥&lt;br&gt;&#xA;किमयं श्रेष्ठप्राणो वायुमात्रम्, उत तत्क्रिया, अथ वायुरेव कंचन विशेषमापन्नः? इति संशयः । वायुमात्रमिति प्रथमः पक्षः, &lt;em&gt;यः प्राणस्स वायुः&lt;/em&gt; इति व्यपदेशात् । वायुमात्रे प्राणप्रसिद्ध्यभावात्, उच्छ्वासनिश्वासरूपवायुक्रियायां प्राणप्रसिद्धेः, वायोः, क्रियाविशेष एव प्राण इति द्वितीयः पक्षः । राद्धान्तस्तु - न वायुमात्रं, तत्क्रिया वा प्राणः; अपि तु देहधारणयोग्यतादिरूपविशेषमापन्नो वायुः, &lt;em&gt;एतस्माज्जायते प्राणो मनस्सर्वेन्द्रियाणि च, खं वायुः&lt;/em&gt; इति वायुप्राणयोः पृथगुत्पत्त्युपदेशात् । क्रियायाश्च पृथगुपदेशो न संभवति, तेजःप्रभृतिष्वदर्शनात् । चक्षुरादिकरणैस्सह जीवोपकरणतयोपदेशात्, देहेन्द्रियधारणरूपोपकाराधिक्याच्चक्षुरादिभ्यः प्राधान्यवचनाच्च न क्रियामात्रम् । सूत्रार्थस्तु - न वायुक्रिये पृथगुपदेशात् - वायुमात्रं तत्क्रिया वा न प्राणः; पृथगुपदेशात् - *प्राणो जायते *खं वायुरिति हि पृथगुत्पत्तिरुपदिश्यते ॥&lt;/p&gt;</description>
    </item>
    <item>
      <title>30 श्रेष्ठाणुत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/4/30_shreShThANutvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/4/30_shreShThANutvAdhikaraNam/</guid>
      <description>&lt;p&gt;अणुश्च ॥2.4.12॥&lt;br&gt;&#xA;किमयं प्राणस्सर्वगतः, उताणुरिति संशयः । सर्वगत इति पूर्वः पक्षः, &lt;em&gt;सम एभिस्त्रिभिर्लोकैस्समः&lt;/em&gt; इत्यादिना प्राणस्यानन्त्यव्यपदेशात् । राद्धान्तस्तु - &lt;em&gt;तमुत्क्रामन्तं प्राणोऽनूत्क्रामति&lt;/em&gt; इत्युत्क्रान्तिवचनादिन्द्रियवत्प्राणश्चाणुः । एवमणुत्वे निश्चिते सति सर्वस्य प्राणायत्तस्थितित्वेन वैभववादः । सूत्रमपि व्याख्यातम् ।&lt;br&gt;&#xA;इति श्रेष्ठाणुत्वाधिकरणम् ॥&lt;/p&gt;</description>
    </item>
    <item>
      <title>31 ज्योतिराद्यधिष्ठानाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/4/31_jyotirAdyadhiShThAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/4/31_jyotirAdyadhiShThAnAdhikaraNam/</guid>
      <description>&lt;p&gt;ज्योतिराद्यधिष्ठानं तु तदामननात्प्राणवता शब्दात् ॥2.4.13॥&lt;br&gt;&#xA;अग्न्यादीनां जीवस्य चेन्द्रियाधिष्ठानं परमात्मायत्तमिति *परात्तु तच्छ्रुतेरित्युक्तमेव स्मारयति विषयव्याप्तिज्ञापनाय । प्राणवता जीवेन सह, ज्योतिरादेः - अग्न्यादेः वागाद्यधिष्ठानम्, तदामननात् - परमात्मामननाद्भवति । आमननम् - आभिमुख्येन मननम्; तत्सङ्कल्पादेव भवतीत्यर्थः; &lt;em&gt;योऽग्नौ तिष्ठन् &amp;hellip; योऽग्निमन्तरो यमयति&lt;/em&gt; इत्यादिशब्दात् ॥&lt;/p&gt;&#xA;&lt;p&gt;तस्य च नित्यत्वात् ॥2.4.14॥&lt;br&gt;&#xA;सर्वेषामात्मतयाऽनुप्रविश्य, सर्वनियमनस्य नित्यत्वात् - परमात्मनः अवर्जनीयत्वादित्यर्थः, &lt;em&gt;तत्सृष्ट्वा, तदेवानुप्राविशत्&lt;/em&gt; इति श्रुतेः ॥&lt;br&gt;&#xA;इति ज्योतिराद्यधिष्ठानाधिकरणम् ॥&lt;/p&gt;</description>
    </item>
    <item>
      <title>32 इन्द्रियाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/4/32_indriyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/4/32_indriyAdhikaraNam/</guid>
      <description>&lt;p&gt;त इन्द्रियाणि तद्व्यपदेशादन्यत्र श्रेष्ठात् ॥2.4.15॥&lt;br&gt;&#xA;किं प्राणशब्दनिर्दिष्टाः सर्व एवेन्द्रियाणि, उत श्रेष्ठव्यतिरिक्ताः प्राणा इति संशयः । सर्व एवेति पूर्वः पक्षः; सर्वेषामविशेषेण प्राणशब्दनिर्देशात्, करणत्वाच्च । राद्धान्तस्तु - श्रेष्ठव्यतिरिक्ताः प्राणा इन्द्रियाणि, तेष्वेवेन्द्रियशब्दनिर्देशात्; *इन्द्रियाणि दशैकञ्च &lt;em&gt;एकादशं मनश्चात्र&lt;/em&gt; इति । एषामपि प्राणशब्दनिर्देशः प्राणाधीनवृत्तित्वेन । तथा च श्रुतिः &lt;em&gt;त एतस्यैव सर्वे रूपमभवन् - तस्मादेत एतेनाख्यायन्ते&lt;/em&gt; इति । रूपमभवन् - शरीरमभवन्, तदधीनवृत्तयोऽभवन्नित्यर्थः । सूत्रार्थस्तु - श्रेष्ठादन्यत्र ये प्राणाः; त इन्द्रियाणि, तेष्वेव तद्व्यपदेशात् - इन्द्रियव्यपदेशात् ॥&lt;/p&gt;&#xA;&lt;p&gt;भेदश्रुतेर्वैलक्षण्याच्च ॥2.4.16॥&lt;br&gt;&#xA;&amp;lsquo;एतस्माज्जायते प्राणो मनस्सर्वेन्द्रियाणि चे&amp;rsquo;ति समनस्केन्द्रियेभ्यो भेदेन प्राणस्योत्पत्तिश्रुतेः, इन्द्रियेषूपरतेष्वपि प्राणवृत्तेर्वृत्तिवैलक्षण्याच्च ॥&lt;br&gt;&#xA;इति इन्द्रियाधिकरणम् ॥&lt;/p&gt;</description>
    </item>
    <item>
      <title>33 संज्ञामूर्तिकॢप्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/4/33_saMjnAmUrtikLLiptyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/2/4/33_saMjnAmUrtikLLiptyadhikaraNam/</guid>
      <description>&lt;p&gt;संज्ञामूर्तिकॢप्तिस्तु त्रिवृत्कुर्वत उपदेशात् ॥2.4.17॥&lt;br&gt;&#xA;किं प्रपञ्चव्यष्टिसृष्टिः जीवभूतचतुर्मुखात्, उत तच्छरीरकात्परमात्मन एवेति संशयः । केवलाच्चतुर्मुखादिति पूर्वः पक्षः, *अनेन जीवेनात्मनाऽनुप्रविश्य नामरूपे व्याकरवाणीति व्यतिरेकश्रुतेः । जीवस्य परमात्मांशत्वेन व्याकरवाणीत्युत्तमपुरुषनिर्देशोऽपि कथंचिदुपपद्यते । राद्धान्तस्तु - *नामरूपे व्याकरवाणि तासां त्रिवृतं त्रिवृतमेकैकां करवाणीति त्रिवृत्करणं कुर्वत एव नामरूपव्याक्रियोपदेशात्परमात्मन एव नामरूपव्याकरणरूपव्यष्टिसृष्टिः । त्रिवृत्करणं तु न चतुर्मुखेन कर्तुं शक्यम्, अण्डसृष्ट्युत्तरकालभावित्वाच्चतुर्मुखोत्पत्तेः, त्रिवृत्कृतैरेव तेजोबन्नैरण्डसृष्टिसंभवाच्च । *तदण्डमभवद्धैमं सहस्रांशुसमप्रभम् । तस्मिन् जज्ञे स्वयं ब्रह्मा सर्वलोकपितामहः । इति हि स्मर्यते । *नानावीर्याः पृथग्भूतास्ततस्ते संहतिं विना । नाशक्नुवन् प्रजास्स्रष्टुमसमागम्य कृत्स्नशः ॥ समेत्यान्योन्यसंयोगं परस्परसमाश्रयाः । महदादिविशेषान्ता ह्यण्डमुत्पादयन्ति ते ॥ इति च । अतश्चतुर्मुखशरीरकात्परमात्मन एव व्यष्टिसृष्टिः । एवं सति व्याकरवाणीत्युत्तमपुरुषनिर्देशस्समञ्जसः । अनेन जीवेन इति व्यतिरेकनिर्देशोऽपि जीवशरीरकेणात्मना इत्यन्वयात् समञ्जसः । जीवशब्दस्तेजःप्रभृतिशब्दवज्जीवशरीरकब्रह्मवाचीति ह्युक्तम् । *अनेन जीवेनात्मनेति सामानाधिकरण्यञ्च मुख्यम्; *अनुप्रविश्य नामरूपे व्याकरवाणीति समानकर्तृकत्वनिर्देशश्च । सूत्रार्थस्तु - संज्ञामूर्तिकॢप्तिस्तु - तुशब्दश्शङ्काव्यावृत्त्यर्थः । नामरूपकॢप्तिः परमात्मन एव; कुतः? त्रिवृत्कुर्वत उपदेशात् - त्रिवृत्करणं कुर्वत एव नामरूपव्याकरणोपदेशात् । त्रिवृत्करणं तु परमात्मन एव कर्मेत्युक्तम् ।&lt;/p&gt;</description>
    </item>
  </channel>
</rss>
