<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/</link>
    <description>Recent content in &#43;३ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/index.xml" rel="self" type="application/rss+xml" />
    <item>
      <title>18 द्युभ्वाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/18_dyubhvAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/18_dyubhvAdyadhikaraNam/</guid>
      <description>&lt;p&gt;द्युभ्वाद्यायतनं स्वशब्दात्।&lt;br&gt;&#xA;आथर्वणे &amp;ldquo;यस्मिन् द्यौः पृथिवी चान्तरिक्षमोतं मनस्सह प्राणैश्च सर्वैस्तमेवैकं जानथात्मानमन्या वाचो विमुञ्चथ अमृतस्यैष सेतुः&amp;rdquo; (मु.उ. २-२-५) इत्यत्र द्युपृथिव्यादीनामायतनं किं जीवः, उत परमात्मेति संशयः। जीव इति पूर्वः पक्षः, मनःप्रभृतीन्द्रियाधारत्वश्रुतेः, उत्तरत्र नाडीसंबन्धात्, जायमानत्वश्रुतेश्च। राद्धान्तस्तु - निरुपाधिकात्मत्वामृतसेतुत्वयोः परमात्मधर्मयोश्श्रवणात्परमात्मैवायम्। सर्वं नियन्तृतया आप्नोतीति ह्यात्मा। अमृतस्य प्रापकतया सेतुश्च स एव। नाडीसंबन्धः, बहुधाजायमानत्वञ्च, &amp;ldquo;सन्ततँ सिराभिस्तु लम्बत्याकोशसन्निभम्&amp;rdquo; (तै.ना.उ. ६-११-२) &amp;ldquo;अजायमानो बहुधा विजायते&amp;rdquo; (तै.आर. ३-१३-३) इत्यादिषु सर्वसमाश्रयणीयत्वायाजहत्स्वभावस्यैव परमात्मनोऽपि दृश्यत इति। सूत्रार्थस्तु - द्युपृथिव्यादीनामायतनं परमात्मा, स्वशब्दात्॥१॥&lt;/p&gt;&#xA;&lt;p&gt;मुक्तोपसृप्यव्यपदेशाच्च।&lt;br&gt;&#xA;&amp;ldquo;तदा विद्वान्पुण्यपापे विधूय निरञ्जनः परमं साम्यमुपैति&amp;rdquo; (मु.उ. ३-१-३) &amp;ldquo;तथा विद्वान्नामरूपाद्विमुक्तः परात्परं पुरुषमुपैति दिव्यम्&amp;rdquo; (मु.उ. ३-२-८) इति च बन्धान्मुक्तस्य प्राप्यतया व्यपदेशाच्चायं परमात्मा॥ २॥&lt;/p&gt;</description>
    </item>
    <item>
      <title>19 भूमाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/19_bhUmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/19_bhUmAdhikaraNam/</guid>
      <description>&lt;p&gt;भूमा संप्रसादादध्युपदेशात्।&lt;br&gt;&#xA;छान्दोग्ये &amp;ldquo;यत्र नान्यत्पश्यति नान्यच्छृणोति नान्यद्विजानाति स भूमा&amp;rdquo; (छा.उ. ७-२४-१) इत्यत्र भूमशब्दनिर्दिष्टो निरतिशयवैपुल्यविशिष्टसुखस्वरूपः किं प्रत्यगात्मा, उत परमात्मेति संशयः । प्रत्यगात्मेति पूर्वः पक्षः । &amp;ldquo;तरति शोकमात्मवित्&amp;rdquo; (छा.उ. ७-१-३) इति प्रक्रम्य नामादिपरम्परयोत्तरोत्तरभूयस्त्वेन प्रश्नप्रतिवचनाभ्यां प्रवृत्तस्यात्मोपदेशस्य प्राणशब्दनिर्दिष्टे प्रत्यगात्मनि समाप्तिदर्शनात्, प्रत्यगात्मन एव भूमसंशब्दनमिति निश्चीयते । राद्धान्तस्तु - यद्यपि प्रश्नप्रतिवचनाभ्यामुत्तरोत्तरभूयस्त्ववचनं प्राणे पर्यवस्थि(सि)तम्; तथापि प्राणवेदिनोऽतिवादित्वमुक्त्वा, &amp;ldquo;एष तु वा अतिवदति यस्सत्येनातिवदति&amp;rdquo; (छा.उ. ७-१६-१) इति तुशब्देनोपासकभेदं प्रतिपाद्य, तस्य सत्योपासकस्य पूर्वस्मादाधिक्योपदेशात्, सत्यशब्दाभिधेयं परं ब्रह्मैव भूमविशिष्टमिति । सूत्रार्थस्तु - भूमगुणविशिष्टं परं ब्रह्मैव, संप्रसादादध्युपदेशात् । संप्रसादः प्रत्यगात्मा, &amp;ldquo;एष संप्रसादोऽस्माच्छरीरात्समुत्थाय परं ज्योतिरुपसंपद्य&amp;rdquo; (छा.उ. ८-३-४) इत्याद्युपनिषत्प्रसिद्धेः, &amp;ldquo;एष तु वा अतिवदति&amp;rdquo; (छा.उ. ७-१६-१) इति प्रत्यगात्मनोऽधिकतयोपदेशात् । अतिवादित्वं हि स्वोपास्याधिक्यवादित्वम् ॥७॥&lt;/p&gt;</description>
    </item>
    <item>
      <title>20 अक्षराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/20_axarAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/20_axarAdhikaraNam/</guid>
      <description>&lt;p&gt;अक्षरमम्बरान्तधृतेः ।&lt;br&gt;&#xA;वाजिनां गार्गिप्रश्ने &amp;ldquo;स होवाचैतद्वै तदक्षरं गार्गि ब्राह्मणा अभिवदन्त्यस्थूलमनण्वह्रस्वमदीर्घमलोहितमस्नेहमच्छायम्&amp;rdquo; (बृ.उ. ५-८-७) इत्यत्राक्षरशब्दनिर्दिष्टं प्रधानं, जीवो वा? उत परमात्मा? इति संशयः । प्रधानम्, जीवो वा; न परमात्मेति पूर्वः पक्षः । &amp;ldquo;कस्मिन्नु खल्वाकाश ओतश्च प्रोतश्च&amp;rdquo; (बृ.उ. ५-८-६) इत्युक्ते, आकाशाधारतयोच्यमानमक्षरं प्रधानम्, जीवो वा; प्रधानस्य विकाराधारत्वात्, जीवस्याचिद्वस्त्वाधारत्वात्; न परमात्मा - इति । राद्धान्तस्तु - &amp;ldquo;यदूर्ध्वं गार्गि दिवः&amp;rdquo; (बृ.उ. ५-८-६) इत्यारभ्य, कालत्रयवर्तिनः कृत्स्नस्याधारतया निर्दिष्ट आकाशोऽव्याकृतमेव; न वायुमानाकाशः । ततः पश्चात् &amp;ldquo;कस्मिन्नु खल्वाकाश ओतश्च प्रोतश्च&amp;rdquo; (बृ.उ. ५-८-६) इति पृष्टे, तदाधारतयोच्यमानमेतदक्षरं न प्रधानं भवितुमर्हति । नापि जीवः, &amp;ldquo;एतस्य वा अक्षरस्य प्रशासने गार्गि; सूर्याचन्द्रमसौ विधृतौ तिष्ठतः&amp;rdquo; (बृ.उ. ५-८-८) इत्यारभ्य प्रशासनात्सर्वाधारत्वश्रुतेः । सूत्रार्थस्तु - &amp;ldquo;एतद्वै तदक्षरं गार्गि&amp;rdquo; (बृ.उ. ५-८-७) इति निर्दिष्टमक्षरं परमात्मा, अम्बरान्तधृतेः - अम्बरम् - वायुमानाकाशः, अम्बरान्तः - अम्बरपारभूतम्, अम्बरकारणमिति यावत् । कारणापत्तिरेव हि कार्यस्यान्तः । स चाम्बरान्तः अव्याकृतं प्रधानम्, तस्य धृतेः - धारणात् । अव्याकृतस्यापि धृतेरक्षरं परमात्मैवेत्यर्थः ॥९॥&lt;/p&gt;</description>
    </item>
    <item>
      <title>21 ईक्षतिकर्माधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/21_IxatikarmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/21_IxatikarmAdhikaraNam/</guid>
      <description>&lt;p&gt;ईक्षतिकर्म व्यपदेशात् सः ।&lt;br&gt;&#xA;आथर्वणिकानां सत्यकामप्रश्ने, &amp;ldquo;यः पुनरेतं त्रिमात्रेणोमित्यनेनैवाक्षरेण परं पुरुषमभिध्यायीत&amp;rdquo; (प्र.उ. ५-५) इत्यारभ्य, &amp;ldquo;स सामभिरुन्नीयते ब्रह्मलोकं स एतस्माज्जीवघनात्परात्परं पुरिशयं पुरुषमीक्षते&amp;rdquo; (प्र.उ. ५-५) इत्यत्र, ध्यायतीक्षतिकर्मतया व्यपदिष्टः परः पुरुषः किं हिरण्यगर्भः? उत परब्रह्मभूतः पुरुषोत्तम इति संशयः । हिरण्यगर्भ इति पूर्वः पक्षः । पूर्वत्रैकमात्रं प्रणवमुपासीनस्य मनुष्यलोकप्राप्तिं फलम्, द्विमात्रमुपासीनस्यान्तरिक्षलोकप्राप्तिञ्च फलमभिधाय, अनन्तरं &amp;ldquo;यः पुनरेतं त्रिमात्रेण&amp;rdquo; (प्र.उ. ५-५) इति त्रिमात्रं प्रणवमुपासीनस्य फलत्वेनोच्यमानब्रह्मलोकस्थपुरुषेक्षणकर्मभूतश्चतुर्मुख एवेति विज्ञायते, मनुष्यलोकान्तरिक्षलोकसाहचर्यात् ब्रह्मलोकोऽपि क्षेत्रज्ञलोक इति निश्चयात् । राद्धान्तस्तु - &amp;ldquo;परात्परं पुरिशयं पुरुषमीक्षते&amp;rdquo; (प्र.उ. ५-५) इतीक्षतिकर्मतया निर्दिष्टपुरुषविषये श्लोके &amp;ldquo;तमोङ्कारेणैवायतनेनान्वेति विद्वान्यत्तच्छान्तमजरममृतमभयं परञ्च&amp;rdquo; (प्र.उ. ५-७) इति निरुपाधिकशान्तत्वामृतत्वादिव्यपदेशात्परमात्मैवायमिति निश्चीयते । एवं परमात्मत्वे निश्चिते ब्रह्मलोकशब्दश्च तत्स्थानमेवाभिदधातीत्यवगम्यते । तद्विषयतयोदाहृते च श्लोके &amp;ldquo;यत्तत्कवयो वेदयन्ते&amp;rdquo; (प्र.उ. ५-७) (&amp;ldquo;तद्विष्णोः परमं पदं सदा पश्यन्ति सूरयः&amp;rdquo; (सुबा.उ. ६)) इत्येवमादिभिः सूरिभिर्दृश्यत्ववचनं तदेव द्रढयति । सूत्रार्थस्तु - ईक्षतिकर्म सः - परमात्मा, ध्यायतीक्षत्योरेकविषयत्वेन ध्यायतिकर्मापि स एवेत्यर्थः; व्यपदेशात् - तद्विषयतया &amp;ldquo;शान्तमजरममृतमभयं परञ्च&amp;rdquo; इति परमात्मधर्माणां व्यपदेशात् ॥१२॥&lt;br&gt;&#xA;॥इति ईक्षतिकर्माधिकरणम्॥&lt;/p&gt;</description>
    </item>
    <item>
      <title>22 दहराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/22_daharAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/22_daharAdhikaraNam/</guid>
      <description>&lt;p&gt;दहर उत्तरेभ्यः।&lt;br&gt;&#xA;छान्दोग्ये &amp;ldquo;अथ यदिदमस्मिन्ब्रह्मपुरे दहरं पुण्डरीकं वेश्म दहरोऽस्मिन्नन्तर आकाशस्तस्मिन्यदन्तस्तदन्वेष्टव्यं तद्वाव विजिज्ञासितव्यम्&amp;rdquo; (छा.उ. ८-१-१) इत्यत्र हृदयपुण्डरीकमध्यवर्ती दहराकाशश्श्रूयमाणः किं भूताकाशः? उत जीवः? अथ परमात्मा - इति संशयः। प्रथमं तावद्भूताकाश इति युक्तमाश्रयितुमिति पूर्वः पक्षः; आकाशशब्दस्य भूताकाशे प्रसिद्धिप्राचुर्यात्, आकाशान्तर्वर्तिनोऽन्यस्यान्वेष्टव्यताप्रतीतेश्च। राद्धान्तस्तु - &amp;ldquo;किं तदत्र विद्यते यदन्वेष्टव्यम्&amp;rdquo; (छा.उ. ८-१-२) इति चोदिते, &amp;ldquo;यावान्वा अयमाकाशः&amp;rdquo; (छा.उ. ८-१-३) इत्यारभ्य, &amp;ldquo;एतत्सत्यं ब्रह्मपुरम्&amp;rdquo; (छा.उ. ८-१-५) इत्यन्तेन दहराकाशस्यातिमहत्त्वसर्वाश्रयत्वाजरत्वसत्यत्वाद्यभिधाय, &amp;ldquo;अस्मिन्कामास्समाहिताः&amp;rdquo; (छा.उ. ८-१-५) इत्याकाशान्तर्वर्तिनोऽन्वेष्टव्याः कामा इति प्रतिपाद्य, कोऽयं दहराकाशशब्दनिर्दिष्टः? के तदाश्रयाः कामाः? इत्यपेक्षायाम्, &amp;ldquo;एष आत्माऽपहतपाप्मा&amp;rdquo; (छा.उ. ८-१-५) इत्यारभ्य, &amp;ldquo;सत्यसङ्कल्पः&amp;rdquo; (छा.उ. ८-१-५) इत्यन्तेन आकाशशब्दनिर्दिष्टः आत्मा, कामाश्चापहतपाप्मत्वादयस्तद्विशेषणभूता इति प्रतिपादयद्वाक्यमपहतपाप्मत्वादिविशिष्टपरमात्मानमाह। उपक्रमे चान्वेष्टव्यतया प्रतिज्ञात आकाशः आत्मा, एतद्विशेषणभूताः &amp;ldquo;अपहतपाप्मत्वादयः कामा इति वाक्यं ज्ञापयत् &amp;ldquo;अथ य इहात्मानमनुविद्य व्रजन्त्येतांश्च सत्यान्कामान् तेषां सर्वेषु लोकेषु कामचारो भवति&amp;rdquo; (छा.उ. ८-१-६) इत्युपसंहरति। अतोऽयं दहराकाशोऽपहतपाप्मत्वादिविशिष्टः परमात्मेति निश्चीयते, न भूताकाशादिरिति॥ एवं तर्ह्यस्मिन्वाक्ये &amp;ldquo;अथ य एष संप्रसादोऽस्माच्छरीरात्समुत्थाय&amp;rdquo; (छा.उ. ८-३-४) इति प्रत्यगात्मप्रतीतेः, तस्य चोत्तरत्र प्रजापतिवाक्येऽपहतपाप्मत्वादिगुणकत्वावगमात्, प्रत्यगात्मैव दहराकाश इति पूर्वपक्षी मन्यते। राद्धान्ती तु - प्रत्यगात्मा कर्मपरवशतया जागरितस्वप्नसुषुप्त्याद्यवस्थाभिः तिरोहितापहतपाप्मत्वादिकः परमात्मानमुपसंपन्नः तत्प्रसादादाविर्भूतगुणकः प्रजापतिवाक्ये प्रतिपादितः। दहराकाशस्त्वतिरोहितनिरुपाधिकापहतपाप्मत्वादिकः प्रत्यगात्मन्यसंभावनीयजगद्विधरणसमस्तचिदचिद्वस्तुनियमनाद्यनन्तगुणकः प्रतिपन्न इति नायं प्रत्यगात्मा दहराकाशः, अपि तु परमात्मैवेति मन्यते। सूत्रार्थस्तु - दहराकाशः परं ब्रह्म, उत्तरेभ्यः - उत्तरवाक्यगतेभ्योऽपहतपाप्मत्वादिपरमात्मासाधारणधर्मेभ्यो हेतुभ्यः॥१३॥&lt;/p&gt;</description>
    </item>
    <item>
      <title>23 प्रमिताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/23_pramitAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/23_pramitAdhikaraNam/</guid>
      <description>&lt;p&gt;शब्दादेव प्रमितः।&lt;br&gt;&#xA;कठवल्लीष्वाम्नायते &amp;ldquo;अङ्गुष्ठमात्रः पुरुषो मध्य आत्मनि तिष्ठति। ईशानो भूतभव्यस्य न ततो विजुगुप्सते। एतद्वैतत्&amp;rdquo; (कठ.उ. ३-४-१२), उत्तरत्र च &amp;ldquo;अङ्गुष्ठमात्रः पुरुषो ज्योतिरिवाधूमकः&amp;rdquo; (कठ.उ. २-४-१३), तथोपरिष्टात् &amp;ldquo;अङ्गुष्ठमात्रः पुरुषोऽन्तरात्मा सदा जनानां हृदये सन्निविष्टः&amp;rdquo; (कठ.उ. ३-६-१७) इति। अत्राङ्गुष्ठप्रमितो जीवात्मा, उत परमात्मेति संशयः। जीवात्मेति पूर्वः पक्षः, अन्यत्र स्वीकृतस्पष्टजीवभावे पुरुषे अङ्गुष्ठप्रमितत्वश्रुतेः &amp;ldquo;प्राणाधिपस्सञ्चरति स्वकर्मभिः। अङ्गुष्ठमात्रो रवितुल्यरूपः&amp;rdquo; (श्वे.उ. ५-७-८) इति। राद्धान्तस्तु - तत्र &amp;ldquo;स्वकर्मभिः&amp;rdquo; इति जीवभावनिश्चयवदत्रापि, &amp;ldquo;ईशानो भूतभव्यस्य&amp;rdquo; (कठ.उ. २-४-१२) इति भूतभव्येशितृत्वदर्शनात् परमात्मैवेति। सूत्रार्थस्तु - शब्दादेव प्रमितः - अङ्गुष्ठप्रमितः परमात्मैव, &amp;ldquo;ईशानो भूतभव्यस्य&amp;rdquo; (कठ.उ. २-४-१२) इति परमात्मवाचिशब्दात्॥२३॥&lt;/p&gt;</description>
    </item>
    <item>
      <title>24 देवताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/24_devatAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/24_devatAdhikaraNam/</guid>
      <description>&lt;p&gt;तदुपर्यपि बादरायणः सम्भवात्।&lt;br&gt;&#xA;मनुष्याधिकारं ब्रह्मोपासनशास्त्रमित्युक्तम्। तत्प्रसङ्गेन देवादीनामपि ब्रह्मविद्यायामधिकारोऽस्ति नवेति चिन्त्यते। न देवादीनामधिकारोऽस्तीति पूर्वः पक्षः, परिनिष्पन्ने ब्रह्मणि शब्दस्य प्रामाण्यसंभवेऽपि देवादीनां विग्रहादिमत्त्वे प्रमाणाभावात्, मन्त्रार्थवादानामपि विधिशेषतया विग्रहादिसद्भावपरत्वाभावात्, विग्रहवन्निर्वर्त्याहरहरनुष्ठीयमानविवेकादिसाधनसप्तकसंस्कृतमनोनिष्पाद्योपासननिर्वृत्तौ तेषां सामर्थ्याभावात्। राद्धान्तस्तु - जगत्सृष्टिप्रकरणेषु नामरूपव्याकरणश्रुत्यैव देवादीनां विग्रहादिमत्त्वं सिध्यति। देवादीनां देहेन्द्रियादिकरणमेव हि नामरूपव्याकरणम्, मन्त्रार्थवादयोश्च तदुपलब्धेः, तयोरनुष्ठेयप्रकाशनस्तुतिपरत्वेऽपि तदुपपत्तये तत्सद्भावे प्रमाणत्वाद्देवादीनां विग्रहादिमत्त्वसिद्धिः, न हि विग्रहादिमत्तया स्तुतिः प्रकाशनं च तदभावे संभवति। अतस्सामर्थ्यसंभवादस्त्येवाधिकारः। सूत्रार्थस्तु - तदुपर्यपि, तेभ्यः - मनुष्येभ्यः उपरिवर्तमानानां देवादीनाम् अप्यधिकारोऽस्ति। यद्वा तत् - ब्रह्मोपासनम्, उपरि - देवादिष्वपि संभवति; तेषामपि ब्रह्मस्वरूपतदुपासनप्रकारज्ञानतदर्थित्वतदुपादानसामर्थ्यसंभवात्। पूर्वोपार्जितज्ञानाविस्मरणात् ज्ञानसंभवः तापत्रयाभिहतिपूर्वकब्रह्मगुणज्ञानाच्चार्थित्वसंभवः; सृष्टिवाक्यमन्त्रार्थवादेषु विग्रहवत्त्वादिदर्शनात् सामर्थ्यसंभवश्चेति भगवान् बादरायणो मन्यते॥२५॥&lt;/p&gt;</description>
    </item>
    <item>
      <title>25 मध्वधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/25_madhvadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/25_madhvadhikaraNam/</guid>
      <description>&lt;p&gt;मध्वादिष्वसम्भवादनधिकारं जैमिनिः।&lt;br&gt;&#xA;छान्दोग्ये &amp;ldquo;असौ वा आदित्यो देवमधु&amp;rdquo; (छा.उ. ३-१-१) इत्युपक्रम्य &amp;ldquo;तद्यत्प्रथमममृतं तद्वसव उपजीवन्ति&amp;rdquo; (छा.उ. ३-६-१) इत्युक्त्वा, &amp;ldquo;स य एतदेवममृतं वेद, वसूनामेवैको भूत्वाऽग्निनैव मुखेनैतदेवामृतं दृष्ट्वा तृप्यति&amp;rdquo; (छा.उ. ३-६-३) इत्यादिना ऋग्यजुस्सामादिवेदोदितकर्मसंपाद्यरसाधारतया मधुमयस्यादित्यस्य पूर्वदक्षिणपश्चिमोत्तरोर्ध्वांशान्वसुरुद्रादित्यमरुत्साध्यनाम्नां देवगणानां भोग्यत्वेनाभिधाय, तैर्भुज्यमानाकारेणादित्यांशानुपास्यानुपदिश्य, तानेवादित्यांशान् तथाभूतान्प्राप्यानुपदिशति। एवमादिषूपासनेषु वस्वादित्यादीनामधिकारोऽस्ति, न वेति संशयः। नास्त्यधिकार इति पूर्वः पक्षः, वस्वादीनामुपास्यान्तर्गतत्वेन कर्मकर्तृभावविरोधात्, प्राप्यस्य वसुत्वादेः प्राप्तत्वाच्च। राद्धान्तस्तु - ब्रह्मण एव तदवस्थस्योपास्यत्वात् वस्वादीनां सतां स्वावस्थब्रह्मानुसन्धानाविरोधात्, कल्पान्तरे वसुत्वादेः प्राप्यत्वाविरोधाच्च वस्वादीनामधिकारस्संभवतीति। सूत्रार्थस्तु - मधुविद्यादिषु वस्वादीनामनधिकारं जैमिनिर्मन्यते, असंभवात् - वस्वादीनामेवोपास्यानामुपासकत्वासंभवात्, वसुत्वादेः प्राप्तत्वादेव प्राप्यत्वासंभवाच्च॥३०॥&lt;/p&gt;</description>
    </item>
    <item>
      <title>26 अपशूद्राधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/26_apashUdrAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/26_apashUdrAdhikaraNam/</guid>
      <description>&lt;p&gt;शुगस्य तदनादरश्रवणात् तदाद्रवणात् सूच्यते हि।&lt;br&gt;&#xA;ब्रह्मविद्यायां शूद्रस्याप्यधिकारोऽस्ति नेति संशयः। अस्तीति पूर्वः पक्षः, अर्थित्वसामर्थ्यसंभवात्; शूद्रस्यानग्निविद्यत्वेऽपि मनोवृत्तिमात्रत्वादुपासनस्य संभवति हि सामर्थ्यम्। ब्रह्मस्वरूपतदुपासनप्रकारज्ञानं चेतिहासपुराणश्रवणादेव निष्पद्यते। अस्ति हि शूद्रस्यापीतिहासपुराणश्रवणानुज्ञा, &amp;ldquo;श्रावयेच्चतुरो वर्णान्कृत्वा ब्राह्मणमग्रतः&amp;rdquo; (म.स्मृ?) (भारते. शा. १२-३१४-४५) इति। तथा तत्रैव विदुरादीनां ब्रह्मनिष्ठत्वं दृश्यते। उपनिषत्स्वपि - &amp;ldquo;आजहारेमाश्शूद्रानेनैव मुखेनालापयिष्यथाः&amp;rdquo; (छा.उ. ४-२-५) इति शूद्रशब्देनामन्त्र्य ब्रह्मविद्योपदेशदर्शनाच्छूद्रस्यापीहाधिकारस्सूच्यते। राद्धान्तस्तु - उपासनस्य मनोवृत्तिमात्रत्वेऽप्यनधीतवेदस्य शूद्रस्य उपासनोपायभूतज्ञानासंभवात् न सामर्थ्यसंभवः। कर्मविधिवदुपासनाविधयोऽपि त्रैवर्णिकविषयाध्ययनगृहीतस्वाध्यायोत्पन्नज्ञानमेवोपासनोपायतया स्वीकुर्वते। इतिहासादयोऽपि स्वाध्यायसिद्धमेव ज्ञानमुपबृंहयन्तीति ततोऽपि नास्य ज्ञानलाभः। श्रवणानुज्ञा तु पापक्षयादिफला। विदुरादीनां तु भवान्तरवासनया ज्ञानलाभात् ब्रह्मनिष्ठत्वम्। शूद्रेत्यामन्त्रणमपि न चतुर्थवर्णत्वेन; अपि तु ब्रह्मविद्यावैकल्यात् शुगस्य संजातेति। अतो न शूद्रस्याधिकारः। सूत्रार्थस्तु - ब्रह्मविद्यावैकल्येन हंसोक्तानादरवाक्यश्रवणात् तदैवाचार्यं प्रत्याद्रवणाच्चाचार्येण तस्य शुश्रूषोर्विद्याऽलाभकृता शुक्सूच्यते। हिशब्दो हेतौ। यस्मादस्य शुक्सूच्यते, अतश्शोचनाच्छूद्र इति कृत्वा आचार्यो रैक्वः जानश्रुतिं शूद्रेत्यामन्त्रयते; न जातियोगेनेत्यर्थः॥३३॥&lt;/p&gt;</description>
    </item>
    <item>
      <title>27 अर्थान्तरत्वादिव्यपदेशाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/27_arthAntaratvAdivyapadeshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/3/27_arthAntaratvAdivyapadeshAdhikaraNam/</guid>
      <description>&lt;p&gt;आकाशोऽर्थान्तरत्वादिव्यपदेशात्।&lt;br&gt;&#xA;छान्दोग्ये &amp;ldquo;आकाशो ह वै नामरूपयोर्निर्वहिता ते यदन्तरा तद्ब्रह्म तदमृतं स आत्मा&amp;rdquo; (छां.उ. ८-१४-१) इत्यत्राकाशशब्दनिर्दिष्टः किं मुक्तात्मा, उत परमात्मेति संशयः। मुक्त इति पूर्वः पक्षः, &amp;ldquo;धूत्वा शरीरमकृतं कृतात्मा ब्रह्मलोकमभिसंभवामि&amp;rdquo; (छां.उ. ८-१३-१) इति मुक्तस्यानन्तरप्रकृतत्वात्। राद्धान्तस्तु - &amp;ldquo;नामरूपयोर्निर्वहिता ते यदन्तरा&amp;rdquo; (छां.उ. ८-१४-१) इति स्वयमस्पृष्टनामरूपतया नामरूपयोर्निर्वोढृत्वेन श्रूयमाणोऽयमाकाशो बद्धमुक्तोभयावस्थात्प्रत्यगात्मनोऽर्थान्तरत्वात्परमात्मैव। सूत्रार्थस्तु - आकाशः परमात्मा, तस्य नामरूपयोर्निर्वोढृत्वतदस्पर्शलक्षणार्थान्तरत्वव्यपदेशात्। प्रत्यगात्मनो ह्यर्थान्तरभूत एव नामरूपयोर्निर्वोढा। बद्धावस्थस्तावन्नामरूपाभ्यां स्पृष्टस्तत्परवशश्चेति न निर्वोढा; मुक्तस्यापि जगद्व्यापाररहितत्वान्न निर्वोढृत्वम्। आदिशब्देन निरुपाधिकब्रह्मत्वामृतत्वात्मत्वादीनि गृह्यन्ते; तानि निरुपाधिकानि मुक्तस्यापि न संभवन्ति॥४२॥&lt;/p&gt;&#xA;&lt;p&gt;ननु तत्त्वमस्यादिनैक्यव्यपदेशात्, &amp;ldquo;नेह नानाऽस्ति&amp;rdquo; (बृ.उ. ६-४-११) इति भेदप्रतिषेधाच्च न प्रत्यगात्मनोऽर्थान्तरभूतः परमात्मेत्याशङ्क्याह - सुषुप्त्युत्क्रान्त्योर्भेदेन। (१-३-४३)&lt;br&gt;&#xA;&amp;ldquo;व्यपदेशात्&amp;rdquo; इति वर्तते। &amp;ldquo;प्राज्ञेनाऽऽत्मना संपरिष्वक्तः&amp;rdquo; (बृ.उ. ६-३-२१) &amp;ldquo;प्राज्ञेनाऽऽत्मनाऽन्वारूढः&amp;rdquo; (बृ.उ. ६-३-३५) इति सुषुप्त्युत्क्रान्त्योः लुप्तसकलविशेषविज्ञानात्प्रत्यगात्मनस्तदानीमेव सर्वज्ञतया भेदव्यपदेशात्प्रत्यगात्मनोऽर्थान्तरभूत एव परमात्मा॥४३॥&lt;/p&gt;</description>
    </item>
  </channel>
</rss>
