<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/4/</link>
    <description>Recent content in &#43;४ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/4/index.xml" rel="self" type="application/rss+xml" />
    <item>
      <title>28 आनुमानिकाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/4/28_AnumAnikAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/4/28_AnumAnikAdhikaraNam/</guid>
      <description>&lt;p&gt;आनुमानिकमप्येकेषामिति चेन्न शरीररूपकविन्यस्तगृहीतेर्दर्शयति च। (1-4-1)&lt;br&gt;&#xA;कठवल्लीषु &amp;ldquo;इन्द्रियेभ्यः परा ह्यर्था अर्थेभ्यश्च परं मनः। मनसश्च परा बुद्धिर्बुद्धेरात्मा महान्परः॥&lt;br&gt;&#xA;महतः परमव्यक्तमव्यक्तात् पुरुषः परः। पुरुषान्न परं किञ्चित् सा काष्ठा सा परा गतिः॥&amp;rdquo;&lt;br&gt;&#xA;इत्यत्र किं साङ्ख्योक्तं प्रधानमव्यक्तशब्दाभिधेयम्, उत नेति संशयः। प्रधानमिति पूर्वः पक्षः, &amp;ldquo;महतः परम्&amp;rdquo; इत्यादितत्तन्त्रप्रक्रियाप्रत्यभिज्ञानात्, &amp;ldquo;पुरुषान्न परं किञ्चित्&amp;rdquo; इति पञ्चविंशकपुरुषातिरिक्ततत्त्वनिषेधाच्च।&lt;br&gt;&#xA;राद्धान्तस्तु - नाव्यक्तशब्देन प्रधानमिह गृह्यते। पूर्वत्र &amp;ldquo;आत्मानं रथिनं विद्धि शरीरं रथमेव च&amp;rdquo; इत्यादिना उपासनानिर्वृत्तये वश्येन्द्रियत्वापादनाय, ये आत्मशरीरबुद्धिमनइन्द्रियविषयाः, रथिरथसारथिप्रग्रहहयगोचरत्वेन रूपिताः तेषु वशीकार्यत्वे पराः, &amp;ldquo;इन्द्रियेभ्यः पराः&amp;rdquo; इत्यादिनोच्यन्ते; तत्र चेन्द्रियादयः स्वशब्देनैव गृह्यन्ते। रथत्वेन रूपितं शरीरमिहाव्यक्तशब्देन गृह्यत इति नेह तत्तन्त्रप्रक्रियाप्रत्यभिज्ञागन्धः। &amp;ldquo;अव्यक्तात् पुरुषः परः&amp;rdquo; इति च न पञ्चविंशकः; अपि तु प्राप्यः परमात्मैव। अन्तर्यामितयोपासनस्याप्युपायभूत इति स इह वशीकार्यकाष्ठात्वेन &amp;ldquo;पुरुषान्न परं किञ्चित्&amp;rdquo; इत्युक्तः॥&lt;br&gt;&#xA;सूत्रार्थस्तु - एकेषां कठानां शाखायाम्, आनुमानिकं प्रधानं जगत्कारणत्वेन &amp;ldquo;महतः परमव्यक्तम्&amp;rdquo; इत्याम्नायते इति चेत् - तन्न; अव्यक्तशब्देन शरीराख्यरूपकविन्यस्तस्य गृहीतेः - पूर्वत्रात्मादिषु रथिरथादिरूपकविन्यस्तेषु रथत्वेन रूपितस्य शरीरस्यात्राव्यक्तशब्देन गृहीतेरित्यर्थः। अतो वशीकार्यत्वे पराः इहोच्यन्ते। दर्शयति चैनमर्थं वाक्यशेषः, इन्द्रियादीनां नियमनप्रकारं प्रतिपादयन्; &amp;ldquo;यच्छेत् वाङ्मनसी&amp;rdquo; इत्यादिः॥&lt;/p&gt;</description>
    </item>
    <item>
      <title>29 चमसाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/4/29_chamasAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/4/29_chamasAdhikaraNam/</guid>
      <description>&lt;p&gt;चमसवदविशेषात्। (1-4-8)&lt;br&gt;&#xA;श्वेताश्वतरे &amp;ldquo;अजामेकां लोहितशुक्लकृष्णां बह्वीः प्रजाः सृजमानां सरूपाः। अजो ह्येको जुषमाणोऽनुशेते जहात्येनां भुक्तभोगामजोऽन्यः&amp;rdquo; इत्यत्र किमजाशब्देन तन्त्रसिद्धा प्रकृतिरभिधीयते, उत ब्रह्मात्मिका इति संशयः। तन्त्रसिद्धेति पूर्वः पक्षः, &amp;ldquo;अजामेकाम्&amp;rdquo; इत्यस्या अकार्यत्वप्रतीतेः, बह्वीनां प्रजानां स्वातन्त्र्येण कारणत्वश्रवणाच्च।&lt;br&gt;&#xA;राद्धान्तस्तु - न तन्त्रसिद्धायाः प्रकृतेरत्र ग्रहणम्, जननविरहश्रवणमात्रेण तन्त्रसिद्धायाः प्रकृतेः प्रतीतिनियमाभावात्। न हि यौगिकानां शब्दानामर्थप्रकरणादिभिर्विशेष्यव्यवस्थापकैर्विना विशेषे वृत्तिनियमसंभवः; न चास्याः स्वातन्त्र्येण सृष्टिहेतुत्वमिह प्रतीतम्; अपितु सृष्टिहेतुत्वमात्रम्। तत् ब्रह्मात्मिकायाश्च न विरुद्धम्। अत्र तु ब्रह्मात्मिकाया एव शाखान्तरसिद्धायाः एतत्सरूपमन्त्रोदितायाः प्रत्यभिज्ञानात् सैवेति निश्चीयते॥&lt;br&gt;&#xA;सूत्रार्थस्तु - नायमजाशब्दस्तन्त्रसिद्धप्रधानविषयः; कुतः? चमसवदविशेषात्। यथा &amp;ldquo;अर्वाग्बिलश्चमसः&amp;rdquo; इति मन्त्रे चमनसाधनत्वयोगेन प्रवृत्तस्य चमसशब्दस्य शिरसि प्रवृत्तौ, &amp;ldquo;यथेदं तच्छिरः; एष ह्यर्वाग्बिलश्चमसः&amp;rdquo; इति वाक्यशेषे विशेषो दृश्यते, तथा &amp;ldquo;अजामेकाम्&amp;rdquo; इत्यजाशब्दस्य तन्त्रसिद्धप्रधाने वृत्तौ विशेषाभावान्न तद्ग्रहणं न्याय्यम्॥&lt;/p&gt;</description>
    </item>
    <item>
      <title>30 संख्योपसंग्रहाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/4/30_saMkhyopasaMgrahAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/4/30_saMkhyopasaMgrahAdhikaraNam/</guid>
      <description>&lt;p&gt;न संख्योपसङ्ग्रहादपि नानाभावादतिरेकाच्च। (1-4-11)&lt;br&gt;&#xA;वाजसनेयके &amp;ldquo;यस्मिन्पञ्च पञ्चजना आकाशश्च प्रतिष्ठितः। तमेवंमन्य आत्मानं विद्वान् ब्रह्मामृतोऽमृतम्&amp;rdquo; इत्यत्र किं साङ्ख्योक्तानि पञ्चविंशतितत्त्वानि प्रतिपाद्यन्ते, उत नेति संशयः। तान्येवेति पूर्वः पक्षः। &amp;ldquo;पञ्च पञ्चजनाः&amp;rdquo; इति हि पञ्चसङ्ख्याविशिष्टाः पञ्चजनाः पञ्चविंशतिः संपद्यन्ते। कथम्? पञ्चजना इति समाहारविषयोऽयं समासः; &amp;ldquo;पञ्चपूल्यः&amp;rdquo; इतिवत्। पञ्चभिर्जनैरारब्धः समूहः पञ्चजनः। पञ्चजनीत्यर्थः। लिङ्गव्यत्ययश्छान्दसः। &amp;ldquo;पञ्चजनाः&amp;rdquo; इति बहुवचनात् समूहबहुत्वं चावगम्यते। ते च कतीत्यपेक्षायां &amp;ldquo;पञ्च पञ्चजनाः&amp;rdquo; इति पञ्चशब्दविशेषिताः पञ्चजनसमूहा इति पञ्चविंशतिस्तत्त्वानि भवन्ति। मोक्षाधिकारात् तान्त्रिकाण्येवेति निश्चीयन्ते। एवं निश्चिते सति &amp;ldquo;तमेवंमन्य आत्मानं विद्वान् ब्रह्मामृतोऽमृतम्&amp;rdquo; इति पञ्चविंशकमात्मानं ब्रह्मभूतं विद्वान् अमृतो भवतीति।&lt;br&gt;&#xA;राद्धान्तस्तु - &amp;ldquo;यस्मिन् पञ्च पञ्चजना आकाशश्च प्रतिष्ठितः&amp;rdquo; इति यच्छब्दनिर्दिष्टब्रह्माधारत्वादाधेयानां तत्त्वानां ब्रह्मात्मकत्वमवगम्यते। यच्छब्दनिर्दिष्टं च &amp;ldquo;तमेवंमन्य आत्मानम्&amp;rdquo;, (इति तच्छब्देन परामृश्य, &amp;ldquo;ब्रह्मामृतोऽमृतम्&amp;rdquo;) इति निर्देशात् ब्रह्मेति निश्चीयते। अतो न तान्त्रिकप्रसङ्गः॥&lt;br&gt;&#xA;सूत्रार्थस्तु - &amp;ldquo;पञ्च पञ्चजना&amp;rdquo; इत्यत्र पञ्चविंशतिसङ्ख्योपसङ्ग्रहादपि न तान्त्रिकाणि इमानि तत्त्वानि; यस्मिन्निति यच्छब्दनिर्दिष्टब्रह्माधारतया तान्त्रिकेभ्यो नानाभावात् - एषां तत्त्वानां पृथग्भावादित्यर्थः। अतिरेकाच्च - तान्त्रिकेभ्यस्तत्त्वातिरेकप्रतीतेश्च यस्मिन्निति निर्दिष्टमतिरिक्तम् आकाशश्च। &amp;ldquo;न सङ्ख्योपसङ्ग्रहादपि&amp;rdquo; इत्यपिशब्देन सङ्ख्योपसङ्ग्रहो न संभवतीत्याह; आकाशस्य पृथङ्निर्देशात्। अतः पञ्चजनाः इति न समाहारविषयः, अपि तु &amp;ldquo;दिक्सङ्ख्ये संज्ञायाम्&amp;rdquo; इति संज्ञाविषयः; पञ्चजनसंज्ञिताः केचित्, ते च पञ्चैवेति; सप्त सप्तर्षयः इतिवत्॥&lt;/p&gt;</description>
    </item>
    <item>
      <title>31 कारणत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/4/31_kAraNatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/4/31_kAraNatvAdhikaraNam/</guid>
      <description>&lt;p&gt;कारणत्वेन चाकाशादिषु यथाव्यपदिष्टोक्तेः। (1-4-14)&lt;br&gt;&#xA;जगत्कारणवादीनि वेदान्तवाक्यानि किं प्रधानकारणतावादैकान्तानि, उत ब्रह्मकारणतावादैकान्तानीति संशयः। प्रधानकारणतावादैकान्तानीति पूर्वः पक्षः, &amp;ldquo;सदेव सोम्येदमग्र आसीत्&amp;rdquo; इति क्वचित् सत्पूर्विका सृष्टिराम्नायते; अन्यत्र &amp;ldquo;असदेवेदमग्र आसीत्&amp;rdquo;, &amp;ldquo;असद्वा इदमग्र आसीत्&amp;rdquo;, तथा &amp;ldquo;तद्धेदं तर्ह्यव्याकृतमासीत् तन्नामरूपाभ्यां व्याक्रियत&amp;rdquo; इति। अव्याकृतं हि प्रधानम्। अतः प्रधानकारणतावादनिश्चयात् तदेकान्तान्येव।&lt;br&gt;&#xA;राद्धान्तस्तु - &amp;ldquo;सत्यं ज्ञानमनन्तं ब्रह्म&amp;rdquo; इत्युपक्रम्य &amp;ldquo;तस्माद्वा एतस्मादात्मन आकाशस्संभूतः&amp;rdquo;, &amp;ldquo;तदैक्षत बहु स्यां प्रजायेयेति; तत्तेजोऽसृजत&amp;rdquo; इत्यादिषु सर्वज्ञस्य परस्य ब्रह्मणः कारणत्वप्रतिपादनात् तस्यैव ब्रह्मणः कारणावस्थायां नामरूपविभागसंबन्धितया सद्भावाभावात् असदव्याकृतादिशब्देन व्यपदेश इति ब्रह्मकारणतावादैकान्तान्येव।&lt;br&gt;&#xA;सूत्रार्थस्तु - आकाशादिपदचिह्नितेषु &amp;ldquo;तस्माद्वा एतस्मादात्मन आकाशस्संभूतः&amp;rdquo; इत्यादिषु सर्वज्ञस्य परस्य ब्रह्मणः कारणत्वप्रतिपादनात्, सर्वेषु सृष्टिवाक्येषु यथाव्यपदिष्टस्यैव कारणत्वेनोक्तेः ब्रह्मकारणतावादैकान्तानि। यथाव्यपदिष्टम् - सार्वात्म्यादियुक्ततयाऽस्माभिर्व्यपदिष्टम्॥&lt;/p&gt;</description>
    </item>
    <item>
      <title>32 जगद्वाचित्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/4/32_jagadvAchitvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/4/32_jagadvAchitvAdhikaraNam/</guid>
      <description>&lt;p&gt;जगद्वाचित्वात्। (1-4-16)&lt;br&gt;&#xA;कौषीतकिनां &amp;ldquo;ब्रह्म ते ब्रवाणि&amp;rdquo; इत्युपक्रम्य, &amp;ldquo;यो वै बालाक एतेषां पुरुषाणां कर्ता, यस्य वैतत्कर्म, स वै वेदितव्यः&amp;rdquo; इत्यत्र वेदितव्यतयोपदिष्टः साङ्ख्यतन्त्रसिद्धः पुरुषः? उत परमात्मेति संशयः। पुरुष एव प्रकृतिवियुक्त इति पूर्वः पक्षः, &amp;ldquo;यस्य वैतत्कर्म&amp;rdquo; इति पुण्यपापरूपकर्मसम्बन्धितयोपलक्षितत्वात्।&lt;br&gt;&#xA;राद्धान्तस्तु - &amp;ldquo;यस्य वैतत्कर्म&amp;rdquo; इति कर्मशब्दस्य क्रियत इति व्युत्पत्त्या जगद्वाचित्वात् कृत्स्नं जगद्यस्य कार्यम्, स परमपुरुष एव वेदितव्यतयोपदिष्टो भवतीति। सूत्रमपि व्याख्यातम्॥&lt;/p&gt;&#xA;&lt;p&gt;जीवमुख्यप्राणलिङ्गान्नेति चेत्तद्व्याख्यातम्। (1-4-17)&lt;br&gt;&#xA;&amp;ldquo;एवमेवैष प्रज्ञात्मैतैरात्मभिर्भुङ्क्ते&amp;rdquo; इत्यादि भोक्तृत्वरूपजीवलिङ्गात्, &amp;ldquo;अथास्मिन् प्राण एवैकधा भवति&amp;rdquo; इति मुख्यप्राणलिङ्गाच्च नायं परमात्मेति चेत् - तस्य परिहारः प्रतर्दनविद्यायामेव व्याख्यातः। पूर्वापरप्रकरणपर्यालोचनया परमात्मपरमिदं वाक्यमिति निश्चिते सति अन्यलिङ्गानि तदनुगुणतया नेतव्यानीत्यर्थः॥&lt;/p&gt;</description>
    </item>
    <item>
      <title>33 वाक्यान्वयाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/4/33_vAkyAnvayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/4/33_vAkyAnvayAdhikaraNam/</guid>
      <description>&lt;p&gt;वाक्यान्वयात्। (1-4-19)&lt;br&gt;&#xA;बृहदारण्यके मैत्रेयीब्राह्मणे &amp;ldquo;न वा अरे पत्युः कामाय पतिः प्रियो भवति, आत्मनस्तु कामाय&amp;rdquo; इत्यारभ्य, &amp;ldquo;आत्मा वा अरे द्रष्टव्यः श्रोतव्यो मन्तव्यो निदिध्यासितव्यः&amp;rdquo; इत्यादौ द्रष्टव्यतया निर्दिष्टः पुरुषः तन्त्रसिद्धः, उत परमात्मेति संशयः। तन्त्रसिद्धः पञ्चविंशकः एवेति पूर्वः पक्षः। पतिजायापुत्रवित्तमित्रपश्वादिप्रियसंबन्धी आत्मा न परमात्मा भवितुमर्हति। स एव हि, &amp;ldquo;आत्मा वा अरे द्रष्टव्यः&amp;rdquo; इति प्रतिपाद्यते।&lt;br&gt;&#xA;राद्धान्तस्तु - &amp;ldquo;न पत्यादीनां कामाय पत्यादयः प्रिया भवन्ति, आत्मनस्तु कामाय&amp;rdquo; इत्युक्त्वा, &amp;ldquo;आत्मा वा अरे द्रष्टव्यः&amp;rdquo; इति निर्दिष्ट आत्मा, जीवातिरिक्तः सत्यसङ्कल्पः सर्वज्ञः परमात्मैव, यत्सङ्कल्पायत्तं पत्यादीनां स्वसंबन्धिनः प्रति प्रियत्वम्, स हि सत्यसंकल्पः परमात्मा। आत्मज्ञानेन सर्वज्ञानादयोऽपि वक्ष्यमाणाः परमात्मन्येव संभवन्ति।&lt;br&gt;&#xA;सूत्रार्थस्तु - वाक्यस्य कृत्स्नस्य परमात्मन्येवान्वयात् द्रष्टव्यतया निर्दिष्ट आत्मा परमात्मैव, &amp;ldquo;अमृतत्वस्य तु नाऽऽशास्ति वित्तेन&amp;rdquo;, &amp;ldquo;आत्मनि खल्वरे दृष्टे श्रुते मते विज्ञाते इदं सर्वं विदितम्&amp;rdquo;, &amp;ldquo;इदं सर्वं यदयमात्मा&amp;rdquo;,&amp;ldquo;तस्य ह वा एतस्य महतो भूतस्य निःश्वसितमेत् यद् ऋग्वेदः&amp;rdquo;, &amp;ldquo;येनेदं सर्वं विजानाति तं केन विजानीयात्&amp;rdquo; इति हि कृत्स्नस्य वाक्यस्य परमात्मन्यन्वयो दृश्यते॥&lt;/p&gt;</description>
    </item>
    <item>
      <title>34 प्रकृत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/4/34_prakRtyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/4/34_prakRtyadhikaraNam/</guid>
      <description>&lt;p&gt;प्रकृतिश्च प्रतिज्ञादृष्टान्तानुपरोधात्। (1-4-23)&lt;br&gt;&#xA;परं ब्रह्म किं जगतो निमित्तकारणमात्रम्, उतोपादानकारणमपीति संशयः। निमित्तकारणमात्रमिति पूर्वः पक्षः, मृत्कुलालादौ निमित्तोपादानयोर्भेददर्शनात्; &amp;ldquo;अस्मान्मायी सृजते विश्वमेतत्&amp;rdquo; इत्यादिभिर्भेदप्रतिपादनात्, ब्रह्मणोऽविकारत्वश्रुतिविरोधाच्च।&lt;br&gt;&#xA;राद्धान्तस्तु - &amp;ldquo;येनाश्रुतं श्रुतम्&amp;rdquo; इति ब्रह्मविज्ञानेन सर्वविज्ञानप्रतिज्ञानान्यथानुपपत्त्या &amp;ldquo;यथा सोम्यैकेन मृत्पिण्डेन सर्वं मृण्मयम्&amp;rdquo; इति मृत्तत्कार्यदृष्टान्तेन तदुपपादनाच्च जगदुपादानकारणमपि ब्रह्मैवेति विज्ञायते। प्रमाणान्तरावसितसकलवस्तुविलक्षणस्य शास्त्रैकसमधिगम्यस्य परस्य ब्रह्मणः सर्वज्ञस्य सर्वशक्तेः कार्यकारणोभयावस्थायामपि स्वशरीरभूतचिदचित्प्रकारतयाऽवस्थितस्यैकस्यैव निमित्तत्वमुपादानत्वं चाविरुद्धम्। शरीरभूताचिद्वस्तुगतो विकार इति कार्यावस्थावस्थितस्यापि शरीरिणः परमात्मनोऽविकारित्वं सिद्धमेव। चिदचिद्वस्तुशरीरस्य ब्रह्मण एवोपादानत्वेऽपि ब्रह्मण्यपुरुषार्थविकारास्पर्शप्रदर्शनाय हि &amp;ldquo;अस्मान्मायी सृजते विश्वमेतत्तस्मिंश्चान्यो मायया सन्निरुद्धः&amp;rdquo; इति व्यपदेशः। प्रतिज्ञादृष्टान्तानुपरोधात् उपादानं च ब्रह्मैवेति सूत्रार्थः॥&lt;/p&gt;</description>
    </item>
    <item>
      <title>35 सर्वव्याख्यानाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/4/35_sarvavyAkhyAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/4/35_sarvavyAkhyAnAdhikaraNam/</guid>
      <description>&lt;p&gt;एतेन सर्वे व्याख्याता व्याख्याताः॥ (1-4-29)&lt;br&gt;&#xA;&amp;ldquo;यतो वा इमानि&amp;rdquo; इत्यादिषूदाहृतेषु वाक्येषु, &amp;ldquo;जन्माद्यस्य यतः&amp;rdquo; इत्यादिनोक्तन्यायकलापेन सर्वे वेदान्ताः ब्रह्मपरा व्याख्याताः। पदाभ्यासोऽध्यायपरिसमाप्तिद्योतनार्थः॥&lt;br&gt;&#xA;इति सर्वव्याख्यानाधिकरणम्॥&lt;br&gt;&#xA;इति श्रीभगवद्रामानुजविरचिते श्रीवेदान्तदीपे प्रथमस्याध्यायस्य चतुर्थः पादः॥&lt;br&gt;&#xA;॥ समाप्तश्चाध्यायः॥&lt;/p&gt;</description>
    </item>
  </channel>
</rss>
