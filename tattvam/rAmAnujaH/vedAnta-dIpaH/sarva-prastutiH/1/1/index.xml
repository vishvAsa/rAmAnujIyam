<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/</link>
    <description>Recent content in &#43;१ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/index.xml" rel="self" type="application/rss+xml" />
    <item>
      <title>00 अवतारिका</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/00_avatArikA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/00_avatArikA/</guid>
      <description>&lt;p&gt;श्रीः&lt;br&gt;&#xA;यो नित्यमच्युतपदांबुजयुग्मरुक्मव्यामोहतस्तदितराणि तृणाय मेने।&lt;br&gt;&#xA;अस्मद्गुरोर्भगवतोऽस्य दयैकसिन्धोः रामानुजस्य चरणौ शरणं प्रपद्ये॥&lt;/p&gt;&#xA;&lt;p&gt;वेदान्तदीपः&lt;/p&gt;&#xA;&lt;p&gt;श्रियःकान्तोऽनन्तो वरगुणगणैकास्पदवपुः&lt;br&gt;&#xA;हताशेषावद्यः परमखपदो वाङ्मनसयोः।&lt;br&gt;&#xA;अभूमिर्भूमिर्यो नतजनदृशामादिपुरुषो&lt;br&gt;&#xA;मनस्तत्पादाब्जे परिचरणसक्तं भवतु मे॥&lt;/p&gt;&#xA;&lt;p&gt;प्रणम्य शिरसाऽऽचार्यांस्तदादिष्टेन वर्त्मना।&lt;br&gt;&#xA;ब्रह्मसूत्रपदान्तस्थवेदान्तार्थः प्रकाश्यते॥&lt;/p&gt;&#xA;&lt;p&gt;अत्रेयमेव हि वेदविदां प्रक्रिया - अचिद्वस्तुनः स्वरूपतः स्वभावताश्चात्यन्तविलक्षणः तदात्मभूतः चेतनः प्रत्यगात्मा। तस्माद् बद्धात् मुक्तात् नित्याच्च निखिलहेयप्रत्यनीकतया, कल्याणगुणैकतानतया च, सर्वावस्थचिदचिद्व्यापकतया, धारकतया, नियन्तृतया, शेषितया चात्यन्तविलक्षणः परमात्मा। यथोक्तं भगवता - &amp;ldquo;द्वाविमौ पुरुषौ लोके क्षरश्चाक्षर एव च। क्षरः सर्वाणि भूतानि कूटस्थोऽक्षर उच्यते॥&lt;br&gt;&#xA;उत्तमः पुरुषस्त्वन्यः परमात्मेत्युदाहृतः। यो लोकत्रयमाविश्य बिभर्त्यव्यय ईश्वरः॥&lt;br&gt;&#xA;यस्मात् क्षरमतीतोऽहमक्षरादपि चोत्तमः। अतोऽस्मि लोके वेदे च प्रथितः पुरुषोत्तमः॥&amp;rdquo; इति॥&lt;br&gt;&#xA;श्रुतिश्च - &amp;ldquo;प्रधानक्षेत्रज्ञपतिर्गुणेशः&amp;rdquo;, &amp;ldquo;पतिं विश्वस्यात्मेश्वरम्&amp;rdquo;, &amp;ldquo;अन्तर्बहिश्च तत्सर्वं व्याप्य नारायणः स्थितः&amp;rdquo; इत्यादिका। कूटस्थः - मुक्तस्वरूपम्; &amp;ldquo;ये त्वक्षरमनिर्देश्यमव्यक्तं पर्युपासते। सर्वत्रगमचिन्त्यं च कूटस्थमचलं ध्रुवम्॥&amp;rdquo; इत्यादिव्यपदेशात्।&lt;br&gt;&#xA;सूत्रकारश्चैवमेव वदति - &amp;ldquo;नेतरोऽनुपपत्तेः&amp;rdquo;, &amp;ldquo;भेदव्यपदेशात्&amp;rdquo;, &amp;ldquo;अनुपपत्तेस्तु न शारीरः&amp;rdquo;, &amp;ldquo;कर्मकर्तृव्यपदेशाच्च&amp;rdquo;, &amp;ldquo;शब्दविशेषात्&amp;rdquo;, &amp;ldquo;संभोगप्राप्तिरिति चेन्न वैशेष्यात्&amp;rdquo;, &amp;ldquo;न च स्मार्तमतद्धर्माभिलापाच्छारीरश्च&amp;rdquo;, &amp;ldquo;उभयेऽपि हि भेदेनैनमधीयते&amp;rdquo;, &amp;ldquo;विशेषणभेदव्यपदेशाभ्यां च नेतरौ&amp;rdquo;, &amp;ldquo;मुक्तोपसृप्यव्यपदेशाच्च&amp;rdquo;, &amp;ldquo;स्थित्यदनाभ्यां च&amp;rdquo;, &amp;ldquo;इतरपरामर्शात् स इति चेन्नासंभवात्&amp;rdquo;, &amp;ldquo;उत्तराच्चेत् आविर्भूतस्वरूपस्तु&amp;rdquo;, &amp;ldquo;सुषुप्त्युत्क्रान्त्योर्भेदेन&amp;rdquo;, &amp;ldquo;पत्यादिशब्देभ्यः&amp;rdquo;, &amp;ldquo;अधिकं तु भेदनिर्देशात्&amp;rdquo;, &amp;ldquo;अधिकोपदेशात्तु बादरायणस्यैवं तद्दर्शनात्&amp;rdquo;, &amp;ldquo;जगद्व्यापारवर्जं प्रकरणादसन्निहितत्वाच्च&amp;rdquo;, &amp;ldquo;भोगमात्रसाम्यलिङ्गाच्च&amp;rdquo; इत्यादिभिः।&lt;br&gt;&#xA;न चाविद्याकृतमुपाधिकृतं वा भेदमाश्रित्यैते निर्देशाः; &amp;ldquo;इदं ज्ञानमुपाश्रित्य मम साधर्म्यमागताः। सर्गेऽपि नोपजायन्ते प्रलये न व्यथन्ति च॥&amp;rdquo;,&lt;br&gt;&#xA;&amp;ldquo;तदा विद्वान् पुण्यपापे विधूय निरञ्जनः परमं साम्यमुपैति&amp;rdquo;, &amp;ldquo;मुक्तोपसृप्यव्यपदेशाच्च&amp;rdquo;, &amp;ldquo;उत्तराच्चेदाविर्भूतस्वरूपस्तु&amp;rdquo;, &amp;ldquo;सम्पद्याविर्भावः स्वेनशब्दात्&amp;rdquo;, &amp;ldquo;जगद्व्यापारवर्जं प्रकरणादसन्निहितत्वाच्च&amp;rdquo;, &amp;ldquo;भोगमात्रसाम्यलिङ्गाच्च&amp;rdquo;, इति सर्वाविद्योपाधिविनिर्मुक्तमधिकृत्यैव भेदोपपादनात्।&lt;br&gt;&#xA;श्रुतिस्मृतिसूत्रेषु सर्वत्र भेदे निर्दिष्टे, चिदचिदीश्वरस्वरूपभेदः स्वाभाविको विवक्षित इति निश्चीयते।&lt;br&gt;&#xA;&amp;ldquo;सर्वं खल्विदं ब्रह्म तज्जलानिति शान्त उपासीत&amp;rdquo;, &amp;ldquo;वाचाऽऽरम्भणं विकारो नामधेयं मृत्तिकेत्येव सत्यम्&amp;rdquo;, &amp;ldquo;सदेव सोम्येदमग्र आसीदेकमेवाद्वितीयम्&amp;rdquo;, &amp;ldquo;तदैक्षत बहु स्यां प्रजायेयेति। तत् तेजोऽसृजत&amp;rdquo;, &amp;ldquo;सन्मूलाः सोम्येमाः सर्वाः प्रजाः सदायतनाः सत्प्रतिष्ठाः, ऐतदात्म्यमिदं सर्वं तत् सत्यम्। स आत्मा। तत्त्वमसि श्वेतकेतो&amp;rdquo;, &amp;ldquo;क्षेत्रज्ञं चापि मां विद्धि&amp;rdquo;, &amp;ldquo;तदनन्यत्वमारम्भणशब्दादिभ्यः&amp;rdquo; इति परस्य ब्रह्मणः कारणत्वम्, कृत्स्नस्य चिदचिदात्मकप्रपञ्चस्य कार्यत्वम्, कारणात् कार्यस्यानन्यत्वं चोच्यमानम् एवमेवोपपद्यते। सर्वावस्थस्य चिदचिद्वस्तुनः परमात्मशरीरत्वम्, परमात्मनश्चाऽऽत्मत्वम्, &amp;ldquo;यः पृथिव्यां तिष्ठन् &amp;hellip;. यस्य पृथिवी शरीरम्&amp;rdquo;, &amp;ldquo;य आत्मनि तिष्ठन् &amp;hellip;. यस्यात्मा शरीरम् य आत्मानमन्तरो यमयति&amp;rdquo;, &amp;ldquo;यस्याव्यक्तं शरीरम्, यस्याक्षरं शरीरम्, यस्य मृत्युः शरीरम्, एष सर्वभूतान्तरात्मा अपहतपाप्मा दिव्यो देव एको नारायणः&amp;rdquo;, &amp;ldquo;अन्तः प्रविष्टश्शास्ता जनानाँ सर्वात्मा&amp;rdquo; इत्यादि श्रुत्यैवोपदिष्टमिति सूक्ष्मचिदचिद्वस्तुशरीरः परमात्मा कारणम्; स एव परमात्मा स्थूलचिदचिद्वस्तुशरीरः कार्यमिति, कारणावस्थायां कार्यावस्थायां च चिदचिद्वस्तुशरीरकतया तत्प्रकारः परमात्मैव सर्वशब्दवाच्य इति परमात्मशब्देन सर्वशब्दसामानाधिकरण्यं मुख्यमेवोपपन्नतरम्।&lt;br&gt;&#xA;&amp;ldquo;अनेन जीवेनात्मनाऽनुप्रविश्य नामरूपे व्याकरवाणि&amp;rdquo;, &amp;ldquo;तत् सृष्ट्वा, तदेवानुप्राविशत्, तदनुप्रविश्य, सच्च त्यच्चाभवत्&amp;rdquo; इत्यादिश्रुतिरेवेममर्थमुपपादयति। सर्वमात्मतयाऽनुप्रविश्य तत्तच्छरीरत्वेन सर्वप्रकारतया स एव सर्वशब्दवाच्यो भवतीत्यर्थः। &amp;ldquo;बहु स्याम्&amp;rdquo; इति बहुभवनसङ्कल्पोऽपि नामरूपविभागानर्हसूक्ष्मचिदचिद्वस्तुशरीरकतयैकधा अवस्थितस्य विभक्तनामरूपचिदचिच्छरीरकतया बहुप्रकारताविषयः॥ इति वेदवित्प्रक्रिया॥&lt;/p&gt;</description>
    </item>
    <item>
      <title>01 जिज्ञासाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/01_jijnAsAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/01_jijnAsAdhikaraNam/</guid>
      <description>&lt;p&gt;अथातो ब्रह्मजिज्ञासा। १-१-१ ।&lt;br&gt;&#xA;ब्रह्ममीमांसा विषयः।&lt;br&gt;&#xA;सा किमारम्भणीया, उतानारम्भणीयेति संशयः।&lt;br&gt;&#xA;तदर्थं परीक्ष्यते - वेदान्ताः किं ब्रह्मणि प्रमाणम्, उत नेति।&lt;br&gt;&#xA;तदर्थं परीक्ष्यते, परिनिष्पन्नेऽर्थे शब्दस्य बोधनसामर्थ्यावधारणं संभवति, नेति।&lt;br&gt;&#xA;न संभवतीति पूर्वः पक्षः।&lt;br&gt;&#xA;संभवतीति राद्धान्तः।&lt;br&gt;&#xA;यदा न संभवति, तदा परिनिष्पन्नेऽर्थे शब्दस्य बोधनसामर्थ्याभावात् सिद्धरूपे ब्रह्मणि न वेदान्ताः प्रमाणमिति तद्विचाराकारा ब्रह्ममीमांसा नारम्भणीया।&lt;br&gt;&#xA;यदा संभवति, तदा सिद्धेऽप्यर्थे शब्दस्य बोधनसामर्थ्यसंभवात् वेदान्ताः ब्रह्मणि प्रमाणमिति सा चारम्भणीया स्यात्।&lt;br&gt;&#xA;अत्र पूर्वपक्षवादी मन्यते - वृद्धव्यवहारादन्यत्र व्युत्पत्त्यसम्भवात् व्यवहारस्य च कार्यबुद्धिपूर्वकत्वेन कार्य एवार्थे शब्दशक्त्यवधारणात् परिनिष्पन्नेऽर्थे ब्रह्मणि न वेदान्ताः प्रमाणमिति तद्विचाररूपा ब्रह्ममीमांसा नारम्भणीयेति।&lt;br&gt;&#xA;सिद्धान्तस्तु - बालानां मातापितृप्रभृतिभिः अम्बातातमातुलशशिपशुपक्षिमृगादिषु अङ्गुल्या निर्दिश्य तत्तदभिधायिनः शब्दान् प्रयुञ्जानैः क्रमेण बहुशः शिक्षितानां तत्तच्छब्दश्रवणसमनन्तरं स्वात्मनामेव तदर्थबुद्ध्युत्पत्तिदर्शनात्, शब्दार्थयोः संबन्धान्तरादर्शनात्, संकेतयितृपुरुषाज्ञानाच्च बोध्यबोधकभाव एव शब्दार्थयोः सम्बन्ध इति निश्चिन्वानानां परिनिष्पन्नेऽर्थे शब्दस्य बोधकत्वावधारणं सम्भवतीति ब्रह्मणि वेदान्तवाक्यानां प्रामाण्यात् तदर्थविचाराकारा ब्रह्ममीमांसा आरम्भणीयेति॥&lt;br&gt;&#xA;सूत्रार्थस्तु - अथ इति आनन्तर्ये।&lt;br&gt;&#xA;अतः इति च वृत्तस्य हेतुभावे।&lt;br&gt;&#xA;ब्रह्मणो जिज्ञासा ब्रह्मजिज्ञासा; ज्ञातुमिच्छा जिज्ञासा।&lt;br&gt;&#xA;इच्छायाः इष्यमाणप्रधानत्वादिष्यमाणं ज्ञानमिहाभिप्रेतम्।&lt;br&gt;&#xA;पूर्ववृत्तादल्पास्थिरफलकेवलकर्माधिगमादनन्तरं तत एव हेतोरनन्तस्थिरफलब्रह्माधिगमः कर्तव्य इति॥१॥&lt;br&gt;&#xA;इति जिज्ञासाधिकरणम्॥१॥&lt;/p&gt;</description>
    </item>
    <item>
      <title>02 जन्माद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/02_janmAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/02_janmAdyadhikaraNam/</guid>
      <description>&lt;p&gt;जन्माद्यस्य यतः। १-१-२ ।&lt;br&gt;&#xA;तैत्तिरीयके &amp;ldquo;यतो वा इमानि भूतानि जायन्ते। येन जातानि जीवन्ति। यत् प्रयन्त्यभिसंविशन्ति। तद् विजिज्ञासस्व। तद् ब्रह्म&amp;rdquo; इत्येतद्वाक्यं विषयः।&lt;br&gt;&#xA;किमेतत् जिज्ञास्यतया प्रतिज्ञातं ब्रह्म जगज्जन्मादिकारणतया लक्षणतः प्रतिपादयितुं शक्नोति, न वेति संशयः।&lt;br&gt;&#xA;न शक्नोतीति पूर्वः पक्षः।&lt;br&gt;&#xA;कुतः? जगज्जन्मादीनामुपलक्षणतया विशेषणतया वा ब्रह्मलक्षणत्वासंभवात्।&lt;br&gt;&#xA;उपलक्षणत्वे ह्युपलक्ष्यस्याऽऽकारान्तरयोगोऽपेक्षितः, न चेह तदस्ति।&lt;br&gt;&#xA;अतः उपलक्षणत्वं न संभवति।&lt;br&gt;&#xA;विशेषणत्वेऽप्यनेकविशेषणविशिष्टतया अपूर्वस्यैकस्य प्रतिपादकत्वं न संभवति।&lt;br&gt;&#xA;विशेषणानां व्यावर्तकत्वेन विशेषणबाहुल्ये ब्रह्मबहुत्वप्रसक्तेः।&lt;br&gt;&#xA;राद्धान्तस्तु - एकस्मिन् अविरुद्धानां विशेषणानाम् अनेकत्वेऽपि श्यामत्वयुवत्वादिविशिष्टदेवदत्तवत् जगज्जन्मादिविशिष्टं ब्रह्मैकमेव विशेष्यं भवति।&lt;br&gt;&#xA;उपलक्षणत्वे जन्मादिभिरुपलक्ष्यस्य ब्रह्मशब्दावगतबृहत्त्वाद्याकाराश्च सन्तीति जगज्जन्मादिकारणं ब्रह्मेति लक्षणतः प्रतिपादयितुं शक्नोति - इति।&lt;br&gt;&#xA;सूत्रार्थः - अस्य - विविधविचित्रभोक्तृभोग्यपूर्णस्य जगतो, यतो जन्मादि, तद् ब्रह्मेति प्रतिपादयितुं शक्नोत्येतद्वाक्यमिति॥&lt;br&gt;&#xA;इति जन्माद्यधिकरणम्॥२॥&lt;/p&gt;</description>
    </item>
    <item>
      <title>03 शास्त्रयोनित्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/03_shAstrayonitvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/03_shAstrayonitvAdhikaraNam/</guid>
      <description>&lt;p&gt;शास्त्रयोनित्वात्। १-१-३ ।&lt;br&gt;&#xA;&amp;ldquo;यतो वा इमानि&amp;rdquo; इत्यादि वाक्यमेव विषयः।&lt;br&gt;&#xA;तत् किं जगत्कारणे ब्रह्मणि प्रमाणम् ? उत नेति संशयः।&lt;br&gt;&#xA;नैतत् प्रमाणमिति पूर्वः पक्षः।&lt;br&gt;&#xA;अनुमानसिद्धब्रह्मविषयत्वात्।&lt;br&gt;&#xA;प्रमाणान्तराविषये हि शास्त्रं प्रमाणम्।&lt;br&gt;&#xA;जगतः सावयवत्वेन कार्यत्वात्।&lt;br&gt;&#xA;कार्यस्य स्वोपादानोपकरणसंप्रदानप्रयोजनाद्यभिज्ञकर्तृकत्वात्, जगन्निर्माणकार्यचतुरः कर्मपरवशपरिमितशक्त्यादिक्षेत्रज्ञविलक्षणः सर्वज्ञः सर्वशक्तः सर्वेश्वरोऽनुमानसिद्ध इति न तस्मिन्&lt;br&gt;&#xA;&amp;ldquo;यतो वा इमानि भूतानि&amp;rdquo; इत्यादिवाक्यं प्रमाणमिति॥&lt;br&gt;&#xA;राद्धान्तस्तु - जगतः कार्यत्वेऽपि एकदैवैकेनैव कृत्स्नं जगत् निर्मितमित्यत्र प्रमाणाभावात्; क्षेत्रज्ञानामेव विलक्षणपुण्यानां ज्ञानशक्तिवैचित्र्यसंभावनया कदाचित् कस्यचिज्जगदेकदेशनिर्माणसामर्थ्यसंभवात्, तदतिरिक्तपुरुषानुमानं न संभवतीति शास्त्रैकप्रमाणकत्वात् ब्रह्मणः तत्प्रतिपादकत्वेन तस्मिन्, &amp;ldquo;यतो वा इमानि भूतानि&amp;rdquo; इत्यादिवाक्यं प्रमाणमिति।&lt;br&gt;&#xA;शास्त्रं योनिः यस्य, कारणं प्रमाणम्, तद् ब्रह्म शास्त्रयोनि; प्रमाणान्तराविषयत्वेन शास्त्रैकप्रमाणकत्वाद् ब्रह्मणः तस्मिन्, &amp;ldquo;यतो वा इमानि&amp;rdquo; इत्यादि वाक्यं प्रमाणमिति सूत्रार्थः॥&lt;br&gt;&#xA;इति शास्त्रयोनित्वाधिकरणम्॥३॥&lt;/p&gt;</description>
    </item>
    <item>
      <title>04 समन्वयाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/04_samanvayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/04_samanvayAdhikaraNam/</guid>
      <description>&lt;p&gt;तत् तु समन्वयात्। १-१-४ ।&lt;br&gt;&#xA;ब्रह्मणः शास्त्रप्रमाणकत्वं संभवति, नेति विचार्यते।&lt;br&gt;&#xA;न संभवतीति पूर्वः पक्षः।&lt;br&gt;&#xA;कुतः ? प्रवृत्तिनिवृत्त्यन्वयविरहिणो ब्रह्मणः स्वरूपेणापुरुषार्थत्वात् पुरुषार्थबोधकत्वेन च शास्त्रस्य प्रामाण्यात्।&lt;br&gt;&#xA;मोक्षसाधनब्रह्मध्यानविधिपरत्वेऽपि असत्यपि ब्रह्मणि तद्ध्यानविधानसंभवात् न ब्रह्मसद्भावे तात्पर्यमिति ब्रह्मणः शास्त्रप्रमाणकत्वं न संभवति - इति।&lt;br&gt;&#xA;राद्धान्तस्तु - अतिशयितगुणपितृपुत्रादिजीवनज्ञानवत् अनवधिकातिशयानन्दस्वरूपब्रह्मज्ञानस्य निरतिशयपुरुषार्थत्वात् तस्य शास्त्रप्रमाणकत्वं संभवति, &amp;ldquo;आनन्दो ब्रह्म&amp;rdquo;, &amp;ldquo;यदेष आकाश आनन्दो न स्यात्&amp;rdquo;, &amp;ldquo;यतो वाचो निवर्तन्ते अप्राप्य मनसा सह। आनन्दं ब्रह्मणो विद्वान्&amp;rdquo; इत्यादिभिरनवधिकातिशयानन्दस्वरूपं ब्रह्मेति हि प्रतिपाद्यते।&lt;br&gt;&#xA;अतो ब्रह्म स्वेन परेण वाऽप्यनुभूयमानं निरतिशयानन्दस्वरूपमेवेति तत्प्रतिपादनपरस्यैव साक्षात् पुरुषार्थान्वयः।&lt;br&gt;&#xA;प्रवृत्तिनिवृत्तिपरस्य तु तत्साध्यफलसम्बन्धात् पुरुषार्थान्वयः - इति॥&lt;br&gt;&#xA;सूत्रार्थः - तुशब्दः प्रसक्ताशङ्कानिवृत्त्यर्थः।&lt;br&gt;&#xA;तत् पूर्वसूत्रोदितं ब्रह्मणः शास्त्रयोनित्वं सिद्ध्यति।&lt;br&gt;&#xA;समन्वयात् - सम्यक् पुरुषार्थतया अन्वयः समन्वयः।&lt;br&gt;&#xA;वेदितुर्निरतिशयानन्दस्वरूपत्वेन परमपुरुषार्थरूपे परे ब्रह्मणि वेदकतया शास्त्रस्यान्वयाद् ब्रह्मणः शास्त्रप्रमाणकत्वं सिद्ध्यत्येवेति॥&lt;br&gt;&#xA;इति समन्वयाधिकरणम्॥४॥&lt;/p&gt;</description>
    </item>
    <item>
      <title>05 ईक्षत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/05_IxatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/05_IxatyadhikaraNam/</guid>
      <description>&lt;p&gt;ईक्षतेर्नाशब्दम्। १-१-५ ।&lt;br&gt;&#xA;&amp;ldquo;येनाश्रुतं श्रुतं भवति&amp;rdquo; इत्यादिजगत्कारणवादिवेदान्तवेद्यं विषयः।&lt;br&gt;&#xA;तत् किं साङ्ख्योक्तं प्रधानम्?, उत अनवधिकातिशयानन्दं ब्रह्मेति संशयः।&lt;br&gt;&#xA;प्रधानमिति पूर्वः पक्षः।&lt;br&gt;&#xA;कुतः? प्रतिज्ञादृष्टान्तान्वयेनानुमानाकारवाक्यवेद्यत्वात्।&lt;br&gt;&#xA;&amp;ldquo;येनाश्रुतं श्रुतं भवति&amp;rdquo;, इत्यादिना एकविज्ञानेन सर्वविज्ञानं प्रतिज्ञाय, &amp;ldquo;यथा सोम्यैकेन मृत्पिण्डेन&amp;rdquo; इति दृष्टान्तेन ह्युपपाद्यते।&lt;br&gt;&#xA;एवमानुमानिकमेवैतद्वाक्यवेद्यमिति निश्चीयते।&lt;br&gt;&#xA;&amp;ldquo;सदेव सोम्येदम्&amp;rdquo; इति सच्छब्दः प्रधानविषयः।&lt;br&gt;&#xA;&amp;ldquo;तदैक्षत बहु स्याम्&amp;rdquo; इति च गौणमीक्षणं भवितुमर्हति; &amp;ldquo;तत् तेज ऐक्षत&amp;rdquo; इत्यादिगौणेक्षणसाहचर्याच्च।&lt;br&gt;&#xA;राद्धान्तस्तु - &amp;ldquo;तदैक्षत बहु स्याम्&amp;rdquo; इति बहुभवनसङ्कल्परूपेक्षणान्वयात्, &amp;ldquo;सदेव सोम्य&amp;rdquo; इति कारणवाचिसच्छब्दविषयो नाचेतनं प्रधानम्; अपि तु सार्वज्ञ्यसत्यसङ्कल्पत्वादियुक्तं परं ब्रह्मैवेति निश्चीयते।&lt;br&gt;&#xA;न चानुमानाकारमेतद्वाक्यम्; हेत्वनुपादानात्।&lt;br&gt;&#xA;अन्यज्ञानेन अन्यज्ञानासंभवपरिजिहीर्षया तु दृष्टान्तोपादानम्।&lt;br&gt;&#xA;न च मुख्येक्षणसंभवे गौणपरिग्रहसम्भवः।&lt;br&gt;&#xA;तेजःप्रभृतिष्वपि न गौणमीक्षणम्, तेजआदिशब्दानां तेजः प्रभृतिशरीरकस्यान्तर्यामिणो वाचकत्वादिति परमेव ब्रह्म जगत्कारणवादिवेदान्तवेद्यम् - इति॥&lt;br&gt;&#xA;सूत्रार्थः - ईक्षतेरिति ईक्षतिधात्वर्थः ईक्षणम्।&lt;br&gt;&#xA;शब्दः प्रमाणं यस्य न भवति तत् अशब्दं, परोक्तानुमानिकं प्रधानम्॥&lt;br&gt;&#xA;&amp;ldquo;सदेव सोम्येदम्&amp;rdquo; इति जगत्कारणतया प्रतिपादितान्वयिनः ईक्षणव्यापारान्नाचेतनमशब्दं तत्; अपि तु सर्वज्ञं सत्यसकल्पं ब्रह्मैव जगत्कारणमिति निश्चीयते - इति॥५॥&lt;/p&gt;</description>
    </item>
    <item>
      <title>06 आनन्दमयाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/06_AnandamayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/06_AnandamayAdhikaraNam/</guid>
      <description>&lt;p&gt;आनन्दमयोऽभ्यासात्। १-१-१३ ।&lt;br&gt;&#xA;तैत्तिरीयके &amp;ldquo;तस्माद्वा एतस्मादात्मन आकाशस्संभूतः&amp;rdquo; इति प्रकृत्य &amp;ldquo;तस्माद्वा एतस्माद्विज्ञानमयात्।&lt;br&gt;&#xA;अन्योऽन्तर आत्माऽऽनन्दमयः&amp;rdquo; इत्यत्र जगत्कारणतयाऽवगत आनन्दमयः किं प्रत्यगात्मा? उत परमात्मेति संशयः।&lt;br&gt;&#xA;प्रत्यगात्मेति पूर्वः पक्षः।&lt;br&gt;&#xA;कुतः? &amp;ldquo;तस्यैष एव शारीर आत्मा&amp;rdquo; इति आनन्दमयस्य शारीरत्वश्रवणात्।&lt;br&gt;&#xA;शारीरो हि शरीरसम्बन्धी।&lt;br&gt;&#xA;स च प्रत्यगात्मैव।&lt;br&gt;&#xA;तस्य चेतनत्वेनेक्षापूर्विका च सृष्टिरुपपद्यत इति।&lt;br&gt;&#xA;राद्धान्तस्तु &amp;ldquo;सैषाऽऽनन्दस्य मीमांसा भवति&amp;rdquo; इत्यारभ्य, &amp;ldquo;यतो वाचो निवर्तन्ते अप्राप्य मनसा सह। आनन्दं ब्रह्मणो विद्वान्&amp;rdquo; इति निरतिशयदशाशिरस्कोऽभ्यस्यमान आनन्दः प्रत्यगात्मनोऽर्थान्तरभूतस्य परस्यैव ब्रह्मण इति निश्चीयते।&lt;br&gt;&#xA;शारीरात्मत्वञ्च परमात्मन एव।&lt;br&gt;&#xA;&amp;ldquo;तस्माद्वा एतस्मादात्मन आकाशस्संभूतः&amp;rdquo; इत्याकाशादिजगत्कारणतयाऽवगत एवान्नमयस्य शारीर आत्मेति प्रतीयते; आत्मान्तरानिर्देशात्।&lt;br&gt;&#xA;श्रुत्यन्तरेषु पृथिव्यक्षरादीनां शरीरत्वं, परमात्मन आत्मत्वञ्च श्रूयते - &amp;ldquo;यस्य पृथिवी शरीरम्&amp;rdquo;, &amp;ldquo;एष सर्वभूतान्तरात्माऽपहतपाप्मा दिव्यो देव एको नारायणः&amp;rdquo; इति।&lt;br&gt;&#xA;अन्नमयस्यात्मैव प्राणमयादिषु, &amp;ldquo;तस्यैष एव शारीर आत्मा। यः पूर्वस्य&amp;rdquo; इत्यनुकृष्यत इति प्रत्यगात्मनो विज्ञानमयस्य च स एव शारीर आत्मा।&lt;br&gt;&#xA;आनन्दमये तु, &amp;ldquo;तस्यैष एव शारीर आत्मा। यः पूर्वस्य&amp;rdquo; इति निर्देशः, आनन्दमयस्यानन्यात्मत्वप्रदर्शनार्थः।&lt;br&gt;&#xA;अतो जगत्कारणतया निर्दिष्ट आनन्दमयः परमात्मैवेति॥&lt;br&gt;&#xA;सूत्रार्थस्तु - आनन्दमयशब्दनिर्दिष्टः आकाशादिजगत्कारणभूतः प्रत्यगात्मनोऽर्थान्तरभूतः परमात्मा।&lt;br&gt;&#xA;कुतः? तस्यानन्दस्य निरतिशयप्रतीतिबलात् &amp;ldquo;स एको मानुष आनन्दः।, ते ये शतम्&amp;rdquo; इत्याद्यभ्यासात्,&lt;br&gt;&#xA;तस्य च प्रत्यगात्मन्यसंभावितस्य तदतिरिक्ते परमात्मन्येव संभवात्॥१३॥&lt;/p&gt;</description>
    </item>
    <item>
      <title>07 अन्तरधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/07_antaradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/07_antaradhikaraNam/</guid>
      <description>&lt;p&gt;अन्तस्तद्धर्मोपदेशात्। १-१-२१ ।&lt;br&gt;&#xA;छान्दोग्ये - &amp;ldquo;य एषोऽन्तरादित्ये हिरण्मयः पुरुषो दृश्यते&amp;rdquo;, &amp;ldquo;य एषोऽन्तरक्षिणि पुरुषो दृश्यते&amp;rdquo; इत्यक्ष्यादित्याधारतया श्रूयमाणः पुरुषः किं जीवविशेषः?, उत परमपुरुषः? इति संशयः।&lt;br&gt;&#xA;जीवविशेषः इति पूर्वः पक्षः।&lt;br&gt;&#xA;कुतः? सशरीरत्वात्।&lt;br&gt;&#xA;शरीरसंयोगो हि कर्मवश्यस्य जीवस्य स्वकर्मफलभोगायेति।&lt;br&gt;&#xA;राद्धान्तस्तु - &amp;ldquo;स एष सर्वेभ्यः पाप्मभ्य उदितः&amp;rdquo; इत्यादिना अपहतपाप्मत्वपूर्वककामेशत्वोपदेशात्, तेषां च जीवेष्वसम्भवात्, अयमक्ष्यादित्याधारः पुरुषोत्तम एव।&lt;br&gt;&#xA;स्वासाधारणविलक्षणरूपवत्त्वं च ज्ञानबलैश्वर्यादिकल्याणगुणवत् तस्य संभवति।&lt;br&gt;&#xA;श्रूयते च तद्रूपस्याप्राकृतत्वम्, &amp;ldquo;आदित्यवर्णं तमसस्तु पारे&amp;rdquo; इत्यादौ।&lt;br&gt;&#xA;सूत्रार्थस्तु - आदित्याद्यन्तश्श्रूयमाणः पुरुषः, परं ब्रह्म।&lt;br&gt;&#xA;तदसाधारणापहतपाप्मत्वादिधर्मोपदेशात्॥२१॥&lt;/p&gt;&#xA;&lt;p&gt;भेदव्यपदेशाच्चान्यः। १-१-२२ ।&lt;br&gt;&#xA;&amp;ldquo;य आदित्ये तिष्ठन्नादित्यादन्तरः&amp;rdquo; &amp;ldquo;य आत्मनि तिष्ठन्नात्मनोऽन्तरः&amp;rdquo; इत्यादिभिः जीवात् भेदव्यपदेशाच्चायं जीवादन्यः परमात्मैव॥२२॥&lt;br&gt;&#xA;इति अन्तरधिकरणम्॥७॥&lt;/p&gt;</description>
    </item>
    <item>
      <title>08 आकाशाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/08_AkAshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/08_AkAshAdhikaraNam/</guid>
      <description>&lt;p&gt;आकाशस्तल्लिङ्गात्। १-१-२३ ।&lt;br&gt;&#xA;छान्दोग्ये - &amp;ldquo;अस्य लोकस्य का गतिरिति। आकाश इति होवाच सर्वाणि ह वा इमानि भूतान्याकाशादेव समुत्पद्यन्ते आकाशं प्रत्यस्तं यन्ति&amp;rdquo;&lt;br&gt;&#xA;इत्यत्र - आकाशशब्दनिर्दिष्टं जगत्कारणं, किं प्रसिद्धाकाशः? उत समस्तचिदचिद्वस्तुविलक्षणं ब्रह्मेति संशयः।&lt;br&gt;&#xA;प्रसिद्धाकाशः - इति पूर्वः पक्षः।&lt;br&gt;&#xA;कुतः? आकाशशब्दस्य लोके तत्रैव व्युत्पत्तेः, &amp;ldquo;यतो वा इमानि&amp;rdquo; इत्यादि सामान्यलक्षणस्य, सदादिशब्दानामपि साधारणत्वेन, &amp;ldquo;आकाशादेव समुत्पद्यन्ते&amp;rdquo;, इति विशेषे पर्यवसानात्।&lt;br&gt;&#xA;ईक्षणादयोऽपि आकाश एव जगत्कारणमिति निश्चिते सति, गौणा वर्णनीया इति।&lt;br&gt;&#xA;राद्धान्तस्तु - &amp;ldquo;सर्वाणि हवा इमानि भूतानि&amp;rdquo;, इति प्रसिद्धवन्निर्देशात्, प्रसिद्धेश्चेक्षापूर्वकत्वात् चिदचिद्वस्तुविलक्षणं सर्वज्ञं ब्रह्म आकाशशब्दनिर्दिष्टमिति।&lt;br&gt;&#xA;सूत्रार्थस्तु - आकाशशब्दनिर्दिष्टं परमेव ब्रह्म, प्रसिद्धवन्निर्दिश्यमानात् जगत्कारणत्वादिलिङ्गात्॥२३॥&lt;br&gt;&#xA;इति आकाशाधिकरणम्॥८॥&lt;/p&gt;</description>
    </item>
    <item>
      <title>09 प्राणाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/09_prANAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/09_prANAdhikaraNam/</guid>
      <description>&lt;p&gt;अत एव प्राणः। १-१-२४ ।&lt;br&gt;&#xA;छान्दोग्ये &amp;ldquo;प्रस्तोतर्या देवता प्रस्तावमन्वायत्ता&amp;rdquo; इति प्रस्तुत्य, &amp;ldquo;कतमा सा देवतेति। प्राण इति होवाच, सर्वाणि ह वा इमानि भूतानि प्राणमेवाभिसंविशन्ति; प्राणमभ्युज्जिहते; सैषा देवता प्रस्तावमन्वायत्ता&amp;rdquo; इत्यत्र निखिलजगत्कारणतया प्राणशब्दनिर्दिष्टः, किं प्रसिद्धः प्राणः?, उतोक्तलक्षणं ब्रह्मेति संशयः।&lt;br&gt;&#xA;प्रसिद्धप्राणः - इति पूर्वः पक्षः।&lt;br&gt;&#xA;कुतः? सर्वस्य जगतः प्राणायत्तस्थितिदर्शनात् स एव निखिलजगदेककारणतया निर्देशमर्हतीति।&lt;br&gt;&#xA;राद्धान्तस्तु - शिलाकाष्ठादिष्वचेतनेषु चेतनस्वरूपेषु च प्राणायत्तस्थित्यभावात्, &amp;ldquo;सर्वाणि ह वा इमानि भूतानि&amp;rdquo; इति प्रसिद्धवन्निर्देशादेव हेतोः, प्राणशब्दनिर्दिष्टं परमेव ब्रह्म।&lt;br&gt;&#xA;सूत्रमपि व्याख्यातम्॥२४॥&lt;br&gt;&#xA;इति प्राणाधिकरणम्॥९॥&lt;/p&gt;</description>
    </item>
    <item>
      <title>10 ज्योतिरधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/10_jyotiradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/10_jyotiradhikaraNam/</guid>
      <description>&lt;p&gt;ज्योतिश्चरणाभिधानात्। १-१-२५ ।&lt;br&gt;&#xA;छान्दोग्ये - &amp;ldquo;अथ यदतः परो दिवो ज्योतिर्दीप्यते विश्वतः पृष्ठेषु सर्वतः पृष्ठेष्वनुत्तमेषूत्तमेषु लोकेषु इदं वाव तद् यदिदमस्मिन्नन्तःपुरुषे ज्योतिः&amp;rdquo;&lt;br&gt;&#xA;इत्यत्र जगत्कारणत्वव्याप्तनिरतिशयदीप्तियुक्ततया ज्योतिश्शब्दनिर्दिष्टं, किं प्रसिद्धादित्यादिज्योतिः? उत परमेव ब्रह्मेति संशयः।&lt;br&gt;&#xA;प्रसिद्धज्योतिरिति पूर्वः पक्षः।&lt;br&gt;&#xA;कुतः? &amp;ldquo;इदं वाव तद्यदिदमस्मिन्नन्तःपुरुषे ज्योतिः&amp;rdquo; इति कौक्षेयज्योतिषा प्रसिद्धेनैक्यावगमात्, स्ववाक्ये तदतिरिक्तपरब्रह्मासाधारणलिङ्गादर्शनाच्च।&lt;br&gt;&#xA;राद्धान्तस्तु - प्रसिद्धज्योतिषोऽन्यदेव परं ब्रह्मेह निरतिशयदीप्तियुक्तं ज्योतिश्शब्दनिर्दिष्टम्।&lt;br&gt;&#xA;कुतः? &amp;ldquo;पादोऽस्य सर्वा भूतानि। त्रिपादस्यामृतं दिवि&amp;rdquo; इति पूर्ववाक्ये द्युसबन्धितया निर्दिष्टस्यैव चतुष्पदो ब्रह्मणः, &amp;ldquo;अथ यदतः परो दिवो ज्योतिः&amp;rdquo; इत्यत्र प्रत्यभिज्ञानात्।&lt;br&gt;&#xA;तच्च परमेव ब्रह्मेति विज्ञातम्; सर्वेषां भूतानां तस्य पादत्वेन व्यपदेशात्।&lt;br&gt;&#xA;एवं परब्रह्मत्वे निश्चिते, कौक्षेयज्योतिषः तदात्मकत्वानुसन्धानं फलायोपदिश्यत इति ज्ञायते।&lt;br&gt;&#xA;सूत्रार्थस्तु - ज्योतिश्शब्दनिर्दिष्टं परं ब्रह्म; अस्य ज्योतिषः पूर्ववाक्ये सर्वभूतचरणत्वाभिधानात्।&lt;br&gt;&#xA;सर्वभूतचरणत्वञ्च परस्यैव ब्रह्मण उपपद्यते॥२५॥&lt;/p&gt;</description>
    </item>
    <item>
      <title>11 इन्द्रप्राणाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/11_indraprANAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/vedAnta-dIpaH/sarva-prastutiH/1/1/11_indraprANAdhikaraNam/</guid>
      <description>&lt;p&gt;प्राणस्तथाऽनुगमात्। १-१-२९ ।&lt;br&gt;&#xA;कौषीतकिब्राह्मणे प्रतर्दनविद्यायाम्, &amp;ldquo;त्वमेव मे वरं वृणीष्व यं त्वं मनुष्याय हिततमं मन्यसे&amp;rdquo;, इति प्रतर्दनेनोक्तः इन्द्रः, &amp;ldquo;प्राणोऽस्मि प्रज्ञात्मा तं मामायुरमृतमित्युपास्स्व&amp;rdquo; इत्याह।&lt;br&gt;&#xA;अत्र हिततमोपासनकर्मतया निर्दिष्टः इन्द्रप्राणशब्दाभिधेयः, किं जीवः? उत परमात्मेति संशयः।&lt;br&gt;&#xA;जीवः इति पूर्वः पक्षः।&lt;br&gt;&#xA;कुतः ? इन्द्रशब्दस्य जीवविशेषे प्रसिद्धेः, प्राणशब्दस्यापि तत्समानाधिकरणस्य स एवार्थ इति, &amp;ldquo;तं मामायुरमृतमित्युपास्स्व&amp;rdquo; इति तस्यैवोपास्यत्वोपदेशात् इति।&lt;br&gt;&#xA;राद्धान्तस्तु - इन्द्रप्राणशब्दनिर्दिष्टं जीवादर्थान्तरभूतं परं ब्रह्म, &amp;ldquo;स एष प्राण एव प्रज्ञात्माऽऽनन्दोऽजरोऽमृतः&amp;rdquo; इतीन्द्रप्राणशब्दनिर्दिष्टस्यैव जीवेष्वसंभावितानन्दत्वाजरत्वामृतत्वादिश्रवणात्।&lt;br&gt;&#xA;सूत्रार्थस्तु - उपास्यतयोपदिष्टम् इन्द्रप्राणशब्दाभिधेयं परं ब्रह्म।&lt;br&gt;&#xA;तथेति प्रकारवचनः।&lt;br&gt;&#xA;परब्रह्मप्रकारभूते(ष्वानन्दादि)ष्वस्यानुगमात्॥२९॥&lt;/p&gt;</description>
    </item>
  </channel>
</rss>
