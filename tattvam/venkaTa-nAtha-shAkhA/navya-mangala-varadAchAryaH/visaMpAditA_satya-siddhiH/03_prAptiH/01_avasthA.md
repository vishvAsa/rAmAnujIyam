+++
title = "०१ अवस्था"

+++
## मानुष-साधनावस्था
(साधनकालश्च जगत्-सृष्ट्य्-अनन्तरम् आरभ्य  
केवलं जीवन्मुक्त्य्-अवस्था-प्रप्ति-पर्यन्तम् एव ।  
स च कालः सर्वथा भेदप्रधानः ।  )

[[98]]

‌… यदि साधनमार्गः कश्चिद् भवेत्  
तद् इदानीं नियमेन भेद-गर्भ एव।+++(5)+++  
ब्रह्मणा +ऐक्यमेव परमपुरुषार्थं मन्यमानानाम् अपि  
तत् कथं प्राप्यम् इति आलोचना ऽऽवश्यकी यदि  
प्राप्यं प्राप्ता प्राप्तिर् इति त्रिपट्य् अपि +आवश्यकी +एव ।  
अतः सर्वा अपि साधना भेदगर्भा एव ।  
"अहं ब्रह्म, अहं ब्रह्म" इति मनन-मात्रेण  
केवलं शब्दावृत्या वा आत्मनो ब्रह्म-भावो भवेत् किम्?+++(5)+++  
इदानींतनाहम्पदार्थः +मिथ्येति वदतां  
तस्य मिथ्यात्वं यदि सम्पूर्णतया वास्तविकं ज्ञायेत  
तदानीं पुरुषार्थ-सिद्धिर् वक्तव्या।  
किन्तु तस्य साधनमार्गः कः ?  
अतः सर्वोऽपि साधना-मार्गः भेद-गर्भ एव।

## जीवन्-मुक्तिः
… वस्तुतस् तु मनुष्य-प्रयत्नाः सर्वेऽपि  
जीवन्-मुक्ताव् एव पर्यवस्यन्ति ।  
वास्तविकं मोक्ष-साधनन् तु  
तद्-अनन्तरम् एव प्रारभ्यते।

… मनुष्य-बुद्धि-मूलकस्य साधना-मार्गस्यावधिः  
जीवन्-मुक्त्य्-अवस्थाप्राप्तिरेव ।  
तत्रैव मनुष्यप्रयत्नानां सर्वेषां समाप्तिः ।  
तदनन्तरं तु सर्वं परमात्माधीनम्  
इत्येव परमं तत्त्वमिति तदभिज्ञा वदन्ति ।


… इयं मुक्तिः केवलं प्रकृतितः ।  
इतोऽपि अग्रे यथार्थ-मुक्त्य्-अर्थं  
बहूनि सोपानानि अवशिष्यन्ते ।  
एतावता केवलं जीवत्वम् एव गतम् ।  
आत्म--स्व-रूप-विकासाय तु  
पुनर् +++(कथम्??→)+++अप्राकृत-मनो-बुद्ध्य्-आद्य्-उपाधिभिर्  
भूयो-भूयः शरीराणि धार्यते एव ।+++(5)+++  
एतादृश्य् अवस्था एव जीवन्मुक्तावस्था इत्यपि उच्यते ।  
जीवन्मुक्तपदे विरोधे सत्य् अपि  
जीवन्मुक्तावस्थया न विरोधः ।

<details><summary>विश्वास-टिप्पनी</summary>

अत्र रामानुजादि-विरोधः।
</details>


> जीवन् सन् मुक्तः कथम्?

इति चेद्  
लक्षणया जीवन् सन्न् अपि मुक्त-प्राय इत्यर्थः ।  
वस्तुत इतः परम् एव  
ज्ञान-मार्गस्यारम्भो वक्तुं शक्यते ।

<details><summary>विश्वास-टिप्पनी</summary>

तर्ह्य् एतन्-मते ज्ञानयोगाद् भिन्नो ज्ञान-मार्ग इति कश्चित्??  
अथवात्र भाष्यकार-देशिकादि-विरोधः।  
रहस्यत्रयसारे "ज्ञानयोगमावदु …" इत्यादि स्पष्टम् अन्यथा प्रतिपाद्यतय् उपायविभागाधिकारे -

> ज्ञानयोगमावदु— कर्मयोगत्ताल् अन्तःकरणजयम् पिऱन्दवनुक्कु प्रकृत्यादि-विलक्षणमाय् ईश्वरनैप्पऱ्ऱ आधेयत्वविधेयत्वशेषत्वङ्गळाले शरीरतया प्रकारमाऩ तन्स्वरूपत्तै निरन्तरचिन्तनम् पण्णुगै.
</details>


स्वस्मिन् अपृथक्-भूतम् एनं मुक्तम् आत्मानं  
परमात्मा लोके प्रकृतिमण्डले अवतार्य  
तद्-द्वारा बद्ध-जीवान् उद्धरति ।  
एतादृश्याम् अवस्थायाम् एव  
तेषाम् अवतार  
इति सञ्ज्ञा भवति ।+++(5)+++

[[88]]

### प्रेषणम्
एवं स मुक्तात्मा  
नित्यं परमात्मापृथग्-भूतः  
उत्तरोत्तरम् अध्यात्म-ज्ञान-वृद्ध्या  
स्वात्मानं विकासयन्  
अन्ते परिपूर्ण-विकासः  
सर्वात्मना परमात्मन्य् एव एकीभवति ।  
अयम् अंशः

> " यद्यपि तद्-देशे प्रेष्य-प्रेषक-भावो नास्ति  
> तथापि +अहं प्रेषित एव"

इति अज्जामहोदयानां वचनेषु विद्यमानेन गूढार्थेन  
जागरूकतया अनुसन्धाने सति  
ज्ञातुं शक्यते ।

यथा वा नद्यः समुद्रं लक्ष्यी कृत्य प्रवहन्त्यः  
मध्ये मध्ये शुष्काणि क्षेत्रादीनि सिञ्चन्त्यः  
पिपासूनां पिपासां शमयन्त्यः सत्यः  
अन्तिमे समुद्रेण सह एकीभूता भवन्ति   
एवम् एव मुक्तात्मानोऽपि  
सदा परम-ब्रह्मैव लक्ष्यी कृत्य वर्तमाना अपि  
मध्ये मध्ये स्व-सम्बन्धेन अन्यान् अपि बद्ध-जीवान्  
परमात्मनः स्व-रूप-गुण-विभवादिभिः परिचयं कारयित्वा  
तेषाम् आध्यात्मिकादि-तापान् शमयन्तः  
ते अन्तिमे परमात्मन्य् एव लीयन्ते +++(5)+++  
इत्य् अपि  
'नदीनां सागरो गतिः' इति सार-रूपेण +उक्तम् अर्थम् अपि   
ते एव अज्जा-महोदयाः स्व-भक्तान् जिज्ञासून् बोधयन्ति स्म ।  
अनेनापि ज्ञायते मुक्तिर् न सहजा न सुलभा च ।

> अनेक-जन्म-संसिद्धः  
ततो याति परां गतिम्

इति गीतावचनम् एवात्र प्रमाणम् ।

### भेदानुभवः
… अतो विज्ञानदृष्ट्या  
सर्वेषां सर्वं साधनं  
जीवन्मुक्त्य्-अवस्थायाम् एव पर्यवस्यति ।  
तद्-अनन्तरं तु  
वस्तुदृष्ट्या, न तु तत्त्व-दृष्ट्या  
बहुदूरं भेद एव अनुवर्तते ।  
इयम् एव मुक्तिः सायुज्य-मुक्तिर् इत्य् उच्यते ।


### रामानुजाङ्गीकारः
… यद्य् अपि रामानुजमते जीवन्-मुक्तिर् नास्तीति केचन मन्यन्ते -  
तत्र सम्यक् परिशीलने  
जीवन्मुक्तिपदे एव विचारः समापितः,  
न तु जीवन्मुक्त्य्-अवस्थायाम्।  
अन्यतरपदस्य औपचारिकत्वम् अनिवार्यम् इत्येव तात्पर्यम् ।

… रामानुजमते तु जीवनमुक्तिपदे अर्थविरोधस्य प्रदर्शितत्वाज्  
जीवन्मुक्तिर् एव निराकृता  
इति भ्रान्तिर्जाता।  
तत्-कारणं तु +असकृद् अस्माभिर् उक्तम् एव

> " अर्थ-प्रत्यय-शब्दानाम् इतरेतराध्यासात् सङ्करः"

इति न्यायः अत्रापि अन्वीयते।  
अतः जीवन्मुक्तिपदं विस्मृत्य

> तादृशी स्थितिर् जगति भवेद् वा न वा

इति चिन्तनीयम् ।  
न भवेदिति कश्चित् शपथयति चेत्  
स वेदान्ततत्त्वम् एव न जानातीत्य् अर्थः ।

> "अत्र ब्रह्म समश्नुते"

> "तम् एवं विद्वान्  
> अमृत इह भवति"

इत्य्-आदौ  
"अत्र" "इह" इत्यादि पदानाम् अर्थः  
रामानुजीयैः एभिः अवहितो वा न वा ।  
स्वमान-संरक्षणार्थम्  
"अत्र ब्रह्मानुभव एव न भवती"ति  
+एते कथं शपथयन्ति?  
भगवद्भाष्यकारैः  
" अत्र ब्रह्म समश्नुते"  
इत्य्-अस्य उपासना-कालिक-ब्रह्मानुभवः  
इत्येवाभिप्रायः उक्तः ।

इतरे तु अत्र ब्रह्मानुभवं वदन्तः  
शरीरावस्थायां जायमान-ब्रह्मानुभवात्  
मुक्तिकालिक-ब्रह्मानुभवः अतीव विलक्षणः अतीव विस्तृतश्चेति वदन्ति ।  
अत एव स-देह-मुक्तिर् विदेहमुक्तिश् चेति  
मुक्तिभेदोऽपि तैः +वर्ण्यते ।  
एवञ्च यथा पदभेदः  
तथा अवस्थाभेदोऽपि वर्तते।  
रामानुजमतेऽपि  
सा ऽवस्था अङ्गीक्रियते एव।

> “जीवन्मुक्तादि-शब्दः क्वचिद् उपचरितस् तत्-समावस्थयैव" (तत्त्व.मु. जीव. ७३ )

इति

> जीवन्मुक्ताः भवन्त्य् एते

इति आर्ष-प्रयोगस्य औपचारिकी व्यवस्थोक्ता आचार्यैः ।

यदि पदमात्रे विद्वेषस्  
तर्ह्य् अन्यत् पदम् अन्विष्यताम् ।  
क्वचिन् मुख्य-प्रयोगापेक्षयाऽपि  
+औपचारिकः प्रयोगः स्वरसः +अभीष्टार्थप्रदोऽपि भवति ।  
तादृश-स्थले मुख्य-प्रयोगापेक्षया  
औपचारिकः प्रयोगः आवश्यकः।  
"राजवीथी-समीपे गृहम् अस्ती"ति प्रयोगापेक्षया  
"राजवीथ्यां मम गृहमस्ती"ति प्रयोग एव विवक्षितार्थ-बोधको भवतीति  
सर्वेऽपि जानन्त्येव।  
अतः +अनुभवप्रधाने लोके  
नराणां व्यवहाराः अनुभवेनैव निर्वाह्याः  
न तु शास्त्रेण ।

## गत्या ब्रह्म-प्राप्तिः
देश-विशेषावच्छेदेन  
गति-मूलक-ब्रह्म-प्राप्तिर् एव  
सूत्रारूढा ।  
घट-नाशे घटाकाश--महाकाशयोर् ऐक्यम् इव  
देह-पाते जीव-ब्रह्मणोर् ऐक्य-कथनं  
हास्यास्पदम् एव ।

अत्र "ब्रह्म समश्नुते" इत्यादिकम् अपि  
उपासनाकालिक-ब्रह्मानुभव-परम्  
इति श्रीभाष्ये एव स्थापितम् ।

"स्व-रूपाविर्भाव-रूप-मोक्षोऽपि  
ब्रह्म-सम्पत्त्य्-अनन्तरम् एवे"ति  
“सम्पद्याविर्भावः स्वेन-शब्दात् " (ब्र.सू. ४.४.१)  
इति सूत्रेण स्पष्टीकृतम् ।  
देश-विशेषः कीदृशः इत्य्-आदिकं तु  
शरीरावच्छेदेन जीवस्य सुषुम्ना-नाड्या  
मूर्ध-प्रदेशावच्छिन्न-सहस्रार-चक्र-स्थ-ब्रह्म-प्राप्तिर्  
इति महापुरुषाणाम् अनुभवेन ज्ञेयम् ।

शरीराद् बहिर् लोकावच्छेदेन ब्रह्म-प्राप्तिस् तु प्रसिद्धैव वर्तते ।  
अत्र श्रुतिः

> " शतं चैका च हृदयस्य नाड्यः  
> तासां मूर्धानम् अभिनिस्सृतैका ।  
> तयोर्ध्वम् आयन्न् अमृतत्वमेति  
> विष्वङ्ङ् अन्या उत्क्रमणे भवन्ति"

इति देश-विशेषावच्छेदेनैव ब्रह्म-प्राप्तिं वर्णयति ।  
इयं च श्रुतिः निर्विशेष-विद्यायां कठोपनिषदि,  
सविशेषविद्यायां छान्दोग्य-स्थ-दहर-विद्यायाम् अपि अविशेषेणोच्यते ।  
अधिकं तु गूढार्थसङ्ग्रहे द्रष्टव्यम् ।
