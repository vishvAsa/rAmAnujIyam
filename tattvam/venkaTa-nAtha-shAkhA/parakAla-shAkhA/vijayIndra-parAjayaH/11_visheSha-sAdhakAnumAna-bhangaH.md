+++
title = "११ विशेष-साधकानुमान-भङ्गः"

+++

अथ एकादशी वादः । 
यदत्र मतं ब्रह्मस्वरूपभूतयोः विज्ञानानन्दयोः एकतर परिशेषाभावः । प्रमेयत्वादेः स्वाश्रितत्वं वा भेदान्यनियाम्यम्, भेदान्यनियाम्यत्वे सति नियम्यत्वात् । यद्यदनियाम्यत्वे सति नियम्यं तत्तदन्यनियम्यं यथा घटत्वपद- व्यवहार्यत्वं, द्रव्यत्वानियम्यत्वे सति नियम्यत्वात् । यद्यजनं सोमहीनत्वे सति सोमनिर्वाह्यसोमयागत्ववत् तचदन्यप्रती करूपनिर्वाहक वत् संमतम् । ब्रह्म- स्वरूपभूतं विज्ञानानन्दादिकं वा भेदान्यैकतरापरिशेषादिनिर्वाहकवत् भेद- हीनत्वे सति एकतरापरिशेषरूपनिर्वाचकत्वात् । यद्यद्धीनत्वे सति यन्त्रिर्वाह्यवत् तत् तदन्यनिर्वाहकत्ववत् यथा संमतम् । स्वाश्रितं प्रमेयत्वादिकं वा भेदान्या- श्रयाश्रयि भावनिर्वाहकवत, भेदहीनत्वे सति आश्रयाश्रयिभावरूपनिर्वाह्य- 
११९ 
वत्त्वात् । यद्यद्धीनत्वे सति यन्निर्वाद्यवत् तत् तदन्यनिर्वाहकवत् यथा संमतम् - इत्यादीन्यनुमानान्येव विशेषे प्रमाणमिति ॥ 
तत्र आद्ये ब्रह्मस्वरूपभूतयोरित्यस्य ब्रह्मणः स्वस्य रूपं व्यावर्तकमिति ब्रह्मस्वरूपभूतयोर्विज्ञानानन्दयोः इत्यमिमतम्, उत ब्रह्मणः स्वमेव रूपं स्वाभिन्नयोः विज्ञानानन्दयोरिति वा ? उत ब्रह्मैव स्वं तदेव रूपमिति ब्रह्मस्वरूपभूतयोः विज्ञानानन्दयोरिति वा ? आद्ये ब्रह्माश्रितत्रह्मा भिन्न- विज्ञानानन्दरूपधर्मद्वयाभ्युपगमे अपसिद्धान्तः । गुणगुणिनोरवयवावयविनोर्वा संबन्धस्य तत्प्रयुक्ताश्रयाश्रयिभावस्य च त्वयाऽनङ्गीकारात् । 
'अस्मत्पक्षे गुणाद्याश्च तद्वन्तो हि विशेषतः 
इत्यनुव्याख्यानकारिकाखण्डस्य तद्वन्त इत्यस्य विवरणे न्यायसुधायां भेदसंबन्धकार्यकरो हि विशेषः इति तदुभय- प्रतिनिधिर्विशेषः' इति उक्त्वा गुणगुणिनोर्भेदतः संबन्धयोर्निर्वाहकत्वात् । 'उभयव्यपदेशात्त्वहि कुण्डलवत्' इत्यस्य त्वदीयाधिकरणे ब्रह्मधर्माणामभेदे धर्मधर्मिभावो न युक्त इत्याशङ्कायाः विशेषबलेनैव तथा व्यवहारः, न संबन्धेन इति तदुभयप्रत्याख्यानात् । तथा समवाय निराकरणस्थले गुण्यादीनां संबन्धो नास्तीति व्यवस्थापनात् । तथा अयं पटः एतत्तन्तुसंबन्धः एतदाश्रितत्वात् एतदाश्रिततृणादिवत्' इत्यनुमानस्य न्यायसुधायां स्वरूपासिद्ध्यैव दूषितत्वाच्च । 
एवं च अवयवावयविनोरिव गुणगुणिनोरप्याश्रयाश्रयिभावानङ्गीकारात् इह तदङ्गीकारेऽपसिद्धान्त एव । अनभ्युपगमे तदसिद्धिनिबन्धनाश्रयासिद्धिः ॥ 
द्वितीये ब्रह्मणस्स्वमेवरूपमित्युक्त्वा द्विवचनोक्त्या ब्रह्मभिन्नरूपद्वया- भ्युपगमापत्त्या च उक्त एव अपसिद्धान्तः । अनभ्युपगमे पुनः तदसिद्धि- निबन्धनाश्रयसिद्धिरेव ॥ तृतीये ब्रह्मैव स्वं तदेव रूपमित्युक्तौ ब्रह्मस्वरूपस्य 
१२० 
भेदासिच्या पक्षविशेषणद्वित्वासिद्धिप्रयुक्ताश्र पासिद्धिः । न हि ब्रह्म विज्ञाना- नन्दात्मकाद्भिद्यते । 'एकमेवाद्वितीयम्' इति श्रुतिविरोधात् ॥ 
किं च एकतरपरिशेषाभावो नामकः किं विज्ञानानन्दयोर्द्वित्वम्, उत विज्ञानानन्दपदाभ्यां पृथगव्यवहारः ! नाद्यः ब्रह्मस्वरूपे द्वित्वासं भवेन आश्रयासिद्धेः । द्वित्वस्य भेदनियाम्यतया बाधः । स्वरूपासिद्धिश्च । धर्मभेद- प्रयुक्तधर्मिभेदेन तत्परिहारोऽपि बाधः । आश्रयासिद्धिस्स्वरूपासिद्धिश्च । विज्ञानानन्दयोः ब्रह्मधर्मत्वानभ्युपगमादपसिद्धान्तश्च । विज्ञानानन्दत्वयोः द्वित्वस्य विवक्षायां साध्यस्य बाधः । हेतोः स्वरूपासिद्धिः ॥ 
TAYPIRE 
मन द्वितीयः । व्यवहारस्य विज्ञानत्वानन्दत्वरूप प्रवृत्तिनिमित्तनियम्यतया बाधस्वरूपासिद्धिभ्यामेव पराहतत्वात् । सिद्धसाधनं च स्वरूपभेदान्यप्रवृत्ति- निमित्तभेदनियम्यत्वात् । भेदत्वावच्छिन्नभेदान्येति विवक्षायां तादृशादृष्टेश्वरादि- नियम्यतया सिद्धसाधनम् । तद्वारणाय भेदप्रतिनियम्यत्व प्रवेशे साध्याप्रसिद्धिः । दृष्टान्तस्य साध्यवैकल्यव्याप्तिग्रहाद्यभावश्च । भेदानियाम्यत्वस्यापि साध्यत्वे हेत्वसिद्धिस्साध्याश्च । प्रवृत्तिनिमित्तभेदनियाम्यात्वाच्छब्दभेदनियाम्यत्वाच्च । साध्यस्य सिद्धसद्धेतुत्वविशेषणा योगश्च । अथ विशेष्य भेदानियाम्यत्वे सति इत्यर्थः, तर्ह्य प्रयोजको हेतुः । साध्यस्य प्रवृतिनिमित्तभेदादिनाप्युपपन्नत्वांत् प्रमेयत्वादेः स्वाश्रितत्वमित्यत्वापि किं प्रमेयत्वमात्रमेकं उत भिन्नम् ! आद्ये स्वाश्रितत्वस्य गौणत्वेन आश्रितत्वासिद्धया आश्रयासिद्धिः । स्वस्य स्वाश्रयताया आवाभ्यामनङ्गीकारात् । स्वाश्रितत्वव्यवहारस्य पचत्वपरिकल्पने तस्य शब्द- मेदतत्प्रवृत्तिनिमित्तभेदनियाम्यत्वात् बाधस्स्वरूपासिद्धिश्च । त्वन्मते विशेष्य- निर्वाद्यभेदव्यवहारस्थले आश्रयत्वानङ्गीकारेण पूर्वपक्षे अपसिद्धान्तश्च । द्वितीये स्वरूपासिद्धिर्वाञ्च । प्रमाविषय भेदायच तद्भेदनियम्यत्वेन तदनियम्यत्वा- 
१२१ 
भावात् । यतः प्रमा च विषयत्वानि च तत्तत्स्वरूपात्मकानि प्रतिपदार्थ भिद्यन्ते तत एव प्रमेयत्वभेदः सिद्धः । द्वितीयानुमानेऽपि एकतरापरिशेष- रूपद्वित्वघटितयोर्हेतुसाध्ययोः असिद्धिबाधौ । 'एकमेवाद्वितीयम्' इत्यादिना स्वरूपैक्यस्यैव प्रतिपत्तेः । भेदहीनत्वरूपहेतु विशेषणं विना द्वित्वरूपस्य एकतरापरिशेषस्या निर्वाहात् हेतौ दलद्वयस्य मिथो व्याघातः । भेदान्यस्य द्वित्वनिर्वाहकत्वाभावात् । साध्येऽपि स एव व्याघातः । प्रवृत्तिनिमित्तद्वित्वस्य एकतरापरिशेषशब्दार्थत्वे विशेषणांशमादाय साध्यबाधः हेत्वसिद्धिश्व । तद्भेद- स्यापि विशेषणांशनिषेध्यत्वे दलद्वयस्य मिथो व्याघातः ॥ 
जिमिकाक 
अथ एकतरापरिशेषः पदद्वयप्रयोगः तदा ब्रह्मस्वरूपभेदान्यैकतरा- परिशेष निर्वाहकपदभेदप्रवृत्तिनिमित्तभेदवत्तया सिद्धसाधनम् । भेदत्वावच्छिन्न- भेदान्यनिर्वाहकत्वविवक्षायां अदृष्टेश्वरादिकमादाय सिद्धसाधनमर्थान्तरता च । भेदान्यभेदप्रतिनिधिरूपनिर्वाहकत्वविवक्षायां भेदनिर्वाह्य एकतरापरिशेषनिर्वाहक- वदिति विवक्षायां च पदद्वयप्रयोगस्य भेदनिर्वाह्यत्वासंभवाद्व्याघातः । अत्रापि भेदहीनत्वे सति हेतुविशेषणासिद्धिः साध्यविशेषणांशबाधश्च । पदभेदप्रवृत्ति- निमित्तभेदयोः स्फुटत्वात् । स्वरूपभेदहीनत्वस्य विवक्षायां च प्रयोजकता- स्वरूपभेदहीनत्वे सति प्रयोगरूपनिर्वाह्यवत्तायाः प्रवृत्तिनिमित्तभेदरूपनिर्वाहक- मात्रेणोपपन्नायाः भेदत्वावच्छिन्नभेदान्यनिर्वाहकत्वरूपं विशिष्टं साध्यं प्रत्य- 
साधकत्वात् ॥ 
स्वाश्रितं प्रमेयत्वादिकमिति तृतीयानुमानेऽपि पक्ष विशेषणासिद्ध्या त्वन्मते च आश्रयासिद्धिः । मन्मते भेदहीनत्वादिघटितहेतोः स्वरूपासिद्धिश्च । विशेषाङ्गीकारेऽपि व्याघातेन स्वस्य स्वाश्रयतायाः अयोगात् बाधश्च । व्यवहारस्य पक्षत्वे पदभेदप्रवृत्तिनिमित्तभेदमादाय अर्थान्तरं सिद्धसाधनता च । 
16 
१२२ 
भेदत्वावच्छिन्नेत्यादिविवक्षायाम् उक्तविधयावदूषणग्रासस्य दुर्निवारता । यदि विशेषस्यैव अनुमानत्रयेऽपि पक्षस्वरूपनिर्वाहकत्वमभिमतं तर्हि परस्पराश्रयः । पक्षसिद्धौ तत्र साध्यसिद्धिः । साध्यसिद्धौ तदधीनात्मलाभस्य पक्षस्य सिद्धिरिति ॥ 
किं च साध्यतया अभिमतस्य विशेषस्य पक्षाभिन्नतया निर्वाहकवदिति मतुबर्थबाधात् बाधः । नहि पक्षाभिन्नस्य पक्षताऽवच्छेदकसामानाधिकरण्यं तद्व्यतिरेकेण साध्यसिद्धिर्वा संभवति । अपि च सिद्धस्य पक्षत्वमसिद्धस्य साध्यत्वमिति सिद्ध्यसिद्धयोर्यौगपद्ये व्याघातः । किं च साध्यहेत्वोः पक्षत्वा- वश्यंभावेन 'एवं धर्मान्' इति श्रुत्या त्वन्मते तयोरपि वास्तवपक्षधर्मत्वासंभवेन हेतोः पक्षधर्मताबलात् तत्समानाधिकरणं साध्यं व्याप्तिपक्षधर्मताऽनुगृहीतं सिद्ध्यतीति विदुषामुपपादनक्रमातिक्रमणपक्षाभिन्नेन हेतुना पक्षाभिन्नस्य साध्यस्य उक्तविशेषसाधकानुमानेषु आनन्दतारतम्ययोः सिद्ध्यर्थम् अनुमानशरीराधर्म- धर्मिणोः पक्षताऽवच्छेदकरूपयोः भेदोऽङ्गीक्रियते, तर्हि तद्वत् गुणगुण्यादि- भेदोऽपि सिद्ध एवेति सिद्धं नः समीहितम् । तेषु विवादश्चोपरतः । विशेष- साधनवैयर्थ्य च । भेदस्यैव सिद्ध्या भेदप्रतिनिध्यङ्गीकारस्य व्यर्थत्वात् । यदि नाङ्गीक्रियते तर्हि नानुमानेन तत्साधनसंभवः । सर्वत्र भेदाभेदाङ्गीकारस्त्व- संबद्धः । साधकाभावोक्तेः सप्तभङ्गीप्रसङ्गाच्च । यदि पक्षताऽवच्छेदकादेः धर्मजातस्य पक्षादिधर्मिजाताद्भेदमेव स्वीकृत्य साध्ये पश्चात् धर्मधर्मिणोरभेद एव श्रुतिसमधिगतो न प्रत्याख्येय इति मतरहस्यं, तर्हि श्रुत्याऽनुमानयोर्मियो विरोधेन सर्वत्र श्रुतिबाधो दुरुद्धर इति दिकू ।। 
1 
इति श्रीमत्प्रथमपरकालमहादेशिकविरचिते विजयीन्द्रपराजये 
विशेषसाधकानुमानभङ्ग एकादशः 
ar 
ह 
१२३ 
