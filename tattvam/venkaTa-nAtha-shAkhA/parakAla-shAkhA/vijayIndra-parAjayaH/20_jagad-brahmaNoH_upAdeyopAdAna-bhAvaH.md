+++
title = "२० जगद्-ब्रह्मणोः उपादेयोपादान-भावः"

+++

अथ विंशो वादः 

यच् च अन्यद् उक्तं — ब्रह्म न जगद्-उपादानं निर्विकारत्वात्। यदि चिद्-अचिद्-विशिष्टम् एव ब्रह्मेति तद्-उपादानम् इत्य् अभिमतं विशिष्टं पदार्थान्तरं न वा? आद्ये तस्य विशेषाद् अप्य्  अतिरिक्ततया कर्तुर् एवोपादानत्व-सिद्धिः । द्वितीये चिद्-अचितोः ब्रह्म-पदार्थान्तर्भावे ब्रह्मापि जगद्-उपादानं न स्यात् । अन्तर्भावस् तु सत्यादि-वाक्य-प्रतिपन्नाकार-विरुद्धाकारयोः न युक्तः । तयोः मुख्य-शरीरत्वाभावात् तत्वेनापि तत्-अन्तर्भावः शास्त्रेषु शरीरत्व-व्यपदेशः तद्-अधीनत्व-मात्रेण गौणः । "यत् तद् अद्रेश्यम्" इति श्रुतौ "अ-पाणि-पादम् इत्य् अनेन प्राकृत-शरीर-निषेधं वदतां कथं पृथिव्य्-आदीनाम् अपि तं प्रति मुख्य-शरीरत्वम् अभिमतम् इति न जानीमः ॥

किं च निर्विकारम् अपि ब्रह्म यदि शरीर-द्वारा उपादानं तर्हि जीवानाम् अपि स्व-शरीरादि प्रति उपादानत्व-प्रसङ्गः । एवं सद्-वारक-विकाराश्रयत्वेनैव उपादानत्वे देश-कालयोर् अप्य् उपादानत्वं स्यात् । यदि जगद्-आधारत्व-कृत-विकाराश्रययोः तन् नेष्टं तदा तुल्यं ब्रह्मण्य् अपि । अपि च ब्रह्मणो जगद्-उपादानत्वे प्रत्यक्षानुमानयोः अनवकाशात् "यतो वा" "आत्मन आकाशः" "आकाशाद् ध्य् एव" "अक्षरात् सम्भवतीह विश्वम्" "एतस्माज् जायते" "तस्माद् एतद् ब्रह्म" "नारायणाद् एव समुत्पद्यन्ते" इत्य्-आदिषु श्रुतायाः "जनि-कर्तुः प्रकृतिः" इति पञ्चम्याः "अन्नात् प्राणा भवन्ति" "मनसश् च विज्ञानम्" इत्य्-आदाव् अनुपादाने ऽपि श्रवणात् कथञ्चिद् धेतुत्वेनापि तच्-चारितार्थ्यात् । "किं स्विद् वनम्" इत्य्-आदि-प्रश्न-प्रतिवचन-भूत "ब्रह्म-वनम्" इति श्रुति-प्रतिपन्नोपादानत्वस्य 

> तस्माद् एतद् ब्रह्म नाम रूपम् अन्नं च जायते 

"मम योनिर् महद् ब्रह्म" "तासां ब्रह्म महद् योनिः" इत्य्-आदि-श्रुत्य्-अन्तरैकार्थ्येन प्रकृति-गतत्व-निर्णयात् न किञ्चिद् अपि साक्षात् प्रमाणम् अस्ति ॥

नापि "सद् एव" इत्य्-आदि-वाक्यम् 

> इदं शब्दित-प्रपञ्चस्य सद्-आद्य्-आत्मकत्वम् अवगमयति । कार्यस्योपादानात्मना ऽवस्थानस्यैव लय-शब्दार्थत्वाद् इति ॥ यद्-अधीना यस्य सत्ता तत् तद् इत्य् एव भण्यते

इति स्मृति-बलेन तद्-वाक्य-मात्रस्य इदम् अग्रे सूक्ष्म-रूपेण परमात्माधीनम् एव आसीत् इत्य् एवार्थकत्वात् । एवं "बहु स्याम्" इति बहु-भवन-सङ्कल्पो ऽपि स्वस्यैव तत्-तत्-नियामक-विषयः । "सच् च त्यच्चाभवत्" इति समानाधिकरण-वाक्यम् अपि तद्-उभय-नियामकत्व-विषयम् ॥

[[P165]]

यद्यप्य् एकेन स्व-रूपेण सर्व-नियमनं सम्भवति तथाप्य् "एकस् सन् बहुधा विचारः" इति श्रुति-बलात् नियामक-रूप-बहुत्वं सङ्कल्प्य, तेजः-प्रभृति-सर्जनं "गुरुः स्याम्" इति सङ्कल्प्य शिष्य-सम्पादानवत् अ-विरुद्धम् । न ह्य् एक-विज्ञानेन सर्व-विज्ञान-प्रतिज्ञा-ऽऽन्यथा-ऽनुपत्त्या ब्रह्मण उपादानत्व-सिद्धिः? तस्यापि प्रधान-ज्ञानेन अ-प्रधानं ज्ञातं भवतीत्य् अर्थ-परत्वात् । ब्रह्म-विज्ञानस्य सर्व-विषय-ज्ञान-हेतुत्व-प्रतिपादन-परत्वाद् वा चरितार्थत्वात् ॥

अत एव "यथा सोम्य" इति दृष्टान्तो ऽपि प्रधान-ज्ञानेन अ-प्रधानं ज्ञातं भवति इत्य् एवं परः । "यथोर्ण-नाभिर्" इति दृष्टान्त-वाक्यम् अपि ऊर्ण-नाभि-पृथिवी-पुरुषाणां तवोषधि-केश-लोमानां च पृथक् सिद्धतया उपादानोपादेय-भावानवकाशात् । तयोर् अपि कार्य-कारण-भाव-मात्रम् अवलम्ब्य तद्-दृष्टान्तेन ब्रह्मणो ऽपि निमित्तत्व-परम् । "तदात्मानँ स्वयम् अकुरुत" इत्य् अपि "तदाऽऽत्मानं[[??]] सृजाम्य् अहम्" इत्य् उपबृंहणानुसारेण रामादि-रूपेण प्रादुर्भाव-परम्। "यत् प्रयन्ति" 

> तत्र चैवापि यान्ति नारायणं प्रलीयन्ते

इत्य्-आदिकम् अपि निर्विकारे स्व-रूपे उपादानत्वेन कार्य-प्रपञ्चेन लम्ब्याश्रयत्वायोगात् कालादिवत् तद्-आश्रयत्व-परम्[[??]] । "मया ऽध्यक्षेण प्रकृतिस् सूयते" इति प्रकृतेर् एव उपादानत्वोक्त्या निर्विकारस्य ब्रह्मण उपादानत्व-निबन्धने किञ्चिन् नियामकं पश्यामः ॥

किं च अ-चितः साक्षाद् अवस्था-योगित्वेन उपादानत्वम् उचितम् । चितां च जीवानां ब्रह्म--स्व-रूपवत् निर्विकारत्वेन तेषाम् अपि विशिष्टान्तर्भावात् उपादान-कोटि-प्रवेश-सम्भवः । न च धर्म-भूत-ज्ञान-गतावस्थानम् आदाय जीवानाम् अप्य् अवस्था-योगित्वेन तत्-प्रवेशः परंपरया तद्-आश्रयत्वे ऽतिप्रसङ्गात् तथा-विध-नित्य-धर्म-ज्ञाने प्रमाणाभावाच् च । मुक्तौ ज्ञातृत्वं तु स्व-रूप-ज्ञानेनैव। संसार-दशायां तु घट-पटादि-वृत्ति-रूपं 

> जन्यं ज्ञानम् एव सर्व-निर्वाहकम् । वृत्ति-ज्ञानोपादानं च मन एव । कामस् सङ्कल्पः 

इत्य्-आदि-श्रुतेः । तस्मात् जगत्-कर्तृत्व-भूतस्य ब्रह्मणः अनुपादानत्वात् न जगद्-ब्रह्मणोः उपादानोपादेय-भावः । न वा तत्-प्रयुक्तः तयोर् अ-भेद इति । तच् च पर्यायेण वेदाप्रामाण्य-पर्यवसितत्वात् वैदिक-गोष्ठी-बहिष्ठम् ॥

[[P166]]

एवं श्रुति-प्रकटितार्थ-विद्वेषेण श्रुति-सूत्रोभय-हिंसकस्य किं शास्त्रयोन्य्-अधिकरणेन? इत्थं तत्-तद्-वेद-बाह्य-मत-भेद-प्रवर्तकैः त्वद्-विध-कुशलैः कृत्स्नस्यापि वेदान्त-गणस्य सूत्र-गणस्य च स्व-स्वाभिमत-विध-व्याख्यानेन श्रुत्य्-आदिभिर् एव तत्-तन्-मत-निर्वाहः सुगमः । श्रुत्य्-आदिषु तत्-तत्-प्रकरणानुबन्धि-षड्-विध-तात्पर्य-लिङ्ङ्गम् अपि तत्-तद्-वैदिक-मतम् अनुसृत्य त्वत्-तुल्यैः तदीयैः वैदिकत्व-प्रच्छन्नैः उपपादयितुम् अपि शक्यं यदि सिद्ध्येत् तन्-मतम् एतैर् एव तदा त्वन्-मतम् अपि सिद्ध्येद् एव । न चेद् आदित एव त्वन्-मत-बाधः त्वद्-उपन्यस्तैः प्रमाणैः ॥

तथा हि — प्रथमं तावत् निर्विकारत्वे चिद्-अचिद्-विशिष्टे प्रधान-भूत-विशेष्य-मात्र-वृत्तित्वात् न विशिष्टोपादानत्व-विरोधि-व्यधिकरणत्वात् । विशिष्टं तु न पदार्थान्तरम् अनुपलम्भात् । चिद्-अचितो ऽपि ब्रह्म-शब्दान्तर्भाव एव । "स ब्रह्मा स शिवः" इत्य्-आदि-श्रुतौ विशेष्यतया तत्-तच्-छब्दाभिधेय--तत्-तद्-आत्म-विशेषण-भूत-शरीरस्य ब्रह्मादि-शब्दान्तर्भाववत् ॥

यच् च तद्वत् चिद्-अचितोः मुख्य-शरीरत्वाभावात् शास्त्रेषु शरीरत्व-व्यपदेशः तद्-अधीनत्व-मात्रेण गौण इति चेत्, तद्-असत् । देव-मनुष्य-गज-तुरग-सर्प-जलूक-स्तम्ब-मशकादि-शरीरेषु परस्पर-विरुद्धाकारतया तेषाम् अन्योन्य-व्यभिचारेण तेषु सर्वत्र शरीरत्व-व्यपदेशस्य गौणत्वापत्तेः । यदि शरीरत्वेन श्रुत्य्-आदिषु अ-सकृत् श्रुतयोः चिद्-अचितोः ब्रह्म-प्रतिशरीरत्वं मुख्यं स्यात् तदा "तम् एवैकं जानथात्मानम्" "आत्मा वा ऽरे द्रष्टव्यः" इत्य्-आदि-श्रुति-गत आत्म-शब्दश् च ब्रह्मण्य-मुख्यः स्यात् । लोक-वेदयोः शरीर-सम्बन्धिन्य् एव आत्म-शब्दस्य मुख्यत्वात् ॥

[[P167]]

"गौणश् चेन् नात्म-शब्दात्" इति सूत्रार्थ-वर्णने 

> स आत्मा नित्यः शुद्धः केवलो निर्गुणश् च । अथ यो ऽनीदृशः सो ऽनात्मा

इति तलव-कार-ब्राह्मणतया, 

> यो गुणैस् सर्वतो हीनः यश् च दोष-विवर्जितः ।  
हेयोपादेय-रहितः स आत्मत्य् अभिधीयते ॥  
एतद्-अन्य-स्व-भावो यः सो ऽनात्मेति सतां मतः।

इति वामन-वचनतया उपात्तैः वाक्यैः निष्पन्नात्म-शब्द-मुख्यत्वोपाधि-विलक्षणं वायु-भीम-मध्वानन्द-तीर्थात्मादिषु अस्ति न वा? अस्ति चेत् व्यर्थ एव तत्र मुख्यात्मत्वोपाधि-ग्रथन-परिश्रमः । नास्ति चेत् तेषु तद्-विरुद्धाकार-पौष्कल्य-रूप-दोप-सम्पादानम् एव कृतं स्यात् । तच् च अहम् अर्थत्वेन तत्-तद्-अनुभव-सिद्धेषु "य आत्मनि तिष्ठन्" इत्य्-आदि-श्रुति-गण-समधिगतात्मसु त्वद्-गुण-भूतेषु कथम् अ-शुद्धत्वादिकं वदसीति न जानीमः ॥

किं च त्वद्-अभिमत-मुक्तात्मस्व् अपि व्यभिचरितो ऽयम् उपाधिः । यदि आप्नोतीत्य् आत्मेति सर्व-व्याप्तिम् अपि तत्र प्रवेशयसि । तर्हि "स यथा ऽनन्तो ऽयम् आकाश" इति त्वद्-अभिमत-श्रुति-समधिगताव्याकृताकाशे तत्-सहितो ऽपि तद्-उपाधिः व्यभिचरितः ॥

किं च ब्रह्म--स्व-रूप--गुणादिकं न मुक्त-भोग्यम् इति साधयतः तव । "सुखं त्व् एव विजिज्ञासितव्यम्" "आनन्दाद् ध्य् एव" "रसो वै सः" "अन्तर्याम्य् अमृतः" इत्य्-आदिषु श्रुत-सुखादि-शब्दानाम् अपि ब्रह्मणि गौणता स्यात् । वनिताद्य्-अनुभव-सुखादिष्व् एव तव सुखादि-शब्द-प्रसिद्धेः । मुक्तैर् अप्य् अ-भोग्ये ब्रह्मणि तव सुखत्वादि-गन्धाप्रसक्तेः । आकाश-प्राणादि-शब्दानां च ब्रह्मणि तव कैमुत्य-सिद्धैव गौणता स्यात् । तेषां भूताकाश-पञ्च-वृत्ति-प्राणादिष्व् एव मुख्यत्वात् । तर्हि [[??]]"तम् एव समन्वयं प्रकटयति — "आनन्दमयो ऽभ्यासात्" इत्य्-आदिना इत्य् आरभ्य प्रायेण अन्यत्र प्रसिद्धानां

[[P168]]

शब्दानां प्रथमे द्वितीये लिङ्गात्मकानां शब्दानां तृतीये तत्र चान्यत्र च प्रसिद्धानां, चतुर्थे च श्रुति-लिङ्गादिभिः अन्यत्रैव प्रसिद्धानाम् अपि शब्दानां परमात्मनि सर्व-शब्द-वाच्यत्व-लक्षण-समन्वय-परः समन्वयाध्यायः त्वया सम्यग् एव प्रतिष्ठापितः । व्युत्पत्य्-अन्तर-कल्पने समन्वय-वचनं च कल्पकाभावात् । प्रसिद्धि-प्रकर्ष-बाधात् प्रसिद्धार्थ-त्यागे रथ-काराधिकरण-विरोधाच् च अपहासनैक-पदम्[[??]] । अन्नमयादयः पञ्चापि तव ब्रह्म । तत्-प्रकरणे प्रतिपर्यायं 

> तस्यैष एव शारीर आत्मा यः पूर्वस्य

इति ब्रह्मणि श्रुतं शारीरत्वं च तव गौणम् । "तत् त्वम् असि" "अयम् आत्मा ब्रह्म" "सर्वं खल्व् इदं ब्रह्म" "आत्मैवेदं सर्वम्" इत्य्-आदि-सामानाधिकरण्य-निर्देशाः तव गौणाः । "यः सर्वज्ञ" इत्य्-आदि-गुण-परश् च स्व-रूपातिरिक्त-गुणाभावात् गौणः ॥

"आत्मत्य् एवोपासीत" "आत्मानम् एव लोकम् उपासीत" "एतद् आत्म्यम् इदं सर्वम्" इत्य्-आद्य्-अभेदोपासन-विधयश् च गौणः । एवं सर्वेषाम् अपि तव गौणत्वे वैदिकत्वम् अपि तव गौणम् एव । अतस् त्वदीयात्म-शब्द-मुख्यत्व-नियामकस्य अत्यन्तानुपलब्धत्वात् 

> अन्तः प्रविष्टश् शास्ता जनानां सर्वात्मा

"य आत्मनि तिष्ठन्" इत्य्-आद्य्-उक्त-विधया तत्-तद्-अन्तः प्रविश्य नियन्तृत्वम् एव आत्मत्वम् इति परमात्मनि मुख्यात्मत्वं वाच्यम् । एवम् अयम् एव चेत् मुख्यात्मा सर्वम् अप्य् अस्य मुख्यम् एव शरीरं स्यात् — नो चेद् आत्म-शब्दो ऽपि परमात्मनि गौणस् स्याद् एव । अतो यद्-अवस्थं द्रव्यं यस्य चेतनस्य नियमेन विधेयं तस्य शरीरम् । यद् य्स्याधेयं तत् तस्य शरीरं, यद् यस्य शेष-भूतं तत् तस्य शरीरम् इति एकाकार-वृत्ति-मनसादित-लोक-वेदानुगत-शरीर-पद-व्यवहृति-विषय-प्रसिद्ध-सर्व-शरीर-साधारणं लक्षण-त्रयं सर्वानुभव-सिद्धतया श्रुति-प्रसिद्धतया च त्वदीय-कुमति-प्रत्यनीकतया च वेद-वैदिक-पुरुष-समधिगतम् । पृथिव्यादि-चिद्-अचिदात्मक-प्रपञ्चे ऽपि अ-प्रत्याख्येयम् एव । अतश् शिवादीन् प्रति तत्-तच्-छरीरवद् एव परमात्मानं प्रति व्यष्टि-समष्ट्य्-आत्मक-चिद्-अचितोः मुख्य-शरीरत्वात् तत्-तच्-छरीराणां शिवादि-शब्दार्थान्तर्भाववद् एव चिद्-अचितोर् अपि ब्रह्म-शब्दार्थान्तर्भाव एव ॥

[[P169]]

"अ-पाणि-पादम्" इत्य्-आदिकं च कर्म-कृत-देह-प्रतिषेध-मुखेन दिव्यात्म--स्व-रूपस्यैव दृश्यत्वादिना प्रतिपन्न-प्रपञ्च-वैलक्षण्य-कथनेन परिशोषकम् ॥

ननु "यद्-अम्बु वैष्णवः कायः" "तानि सर्वाणि तद्-वपुः" "तत् सर्वं वै हरेस् तनुः" "यस्य पृथिवी शरीरम्" "यस्यात्मा शरीरम्" "न तस्य प्राकृता मूर्तिः" "न भूत-सङ्घ-संस्थानो देहो ऽस्य" "हिरण्य-श्मश्रुर् हिरण्य-केशः" इत्य्-आदिना प्रतिपन्न-शरीर-निषेधकम् ॥

ननु "यस्यात्मा शरीरम्" इत्य्-आदेः शरीरत्व-व्यपदेश औपचारिकः । यथा "एतस्यैव सर्वे रूपम् अभवन्" इति मुख्य-प्राणं प्रति इन्द्रियाणां रूप-शब्देन शरीरत्वेन व्यपदेशः तद्-अधीन-प्रवृत्तिकत्व-कृत एव न मुख्यः । भगवद्-भाष्य-कृद्भिर् अपि — "शरीरम् अभवन्" "तद्-अधीन-प्रवृत्तयो ऽभवन्" इत्य् एव तत्रार्थोक्तेर् इति चेत् — मैवम्; इन्द्रियाणां प्राणावयवत्व-विधेयत्व-शेषत्वानाम् अभावेन तदीयम् अस्यातिदूरतया अ-चेतने प्राणे "यस्य चेतनस्य" इत्य् उक्त-शरीर-लक्षण-त्रय-वैधुर्य्येण तं प्रति इन्द्रियेषु शरीरत्व-व्यपदेशस्य औपचारिकत्वे ऽप्य् आत्म-पृथिव्यादिषु । उक्त-शरीर-लक्षण-त्रय-पौष्कल्येन शरीरत्वस्य, परमात्मनि उक्त-शरीर-लक्षण-पौष्कल्येन शरीरित्वस्य च मुख्यस्यासम्भवित-प्रमाणान्तर-बाध-सिद्धि-गन्धस्य अत्यादरेण अ-सकृत् सोपबृंहण-श्रुति-शत-समधिगतस्य त्यागायोगेन शरीरत्व-व्यपदेशस्य न तेषु औपचारिकत्व-सम्भवः । तथा ऽपि तस्य प्राकृत-शरीर-निषेधे प्रकृति-तद्-विकाराणां कथं परमात्म-शरीरत्वम् इति चेत् — मैवम्; "अ-जायमानो बहुधा विजायते" "इच्छा-गृहीताभिमतोरु-देहः" इत्य्-आदि-नोक्तानुग्रह-फलक-विग्रहस्यैव शुभाश्रय-भूतस्य "न तस्य" इत्य्-आदिना प्राकृतत्व-निषेधात् । अन्यथा "अ-जायमानः" "अजो ऽपि सन्न् अव्ययात्मा" इत्य्-आदिना जनन-मात्र-निषेधात् "बहुधा विजायते" "सम्भवामि" इत्य् उक्त्य्-अयोगः । 

[[P170]]

निर्गुण-वाक्याद् गुण-पर-वाक्य-बाधः । "न च मत्-स्थानि" इत्य् अनेन शास्त्रे सर्वत्र निषेधकानां विहित-निषेधकतैव प्रसजेत् । अतः परमात्मैक-धार्यत्व-विधेयत्व-शेषत्वैः शरीर-लक्षण-त्रयवत्सु पृथिव्यादिषु शरीरत्वेनैव बहुषु श्रुतिषु स्मृत्य्-आदिषु च विनष्टेषु न मुख्य-शरीरत्व-प्रत्याख्यान-सम्भवः । अतश् चिद्-अचिच्-छरीरकतया चिद्-अचिद्-विशिष्टम् एव ब्रह्म-शब्द-वाच्यम् इति विशिष्टस्य उपादानत्वे न किञ्चिद् बाधकम् । जीवो ऽपि स्तनन्धयः बालं प्रति स चार्भकं प्रति स च युवानं प्रतीत्य्-आदि-विधया पूर्व-पूर्वावस्थः उत्तरोत्तरावस्थां प्रति उपादानम् एव तस्मात् न तद्-अनिष्टम् इति त्वया प्रसञ्जनीयम् ॥

अत एव "अपीतौ तद्वत् प्रसङ्गात्" इति सूत्रेण यदि कार्य-कारणयोः द्रव्यैक्यम् अभिमतं तदा कार्यस्य जगतः ब्रह्मण्य्-अपृथक्-सिद्ध्यादिषु सत्सु ब्रह्मण एव तत्-तद्-अवस्थान्वय इति कार्य-गतास् सर्व एव अ-पुरुषार्थः ब्रह्मणि प्रसज्येरन्न् इति शङ्कापरिहारार्थे "न तु दृष्टान्त-भावात्" इति सूत्र-भाष्ये एकस्यैव अवस्था-द्वयान्वये ऽपि गुण-दोष-व्यवस्थितेः दृष्टान्तस्य विद्यमानत्वात्"[[??]] इत्य् आरभ्य देव-मनुष्यादीनां स-शरीराणां क्षेत्र-ज्ञानां शरीर-गत-बालत्व-युवत्व-स्थविरत्वादयो नात्मनि सम्बध्यन्ते । आत्मगताश् च सुख-दुःखादयो न शरीरे । "अथ च देवो जातः मनुष्यो जातः" तथा 

> स एव बालो युवा स्थविरश् चेति व्यपदेशश् च मुख्यः । भूत-सूक्ष्म-शरीरस्यैव क्षेत्र-ज्ञस्य देव-मनुष्यादि-भाव इति

तद्-अन्तर्-प्रतिपत्तौ "इति वक्ष्यत" इति श्री-भाष्य-कृद्भिर् अनुगृहीतम् । तत्र उत्तरोत्तरावस्थां जीवं प्रति पूर्व-पूर्वावस्थ-जीवस्य उपादानत्वाभावे तद्-दृष्टान्तेन ब्रह्मण च तत्-तद्-अवस्थान्वये ऽपि गुण-दोषयोः न व्यवस्थितिर् इत्य् उपपादनस्य फलाभावेन तेन तत्-सिद्ध्य्-अवश्यं भावात् । देश-कालौ प्रति तु न किञ्चिद् अपि शरीरं न वा स्वयं मृदादिवत् घटाद्य्-आकारेण परिणति-समर्थम् इति परिणामित्वेन शरीरित्वेन वा विकाराश्रयस्यैव उपादानत्व-प्रयोजकत्वात् तयोस् तद्-अभावात् । विकाराश्रय-द्रव्यावच्छेदकत्वेन कार्यावस्थं प्रत्यपि निमित्तत्वम् एव । ततो न तत् प्रसञ्जनीयम्[[??]] । आपादकाभावात् । ब्रह्मणस् तु अवस्था-ऽऽश्रयत्वं विशेष्यांशस्य शरीरत्व-कृतं शरीर-द्वारकं विशिष्टवेषस्य परिणामित्व-कृतम् इति न तत्-तौल्यम् । ब्रह्मणो जगद्-उपादानत्वे प्रत्यक्षानुमानयोः अनवकाशात् इति ॥

[[P171]]

"अपि च" इत्य् उपक्रम्य यद् उक्तं तद् अप्य् असत् । ब्रह्म तद्-धर्माणां मानान्तर-गोचरत्वे शाब्दैक-समधिगम्यत्व-पर-शास्त्र-योनित्वाद् इति विरोधेन

> अ-सन्निकृष्ट-वाचा च द्रव्यम् अत्र जिहासिताम् ।  
ताद्रूप्येण परिच्छित्तिः तद्-विपर्ययतो ऽपि च ॥

इति निष्कर्ष-विरोधेन च तयोस् तत्र प्रमाणत्वेन अ-प्रसक्तत्वात्, श्रुति-सिद्ध-प्रत्यक्षानुमानयोस् सत्वाच् च । संप्रज्ञात-स्तितिम् अधिगत-समाधि-पर्यन्त-योग-काष्ठा-निष्ठानां महतां प्रत्यक्षस्यैव तस्य प्रत्यक्षत्वाविशेषेण "प्रत्यक्ष-समं हि तत्" इति प्राज्ञैः निर्णीतत्त्वात् प्रमाणम् एव । त्वया "दर्शयति चैवं प्रत्यक्षानुमाने" इति सूत्रे महतां प्रत्यक्षेण च बुद्ध्य्-आद्य्-अभावस्य निर्धारितत्वात्"[[??]] इति तत्त्व-प्रकाशिकायां क्वचित् प्रमाणत्वोपन्यासाच् च । श्रुतिस् तावद् इह — "यद्-भूत-योनिं परिपश्यन्ति धीराः" "यदा पश्यः पश्यते" इत्य्-आदि च 

> भूत-शब्दोपलक्षित-सर्व-कार्योपादानत्वेन धीराः पश्यन्ति

इति हि तद्-अर्थः । "यदा पश्यः" इत्य् अस्यास्तु — यदा — उपासन-दशायां,— पश्यः — उपासकः रुक्म-वर्णं — रमणीय-दिव्य-विग्रह-विशिष्टं पुरुषं, 

> पूर्वम् एव अहम् इहासम् इति तत्-पुरुषस्य पुरुषत्वं
 
> निरुक्ति-विधया कारण-भूतं कर्तारं स्व-शरीर-भूत-चिद्-अचिद्-रूप-जगद्-उपादान-गोचरापरोक्ष-ज्ञान-फल-भूतं बहु स्याम्

इति सङ्कल्पाश्रयम् ईशम् अन्तः प्रविश्य नियन्तारं तत एव ब्रह्म-योनिं ब्रह्म-शब्दितयोः प्रकृति-पुरुषयोः शारीरत्व-कृत-तद्-उभय-परिणति-हेतु-भूतोपादानत्व-शक्ति-युक्तं पश्यते दर्शन-समानाकारतया ऽनुभवति; तदा — तद्-अनन्तरम् एव । 

विद्वान्—उक्त-विध-वेदनवान् । पुण्य-पाप-विधूनन-पूर्वकं निरञ्जनः प्रकृति-तत्-कार्याविद्या-वासनादि-दोष-विरहितः सन् "परमं साम्यम्" "सो ऽश्नुते" इत्य्-आदिना उक्तं यावद् आत्म-भावितया प्राप्नोतीति अतो ब्रह्मोपादानत्वे श्रुति-सिद्धं प्रत्यक्षम् अस्त्य् एव । अन्यथा करणीय-त्वद्-उपन्यस्तानां यावतीनाम् अपि श्रुतीनां ब्रह्मोपादानत्वं विना तत्-तद्-अर्थानुपपत्ति-सूचकतया तस्यानुमान-रूपकत्वात् । श्रुत्य्-अर्थापत्ति-रूपम् अनुमानम् अपि तत्र अस्त्य् एव ॥


[[P172]]

""
""
""

वेदनवान् । पुण्यपापविधूननपूर्वकं निरञ्जनः प्रकृतितत्कार्या विद्यावासनादिदोष- विरहितः सन् 'परमं साम्यम्' 'सोऽश्नुते' इत्यादिना उक्तं यावदात्मभावितया प्राप्नोतीति अतो ब्रह्मोपादानत्वे श्रुतिसिद्धं प्रत्यक्षमस्त्येव । अन्यथाकर- णीयत्वदुपन्यस्तानां यावतीनामपि श्रुतीनां ब्रह्मोपादानत्वं विना तत्तदर्थानुपपत्ति- सूचकतया तस्यानुमानरूपत्वात् । श्रुत्यर्थापत्तिरूपमनुमानमपि तत्र अस्त्येव || 
यदुक्तम् अनुपादानेऽपि पञ्चमीश्रवणात् 'यतो वा' इत्यादिषु 'जनि- कर्तुः प्रकृतिः' इति सूत्रानुशिष्टाऽपि पञ्चमी नेह उपादानत्वार्थेति — तदपि असत् । तर्हि 'पृथिव्या ओषधयः औषधीभ्योऽन्नम्' इत्यादिष्वपि सा न तदर्थं स्यात् । तत्रोपादानान्तरानुपलम्भात् तेषु तत्तदुपादानत्वशक्तियोगाच्च । तत्र न सा हेतुत्वमात्रार्थेति चेत्, अत्रापि 'तमः परे देवे एकीभवति' 'यस्य तमश्शरीरम्' 'यस्याक्षरं शरीरम्' 'य आत्मनि तिष्ठन्' 'यो रेतसि तिष्ठन्' 'ऐतदात्म्यमिदं सर्वम्' 'अन्तः प्रविष्टं कर्तारमीशम्' 'ब्रह्म वा इदमग्र आसीत्' 'नान्यत् किंचन मिषत्' 'न तदस्ति विना यत्स्यात्' 'सर्व तं परादात् ' 'योऽन्यत्रात्मनस्सर्वं वेद' 'नेह नानाऽस्ति किंचन' इत्यादिना कदाचित् क्वचिदपि अब्रह्मात्मक वस्तुनिषेधेन कार्यकारणदशयोः विशिष्टातिरिक्तवस्त्वन्तर- भावप्रयुक्तोपादानान्तरानुपलंभात् । 'बहु स्याम्' इति बहुसङ्कल्पवति तस्मिन् उपादानत्वशक्तियोगाच्च । 'यतो वा' इत्यादिपञ्चम्या अपि न हेतुत्वमात्रा- र्थकतेति तुल्यम् ॥ 
1 
- यदुक्तं तेजःप्रभृतीनां नियामकरूपैः 'बहु स्याम्' इत्येव बहुभवन- सङ्कल्पः न तु वियदादिरूपेणापीति तत्तुच्छम् । 'एकमेवाद्वितीयम्' इति उक्तयैकत्वप्रतिद्वंद्विबहुत्वस्य इत्थं सङ्कल्पयोग्यत्वात् ॥ 
१७४ 
'एकस्सन बहुधा विचार ह' इत्युक्तं च एकत्वं दिव्यात्मस्वरूप गतैकत्व- मेव । जगज्जन्माद्युपयुक्तविचारात्मकज्ञानवानिति विचारः इत्युच्यते । विचारः विचारवान् । हेत्याश्वर्ये ॥ 
एतत्समानार्थी 
रूपबहुत्वं तु न सङ्कल्पयोग्यं व्यर्थत्वात् । 
PIZ 
'नित्यो नित्यानाम्' इति श्रुतिः । नियामकत्व- 'एको देवः सर्वभूतेषु गूढः' इति श्रुतिविरोधाच्च । सर्वनियामकत्वमेव हि सर्वभूतान्तरात्मत्वम् । तच्च दिव्यात्म- स्वरूपेणैकेनैव अस्मद्वाक्यात् प्रतिपन्नं न नियामकरूपबहुत्वमपेक्षते । अपेक्षते चेत् प्रत्यण्ववयवं नियाम्यत्वात् एकद्रव्ये अनेक नियामकरूपाभ्युपगमप्रसङ्गः । 'प्रजायेय' इत्यस्य 'बहु स्याम्' इत्यनेन समानविषयत्वे वैयर्थ्यम् । भिन्न- विषयत्वे मदभिमतार्थमन्तरा गत्यन्तरविरहः । 'व्यष्टिरूपेण बहु स्याम् तदर्थ तेजोऽन्नरूपेण समष्टिरूपेण प्रजायेय' इति ह्यस्मत् सिद्धान्तः ॥ शि 
18 FFE 
किं च रूपशब्दः संस्थानवचनः । 'इन्द्रो मायाभिः पुरुरूप ईयते' इत्यादौ तथैव निर्णयात् । तत् बहुत्वं च निरवयवस्य एकम्य स्वरूपेण दुर्घटमिति विग्रहद्वारकं वाच्यम् । तच्च सामान्येन श्रुतिचहुत्वस्य मानान्तर - विषयतया सन्दिग्धस्य 'सन्दिग्धे तु वाक्यशेषात्' इति प्राकरणिकवाक्य- शेषादेव विशेषपर्यवसाने वाच्ये नियामक रूपबहुत्वपर्यवसायकवाक्यशेषाभावात् दुर्वचम् । तत एवं गगनकुसुम बहुत्ववदसच्च इति असतामेवेयं फणितिः, अप्रामाणिकत्वात् ॥ 
अपि च 'एकमेवाद्वितीयम्' इति कारणवाक्यश्रुतमेकत्वं कार्यावस्थ- निष्ठबहुत्वानुगुणमेव वाच्यम् । तच्च नामरूपयाकरणकृतम् । तत्र नियामक- रूपमपि यदि कार्यं तस्य 'न भूतसङ्घसंस्थानः' 'न तस्य प्राकृता मूर्तिः” इति निषेधेन उपादानान्तराभावात् । ब्रह्मैव कथंचितदुपादानमिति तदुपादानत्वस्य१७५ 
कार्यकारणयोः मदभिमतानन्यत्वस्य च तदंशे तव न प्रत्याख्यानसंभवः । तस्य नामरूपव्याकरणसङ्कल्पविषयत्वमपि स्यात् । तत्वे प्रत्यक्षादिप्रमाणगोचर- प्रसङ्गश्च । एकत्वमपि एतदनुगुणावस्थयैव अविभक्तनामरूपकृतं च स्यात् । स्वरूपैकत्वस्य नित्यतया तमेवादाय कालविशेषे एकमासीदिति उक्त्ययोगात् । ततश्च महदादि कार्य प्रत्यपि तद्वत् ब्रह्मोपादानत्वं स्यादेव । यदि न कार्य तदा बहु स्याम् इति सङ्कल्पविषयत्वायोगः ॥ 
अत एकत्वं कारणगतं चेत् प्रत्यक्षादिप्रमाणसिद्धकार्यगतनामरूप- व्याकरणायत्तबहुत्वानुगुणमेव स्यात् । बहुत्वं कार्यगतं चेत् एकत्वमपि तत्कार्यांनुगुणत्वाञ्च तदुपादानगतमेव स्यात् । बहुत्वस्य कार्यगतत्वाभावे सङ्कल्पविषयत्वायोगः । तत्वे ब्रह्मोपादानत्वनिरासायोगः । एकस्यानुपादानत्वे अग्र एकत्वोक्तिवैयर्थ्यम् । 'तदैक्षत' इत्युक्तसच्छब्दवाच्यस्यैव तन्नाम- रूपाभ्यामिति नामरूपव्याकृतत्वोक्तिविरोधश्च । 'तदनुप्रविश्य' इति अपूर्वतया अनुप्रवेशामिधानवैयर्थ्यं च निमित्तत्वमात्रे तदनुपयोगात् । स्वयमेव विभु- स्वरूपतया नित्यमेव सर्वानुप्रविष्टत्वात् । जीवेनात्मनाऽनुप्रवेशोऽपि व्यर्थः । निमित्तस्य सर्वशक्तेः कार्यगत विकाराशक्त्योरप्रसक्तेः ॥ 
अत एव 'सत्यं चानृतं च सत्यमभवत्' इत्यपि तव व्यर्थम् । जीवेन मयेति सामानाधिकरण्येन अभेदनिर्देशो ऽनुपपन्नः । न च मन्नियाम्येन जीवेनेति तव सुवचम् | सिद्धानुप्रवेशेऽर्थे वाक्यवैयर्थ्यात् । अपूर्व इति च त्वया दुरुपपादः । नियमनप्रवेशयोः वैलक्षण्यस्य प्राक्तनादुरुपपादत्वात् । जीवेनेति तृतीया च तव व्यर्था । स्वानन्वितानुप्रवेशव्याकरणयोः सर्वशक्तस्य किं तेन करणेन ? 
F 
न च 'चारेणानुप्रविश्य' इतिवदिह साफल्यम् । अशक्त्यादिमद्राज- समेतद्योगात् आत्मनेत्यभेदनिर्देशस्तवानुपपन्न एव । जीवेन करणेनानु- 
१७६ 
प्रवेशो जीवस्य तदुभयभाक्तत्वायेति च न भव्यम् । वास्यादिना दार्वादिषु तक्षानुप्रवेशस्य वास्यादौ तदुभयभाक्तत्वानापादकत्वात् । प्रवेशोऽन्यथा (वा) कर्तृत्वमन्यथा इति त्वन्मते वैरूप्यं च । निमित्तद्वयाश्रयैक विशेष्यस्यात्र तदनुपादकत्वात् । मम तु जीवनिष्ठा व्याकरणयोग्यता द्रष्टृत्वसङ्कल्पविशेष- विशिष्टत्वयोः विशेष्यं ब्रह्मस्वरूपमेवेति मनुष्येण मयेतिवदुपपन्नः । सर्वोऽपि उपपादकः । तथा अनुप्रविश्य तत् सच्च त्यच्चाभवदिति निर्देशोऽपि तव न घटते । त्यत्वस्त्यत्वयोः त्वन्मते तत्पदार्थानिष्ठत्वात् ॥ दिए 
'न च यदधीना यस्य सत्ता तत्तदित्येव भण्यते' इति स्मृतेः तथा निर्देशोपपत्तिः । तर्हि स्थूणाद्यधीन सत्ताकेषु गुरुतर शिलामन्दिरादिष्वपि अभेद- निर्देशापत्तेः । स्मृतिरपि त्वदुदाहृता — 'नियमेन धारकनियामकशेष्यधीना धार्यनियाम्यशेषसत्ता' इति च मदभिमतार्थानुगुणैव । न चेदतिप्रसङ्गात् । अतः 'इदं सर्वमसृजत । यदिदं किंच' इत्युक्तकार्यनिष्ठकार्यत्वसमानाधिकरण- नामरूपविभागायत्तबहुत्वार्ह शरीरस्य परस्यैव ब्रह्मणः तद्द्द्वारकतया 'बहु स्याम्' इति सङ्कल्पः तादृशभाव्यवस्थाविशेषवतः अविभक्तनामरूपया प्रागवस्थया एकमेवेति उक्तिरिति वैदिकोक्तमाहशमहामार्गानुसारिषु लेशतोऽपि नोक्त- दोषावकाशः । सर्वमप्युक्तं वाक्यजातं सम्यगुपपन्नार्थं च । 'सत्यं ज्ञानम्' इति मन्त्रवर्णोक्तं यत्तत् ब्रह्म 'कूटस्थमचलं ध्रुवम्' इत्युक्तनिर्विकारमेव स्वरूपत इति स्वरूपेणैव नोपादानम् । 'यतो वा' इत्यादि लक्षणवाक्यविषयं चिदचिद्विशिष्टं तु ब्रह्म स्वविशेषण द्वारा सर्वविकाराश्रयत्वात् नियमेन उपा- दानमुपादेयं च । यथा निर्विकार एव जीवात्मा स्तनन्धयत्वादिरूपपूर्व- पूर्वावस्थया उत्तरोत्तरावस्थं प्रत्युपादानम् ॥ 
न च तत्र नियामकाभावः । आत्मषट्कोपनिषदि 'पुरुषो हवा अयमादितो गर्भोऽभवत् यदेतद्वेतः तदेतत्सर्वेभ्यो ह्यङ्गेभ्यः तेजस्संभृतं 
१७७ 
आत्मन्येवात्मानं बिभर्ति — तद्यथा स्त्रियां सिञ्चति । 
- अथैनं जनयति तदस्य प्रथमं जन्म' इत्यादिकस्यैव तन्नियामकत्वात् । अत्यार्थः अयं संसरन् पुरुषः 'पञ्चम्यामाहुतौ' इत्युक्तविधया तत्पूर्वायामाहुतौ प्रथमतो रेतोरूपेण गर्भगतः अभवत् । पुरुषस्य सर्वेभ्यः अवयवेभ्यः समुत्पन्नं यद्वीर्ये तदेव रेत इत्युच्यते । तद्रेतस्संसृष्टतया जीवमुत्पत्स्यमानं तन्पिता स्वात्मनि बिभर्ति - तादृशं रेतो यदा पुमान् स्त्रियां सिञ्चति तत उत्तरक्षणे गर्भरूपं जनयति । एवंभूतो निषेक एवास्य जीवस्य प्रथमं जन्मेति ॥ 
एवं च तदुत्तरकलिलबुद्बुदाद्यवस्थं जीवं प्रति पूर्वपूर्वावस्थो जीवः कारणमिति सिद्धे विशिष्टवेषेण भाव्यवस्थाविशेषवतः प्रागवस्थायोगकृत- मुपादानत्वेनैव तत्वमिति वाच्यम् । तच्च मृदादिष्वपि तावन्मात्रापर्यवसितम् । 'अन्तः प्रविष्टं कर्तारमीशम्' 'यः पृथिव्यां तिष्ठन्' इत्यादिभिः तत्तदन्तर्यामि- तया तत्तच्छरीरतया प्रतिपन्ने परमात्मान्येव यथा पर्यवस्यति तथा तत्तदवस्थ- शरीरस्यापि जीवस्य तत्तदुत्तरावस्थजीवं प्रत्युपादानत्वमपि 'य आत्मनि तिष्ठन्' इत्युक्त-तदन्तर्यामिब्राह्मणे स्पष्टमान्नायते । निमित्तमात्रत्वाय तदनुप्रयोगात् । तच्च स्वशरीरं प्रति धर्मभूतज्ञानेन शरीरावस्थान्तरं प्रति हेतुभूतेन जीवस्था- प्यविशिष्टम् ॥ 
अत एव ' औपमन्यवादयः पञ्चमे महर्षयः को न आत्मा किं ब्रह्मेत्येव विचारितवन्तः । अन्तः प्रविश्य नियन्तृत्वेन निश्शरीरक इति' को न आत्मेत्यस्यार्थः । निमित्तत्वमात्रे अभिमते 'किं ब्रह्म' इत्येवालम् || 
अत एवोद्दालकोऽपि 'इमं च लोकं परं च लोकं सर्वाणि भूतानि 
योऽन्तरो यमयति' इति प्रश्नमकरोत् ॥ 
23 
1 FIPE 
१७८ 
किं च जगद्ब्रह्मणोः शरीरात्मभावस्य तत्प्रयुक्तोपादानोपादेयभावस्य च अनभ्युपगमे 'यन्मयं' चेति मैत्रेय प्रश्नोत्तरयोरप्यनुपपत्तिः । त्वन्मते मयटोऽत्र विकारार्थत्वे जगतो यच्छब्दार्थभूतस्य विष्णोः स्वरूपविकारत्वप्रसङ्गः । अप- सिद्धान्तः 'जगच्च सः' इत्युत्तरानुपपत्तिश्च । प्राचुर्यार्थकत्वे कार्यस्य क्वचिदपि निमित्तप्रचुरत्वमपि निमित्तविकारत्ववदसंभव हतमिति बाधितार्थकः प्रश्नः । 'जगच्च स:' इत्युत्तरानुपपत्तिश्च । राजाऽधीनराज्यवत् । यदधीना यस्य सत्ता तत्तदित्येव भण्यते' इति त्वदीयभ्रम जनकस्मृतिपरिपाट्या चेदुत्तरं तदा मयड्वैयर्थ्यम् । तदाज्ञामात्राधीनसत्ताकस्य तत्प्रचुरत्वरूपमुख्यार्थासंभवात् । तदात्मकत्वकृततत्प्रचुरत्वस्य त्वयाऽनङ्गीकारात् । अङ्गीकरे तु जगद् ब्रह्म- शरीरमेव स्यात् । तेन तज्जगदुपादानमपि स्यादेव । यदि स्वार्थिकः तदाऽपि मयड्वैयर्थ्यमेव । तदाऽपि तव 'जगच्च सः' इत्युत्तरानुपपत्तिः । तथा प्रतर्दन- विद्यायाम् 'उपास्व' इति 'तद्वैतत्' इति वाक्ये वामदेवस्य 'अहं मनुरभवम्' इत्यादि प्रह्लादस्य 'सर्वगत्वादनन्तस्य' इत्यादिना 'मत्तस्सर्वमहं सर्वम्' 'मयि सर्वम्' इत्यादि च । प्रत्यगात्मनः परमात्मशरीरत्वाभावे न कथंचिदप्युपपद्यते । इन्द्रादेः मुमुक्षूपास्यत्वानुपपत्तेः । अतः प्रमाणान्तरसिद्धं शरीरत्वं पुरस्कृत्य आकृत्यधिकरणन्यायेन अपृथक्सिद्ध विशेषणं भूतेन्द्रादिवाचिनः शब्दाः तन्मुखेन अन्तर्यामिणमेव अभिधास्यन्ति इत्येव निर्वाहः सुशोभनः । नहि परमात्मा इन्द्राद्यधीनधारणः येन प्राणाधीनधारणत्वात् इन्द्रियेषु प्राणशब्द- व्यपदेशवद्वा 'मामुपास्व' इत्यादिनिर्वाहः स्यात् ॥ 
न च तादधीन्यमात्रेणैव एवंभूतनिर्देश निर्वाहः तर्हि कुलालमानयेत्यर्थे घटमानयेत्यपि स्वात् । तदुत्पत्तिस्थित्यादेः तदधीनत्वात् । गृहिणमानयेत्यर्थे गृहमानयेत्यपि प्रसजेत् । 'अयमात्मा ब्रह्म' इत्यादिषु अपि एवं तब निर्वाहेऽपि अयमतिप्रसङ्गः समानः । तथा सति कुलालो घटः इत्यादिप्रयोगनिवारकाभावः । 
80 
१७९ 
किं च 'स्वाच्छरीरात्प्रवृहेन्मुञ्चादिवेषीकाम्' 'सोऽभिध्याय शरीरात् स्वात्' इति श्रुतिमनु वचनयोः शरीरपदवैयर्थ्यं स्यात् इति अनेनैव तादधीन्य- 
सिद्धेः ॥ 
किं च ‘यन्मयम्' इति श्लोके 'यतश्चैतत्' इत्यनेनैव तादधीन्यसिच्या 'यन्मयम्' इति तव व्यर्थमेव स्यात् । अतः 'सोऽहमिच्छामि' इति श्लोके यथा बभूव इत्ययं प्रश्नः कारणसामान्यप्रश्नसंग्रहरूपः । यथा भविष्यतीत्यनेन जगतः प्रश्नकालावधिकोत्तरकालस्थितिप्रवृत्त्यादयः लयप्रकारलयस्थानादयश्च संग्रहेण पृष्टाः । इत्थं संग्रहप्रश्नसङ्गृहीत यावद्विशेषप्रश्नरूपो यन्मयम्' इति श्लोकः । 'यन्मयम्' इति संग्रहप्रश्नसङ्गृहीतं प्रश्नान्तरं 'येनान्तर्यामिणा धारकेण प्रचुरमिति तदर्थः । अस्य च उत्तरं 'जगच्च सः' इति । इदं च तादात्म्यं यदि तादधीन्यमात्रकृतं तदा 'यन्मयम्' 'जगच्च सः' इति प्रश्नप्रति- वचनयोः व्यर्थतैव भवेत् । तद्व्यतिरिक्तप्रश्नप्रतिवचनाभ्यामेव तत्सिद्धेः । अतः 'जगच्च सः' इत्युक्तं तादात्म्यम् अन्तर्यामिणा आत्मतया व्याप्तिकृतम् । तस्मात् 'अन्तर्बहिश्च' इति श्रुत्या जगतः ब्रह्मशरीरकत्वकण्ठोक्त्या च जगत् ब्रह्मप्रचुरमेवेत्युक्तं भवतीति अस्मत्पक्ष एव तयोस्सार्थक्यम् । सामञ्जस्यं च, कार्यस्य निमित्तोपादानादिसर्वकारणापेक्षत्वात् । इहोपादानकारणविषयप्रश्न- प्रत्युक्त्यन्तरादर्शनात् ॥ 
कुर 
'फ' 'तन्त्रेण 'यतश्चैतत्' इति सर्वकारणप्रश्नः । विष्णुरेव जगतस्सर्व- कारणमिति तस्य तन्त्रेण उत्तरं 'विष्णोस्सकाशादुद्भूतम्' इति । अतो 'यतो वा' इत्यादिश्रुतिगता पञ्चमी एतदुपबृंहितत्वात् प्रमाणान्तरसिद्धोपादानत्वो- चितार्थसामर्थ्य व द्विशिष्टोपादानत्वोचितार्थ सामर्थ्य वद्विशिष्टब्रह्मनिष्ठ हेतुत्वार्थक- त्वात् तन्त्रेण ब्रह्मणः सर्वविधहेतुत्वाभिधायिन्येव ॥ 
॥ 
१८० 
अत एव 'जनिकर्तुः प्रकृतिः' इति सूत्रमपि नास्यानुपादानत्व- संपादकम् । प्रकृतिशब्दस्यानुपादाने अनुशासनाभावात् प्रत्युत अनेनैव सूत्रेण औषध्याद्युपादानेषु पृथिव्यादिषु ' पृथिव्या औषधयः ' ' औषधीभ्योऽन्नम् ' इत्यादिभिः उपादानत्वेनैव अपादानसंज्ञासिद्धेः । अन्यथा एतत्सूत्रवैयर्थ्य हेतोरपादानत्वादर्शनात् । अपादानसंज्ञायाः अनियतविषयत्वाच्च । 'ध्रुवमपाये 'अपादानम्' इति । अपायसंज्ञित विश्लेषे साध्ये यदवधिभूतं कारकं तस्यापि अपादानसंज्ञित्वात् । अतो 'जनिकर्तुः प्रकृतिः' इति सूत्रस्य जायमानस्य प्रकृतिः हेतुभूतमुपादानमिति वृत्तिमात्रेण 'यतो वा' इत्यादि न ब्रह्मण्युपादानत्वे निवृत्तिः । प्रकृतिशब्दस्य उपादान एव मुख्यत्वात् ॥ 
MUFTIFEIFE 
अत एव ' तादर्थे चतुर्थी' इति सूत्रस्य नियमेन सा प्रकृतिविकार- भाव एव भवतीति कार्तिकेन 'यूपाय दारु: 
" 
कुण्डलाय हिरण्यम्' इत्यादौ दार्वादेरुपादानतां वार्तिककारः प्रकृतिशब्देन प्राह ॥ 
अत एव सर्वाचिद्विकृत्युपादानकाष्ठा भूतत्वादेव प्रधाने प्रकृतिशब्दः । क्वचित्स्वभावार्थकोऽपि प्रकृतिशब्दः तदुपादानमेवाभिधत्ते । अत एव भगवान् भाष्यकारः पशुशृङ्गलोमादिकमेव केशादिप्रकृतितया उदाजहार । सूत्रकारोऽपि ब्रह्मोपादानत्वाय 'प्रकृतिश्च' इत्यसूत्रयत् ॥ 
कर 
यत्तु अनुपादाने प्रकृतिशब्दः तत्र सः प्रकृतित्वाध्यासाय तत्कार्योपादान- निष्ठकारणत्वगुणलेशयोगात् गौणो वा । अतः 'ब्रह्मणः प्रजा जायन्ते' 'पुत्रात् प्रमोदो जायते' इत्याद्युक्तचतुर्मुखादिषु 'जनिकर्तुः प्रकृतिः' इति सूत्रोदाहरण- विशेषेष्विव इह च तव उपादानत्वस्य प्रमाणान्तरबा घितत्वभ्रान्त्या तत्रत्यप्रकृति- शब्देनोपादानत्वा बोधनेऽपि 'ओषधीभ्योऽन्नम्' इत्याद्युदाहरणोक्तोषध्यादिवत् चिदचिद्विशिष्टब्रह्मोपादानत्वस्य अवस्थान्तरभाक्त्वरूपस्य बाधकप्रमाणविधुरत्वात् 
१८१ 
मानान्तरागोचरत्वाच्च अनन्यथासिद्धेः 'सदेव सोम्येदमग्र आसीत् एकमेवाद्वितीयं' 'ब्रह्मवनम्' 'तदात्मानँ स्वयमकुरुत' 'तदैक्षत बहुस्याम्' 'सोऽकामयत बहुस्याम् ' 'तन्नामरूपाभ्यां व्याक्रियत' 'सच्च त्यच्चाभवत्' 'सत्यं चानृतं च सत्यमभवत्' इत्यादिभिः समधिगतस्य प्रकृतिशब्दमुख्यार्थस्य 'यतो वा' इत्यादिष्वपि नियामकाभावेन तद्बोधिते ब्रह्मणि 'जनिकर्तुः प्रकृति:' इति सूत्रस्थप्रकृति- शब्दान्यथासिद्धिकथनम् अनेकश्रुतिविरुद्धत्वात् 'प्रकृतिश्च' 'योनिश्च हि गीयते' इत्यादिप्रकृत्यधिकरणयावत्सूत्रविरुद्धत्वात् यथोर्णनाभिस्सृजते गृह्णते च ' यथा पृथिव्यामोषधयस्संभवन्ति ' यथा पुरुषात् केशलोमानि भवन्ति तथा ऽक्षरात् संभवतीह विश्वम् ' 'यथार्द्रेधाग्नेः पृथग्धूमा विनिश्चरन्ति यथा सुदीप्तात् पावकाद्विष्फुल्लिङ्गाः सहस्रशः प्रभवन्ते सरूपाः तथाऽक्षराद्विविधाः सोम्यभावाः प्रजायन्ते तत्र चैवापियन्ति' इत्यादिरूपेणोपादानत्वेन सजातीय- दृष्टान्तघटितवाक्यविरुद्धत्वाच्च अत्यन्तावैदिकतया वैदिकैः वेदबाह्योक्ति- वदनादरणीयम् ॥ 
नि 
6 
भाष्यकारः पशुशृङ्गलोमादिकमेव केशादिप्रकृतितयोदाजहार । वस्तुतः पितुः विकृतिः पुत्रः 'आत्मा वै पुत्रनामासीत्' इत्यादिश्रुतेः परंपरया प्रकृतिरेव प्रमादं प्रति धाता च प्रजाः प्रतीति तदप्युदाहरणं नास्मद्विरुद्धम् । अतो 'जनिकर्तुः प्रकृतिः' इति सूत्रेणापि 'यतो वा' 'आत्मन आकाशः' इत्यादिषु श्रुतपञ्चमीबलेन अर्थसामर्थ्य सहितेन औषध्यादीन् प्रति पृथिव्यादिवत् चिद- चिद्विशिष्टब्रह्मणो जगदुपादानत्वं सिद्ध्यत्येव ॥ 
एतेन यद्भूतयोनिम्' इत्यादिषु योनिशब्दस्यापि 'शास्त्रयोनित्वात् इत्यादिषु अर्थान्तरपरत्वात् न तेन ब्रह्मोपादानत्वसिद्धिरिति प्रत्युक्तम् । यत्र बाध्यः तत्र अर्थान्तरपरत्वेऽपि अत्र बाधकाभावेनोपादानार्थकत्वसंभवात् । नहि ब्रह्मशब्द: 'तस्मादेतद्ब्रह्मनामरूपमन्नं च जायते' इत्यादिषु प्रधानार्थक 
१८२ 
इति ब्रह्मविद्याऽऽदिष्वपि तदर्थको भवति ! अतोऽन्यत्र अर्थान्तरपरत्वम् । अत्रापि तत्परत्वे अप्रयोजकमेव ॥ 
एवमपि योनिशब्दस्त्वदभिमतलाभेऽप्यप्रयोजकः इति न भ्रमितव्यम् । अन्यत्रास्य स्वमुख्यार्थबाधकवति कारणमात्रपरत्वेऽपि अत्र 'मम योनिर्महद्ब्रह्म' 'तासां ब्रह्म महद्योनिः' इत्यादिष्विव चिदचिद्विशिष्टे ब्रह्मणि तदभावसहितैः 'यथोर्णनाभिः' इत्यादिदृष्टान्तैरेव अस्य स्वमुख्यार्थोपादानत्वार्थकत्वस्फोरणात् । नहि निर्जीवं शरीरं ऊर्णनाभिर्भवति सृष्ट्याद्युपादानं वा ॥ 
अत एव 'ब्रह्मवनम्' इत्यपि तस्य जगदुपादानत्वे साक्षात्प्रमाणम् । जगद्ब्रह्मणोः वृक्षवनस्थानीययोः तदुपादेयोपादानभावसिद्धेः । पञ्चवत्सरात् प्राक् वृक्षत्वमुपगम्य परस्परासंसृष्टसंस्थानानि तान्येव हि नितरां परस्परसंसृष्ट- संस्थानतया अद्य वनत्वमुपगतानि । तथाऽपि चिदचिद्विशिष्टे विशेषणांश- प्रकृत्यैव सा श्रुतिश्चरितार्थेति चेत् — मैवं मंस्थाः । तत्र किं जगत् । तस्य किमुपादानम् ? तत्सिसृक्षोः कान्युपकरणानीति लोकदृष्ट्या पृष्टे 'यतो द्यावा- पृथिवी निष्टतक्षुः' इति प्रसिद्धवत् निर्देशरूपवाक्यस्मारित 'यतो वा इमानि भूतानि' इत्यादिकारणवाक्यप्रतिपन्नलक्षणलक्ष्य भूतस्य सिसृक्षोर्नारायणस्य ब्रह्मण एव वनशब्दोपलक्षितजगदाकारत्वं तदुपादानत्वं स्वापेक्षितोपकरणत्वं चेति हि प्रत्युक्तिः ॥ 
म 
एवं च अतत्यब्रह्मशब्दस्य प्रकृतिपरत्वे यत इति वाक्यैकदेशस्मारित 'यतो वा' इत्यादिकारणवाक्यसारूप्यभङ्गः । निर्निमित्तब्रह्मशब्दमुख्यार्थ- त्यागदोषः । चिदात्मकस्यापि जगदेशस्य वनशब्दो पलक्षितत्वेन तं प्रति 'प्रकृतेरुपादानत्वाद्ययोगात् । तदंशस्य प्रश्नासंगृहीतत्वे निर्निमित्तसङ्कोचदोषः । सङ्गृहीतत्वे प्रत्युत्तरस्य तद्विरुद्धता । तरतमभावावन्नज्ञानसङ्कोच विकासानां प्रकृत्युपादानकत्वात् । चिदेशकालदृष्टादीनां प्रकृत्यनात्मकानामपि उपकरणतया 
१८३ 
' यदध्यतिष्ठत्' इति उपकरणप्रश्नस्य ' ब्रह्माध्यतिष्ठत् ' इत्युत्तरानुपपत्तिः । एतद्ब्रह्मशब्दस्य अन्यार्थकत्वे ब्रह्मशब्दत्रयवैरूप्यप्रसङ्गः । 'यतो वा' इत्यादि- लक्षणवाक्यस्य कारणत्वप्रापक 'सदेव सोम्य' इत्यस्य 'ब्रह्म वा इदमग्र आसीत् ' इत्यादिकारणवाक्यानां च प्रकृतिपरत्वप्रसङ्गश्च । ब्रह्म वनम् इत्यस्यैव प्रकृतिपरत्वे ' सर्व खल्विदं ब्रह्म '' ब्रह्मवेदं सर्वम् ' ' इदं सर्व यदयमात्मा' 'ऐतदात्म्यमिदं सर्वम्' इत्यादि वेदान्तमात्रस्य प्रकृतिपरत्व- संभवात् । सर्ववेदान्तव्याकुलीभावश्च । त्वया प्रकृतेरनन्तत्वासङ्कोचोक्तया आप्नोतीत्यात्मशब्दस्यापि तदर्थकत्वसंभवात् ॥ 
अत एव तेषां प्रकृतिपरत्वे यदस्ति बाधकं जातं तत्सर्वमप्यतत्परत्वेऽपि अविशिष्टमित्यस्य अबाधितत्वार्थकत्वाय सर्वविधकारणवाक्यसारूप्याय ब्रह्म- शब्दत्रयावैरूप्याय च परमात्मपरत्वमेव ॥ 
एवं च परस्परनैरन्तर्यात्मकसंस्थानवत् वृक्षशरीरकजीवसङ्घ एव वनम् । तथात्वयोग्य संसृष्टवृक्षशरीरको जीवसङ्घ एव वृक्षशब्दितश्वति तयोर्जीव- सङ्घयोरेव अन्वयव्यतिरेकाभ्यां सशरीरत्वनिबन्धनोपादानोपादेयभावः । यथा वृक्षवनयोः तथा वनशब्दोपलक्षितस्थूल चिदचिद्विशिष्टं ब्रह्मैव जगत् वृक्ष- शब्दो पलक्षितसूक्ष्म चिदचिद्विशिष्टं ब्रह्मैव जगदुपादानम् । तत्तत्कालतदन्वित- चिदचिद्वस्तुशरीरक प्रीत्याद्यनुगुणसङ्कल्पविशेषविशिष्टं च सत् ब्रह्मैव तत्तत्- कार्यानुगुणोपकरणजातं निमित्तं चेति ब्रह्मैव कार्यम् । ब्रह्मैव कारणं निमित्तम् उपादानमुपकरणं च । उभयोरपि स्वशरीरद्वारा भाव्यवस्थाविशेषवतः प्रागव- स्थायोगित्वतौल्येन एतच्छ्रुतिबोध्यापादानत्वस्य निर्बाधत्वात् । 'कूटस्थमचलं ध्रुवम्' इति बोधितनिर्विकारत्वं तु 'सत्यं ज्ञानमनन्तम्' इत्युक्तलक्षणवत् स्वरूपमात्रनिष्ठम् || || 
१८४ 
न च मृदादिवत् साक्षाद्विकारानाश्रयस्य कथमुपादानत्वमिति चेत् ईश्वरवदुपादानादिगोचरज्ञानाश्रयस्य कुलालादेः तद्वदपि तदनाश्रयस्य दण्डादेव कथं निमित्तत्वम् । न ह्येकरूपं कार्येषु कार्यत्वं कारणेषु कारणत्वं वा ? अचिद्वत् स्वरूपान्यथाभावविधुराणां चेतनानां कार्यत्वस्य मृदादिकारण- विलक्षणानां कालादीनामपि कारणत्वस्य च मुख्यत्वेनैव सर्वसंप्रतिपन्नत्वात् । तथोपादानत्वमपि तद्वदेव चेत् किं नश्छिन्नम् ? प्रमाणसंप्रतिपन्नार्थपरित्यागेन तवावैदिकत्वरूपानर्थवत् तत्परिग्रहेणानर्थान्तराभावात् ॥ 
PIPPE 
न चैतावता कालादेरप्युपादानत्वप्रसक्तिः । शरीरद्वारा साक्षाद्वा भाग्यवस्थोपयोग्यवस्थाऽऽश्रयं तदुपादानमित्युक्तेः । कालादि च न साक्षादाश्रयं न वा कञ्चित्प्रतिशरीरि । अतो न कथंचिदपि कुलाला देरुपादानत्वप्रसक्तिः ॥ 
यद्येवमपि विशिष्टवेषेणावस्थाऽऽश्रययोः जीवब्रह्मणोः साक्षात्तदभावात् उपादानत्वमौपचारिकमेव । न मुख्यमित्यभिमन्यसे । तर्हि घटादिरूपप्रपञ्च- कारणत्वमपि ब्रह्मण्यमुख्यमेव स्यात् । कुलालादिद्वारकत्वात् । तथा अण्डान्त- र्गतशैलाब्धिधरादिकारणत्वमपि तस्यामुख्यं स्यात् चतुर्मुखादिद्वारकत्वात् तस्य रूपादितत्तद्धर्मधारकत्वमप्य मुख्यं स्यात् तत्तद्धर्मिद्वारैव तत्तद्धारकत्वात् । 'बहुधा विजायन्त' इत्युक्तोत्पत्तिरपि तस्यामुख्या स्यात् । तस्यास्तत्तच्छरीर- द्वारकत्वात् । भूधरादितत्तद्धर्मिधारकत्वमप्य मुख्यं स्यात् । तचद्धारकतया प्रत्यक्षादिसिद्धद्रव्यान्तरद्वारकत्वात् । त्वदभिमतरीत्या सत्कार्यवादनिरन्वय- विनाशयोः मुख्यता । न चेत् तयोरप्यमुख्यता । तदङ्गीकारे तु बुद्ध- सिद्धान्तानुप्रवेशः ॥ 
HE 
एवं जगदुपादानप्रविष्टचिदचिन्मात्र कार्यत्वस्य शरीरादिद्वारकतया अमुख्यत्वे तत्कारणमपि ब्रह्मण्य मुख्यमेवेतिकृतं कारणत्वपरवाक्यगणेन । तस्य लक्षणत्वपरेण तद्विषयक जन्मादिसूत्रेण त्वदीयभाष्येण च ॥• 
१८५ 
किं च ब्रह्मणो महदाद्युपादानत्वं स्वशरीरद्वारकतामात्रेण नामुख्यम् । निर्वाहकव्यवहितत्वात् । काष्ठैः पचतीति बोघितपा के ज्वालाव्यवहितस्य काष्ठस्य करणत्ववत् । न च उपादाने निर्वाहकव्यवहितत्वमप्य मुख्यताप्रयोजक- मिति निर्बन्धः । नालीकेरोदकादिषु प्रसिद्धजलस्य उपादानत्वाभावप्रसङ्गात् । तथा खर्जूरादिफलेषु तदाधार पृथिव्याद्युपादानत्वाभावप्रसङ्गश्च । तयोः वृक्ष- तदवयवादिद्वारकत्वात् । अशितान्नमध्यभागस्य 'यो मध्यमस्तन्मांसम्' इति श्रुतिबोधितस्य मांसोपादानत्वाभावप्रसङ्गश्च नाडीव्यवहितत्वात् । स्वशरीर- द्वारकनिर्वाहकत्वं नामुख्यम् । निर्वाहकव्यवहितत्वात् । कर्त्रादिकारकान्तरवत् । अन्यथा कुलालस्य घटं प्रति कर्तृत्वं न सिद्धयेत् । बाह्यव्यापारदण्डचक्रादि- हेत्वन्तरव्यवहितत्वात् । रवेः प्रकाशत्वं न मुख्यं स्यात् । किरणव्यवहितत्वात् । तथा जलं वहतीत्यत्र जलस्य कर्मत्वं न सिद्ध्येत् घठव्यवहितत्वात् । 'आदित्याज्जायते वृष्टिः' इत्यादौ आदित्यादीनां वृष्ट्याद्युपादानत्वं न स्यात् किरणव्यवहितत्वात् । 'इक्ष्वाकूणामियं भूमिः' इत्यादौ स्वातन्त्र्यलक्षण संबन्धोऽपि न सिद्धयेत् अवान्तरराज स्वातन्त्र्यव्यवहितत्वात् । पर्यङ्के शेते इत्यत्र पर्यवस्य अधिकरणत्वं न सिद्ध्येत् आस्तरणव्यवहितत्वात् । एवं हेतुमात्रस्य मुख्यस्यैव सद्वारकत्वोपपत्तेः तदवान्तरविशेषनिमित्तवत् । उपादानत्वमपि सद्वारकं मुख् कार्याश्रयत्वस्यैव उपादानत्वरूपत्वात् । तच्छरीरत्वकृत तदाश्रयत्वस्य च नातिप्रसक्तिरिति प्रागेवोक्तम् । नापि तन्निर्वाहकव्यवहितत्वं तदाश्रयत्वविरोधि- कुम्भोदरसंभृतमंभः प्रति पुरुषस्येव ब्रह्मण एव महदादिसर्वावस्थाश्रयत्वात् । तत्र अंभः पुरुषधार्यं न चेत् श्रमातिशयो न स्यात् । धार्यं चेत् कुम्भस्य यथा न तद्व्यवधायकता तथा शरीरभूतमहदादेरपि नावस्थाविशेषव्यवधायकतेति कार्यावस्थाविशेषमात्रस्य परमात्माऽऽयत्तस्थितित्वात् महदादिशरीर के परमात्मनि महदाद्यवस्थाश्रयत्वमपि | मुख्यतयैवोपपन्नमिति न ब्रह्मणः उपादानत्वानुपपत्तिः तस्य अमुख्यत्वं वा ॥ श्र 
24 
एकी 
१८६ 
तत्र 
किं च ब्रह्म सदा चिदचिद्विशिष्टमेव । विशिष्टस्य वस्तुनो विशिष्टमेव स्वरूपम् । यावद्द्रव्यभाव्यपृथक्सिद्धप्रकाराणां स्वरूपान्तर्भावात् । विशेष्यांशस्य निर्विकारत्वेऽपि विशिष्टब्रह्मस्वरूपस्य साक्षादेव सर्वविकारा- श्रयत्वमिति न तस्य व्यवधानगन्धोऽपि । विचिष्टं च विशेषणान्वितं विशेष्य- मेव । तथाऽपि कार्यत्वोपयुक्ता शक्तिः शक्तित्वेन व्यासक्तेति 'ऋतं पिबन्तौ' इतिवत् विशिष्टमुपादानमित्युक्तिः उपादानत्वोपादेयत्वान्वयव्यतिरेकयोः शरीरात्मभावसंबन्धसङ्घटित विशेषणविशेष्योभयान्वयव्यतिरेकप्रयुक्तत्वात् मुख्यैव । इत्यव्यवहितमेव चिदचिद्विशिष्टस्य अवस्याऽऽश्रयत्वमिति अलम् अवैदिक- बहुमुख प्रत्युक्तिविस्तरेण ॥ 
तस्मात् 'ब्रह्मवनम्' इति श्रुतिः साक्षादेव ब्रह्मोपादानत्वे प्रमाणम् । तथा 'बहु स्याम्' इति कार्यरूपेण भाविबहुत्वावस्थावतः 'सदेव सोम्येदमग्र आसीदेकमेव' इत्यपि श्रुतिः तदुपयुक्तापृथक्सिद्धनामरूपत्वरूपैकत्ववोधिका साक्षादेव ब्रह्मोपादानत्वं बोधयति 
गणका 
तथा 'स्तब्धोऽस्युततमा देशमप्राक्ष्यः येनाश्रुतं श्रुतं भवति अमतं मतम् अविज्ञातं विज्ञातम्' इत्येकेन ब्रह्मणा विज्ञातेन सर्वमपि विज्ञातं भवतीति छान्दोग्ये प्रतिज्ञावाक्यम् । यथा सोम्यैकेन मृत्पिण्डेन सर्व मृण्मयं विज्ञात स्यात्, यथा सोम्यैकेन लोहमणिना सर्वे लोहमयं विज्ञातं स्यात्, यथा एकेन नखनिकृन्तनेन सर्वं कार्ष्णायसं विज्ञातं स्यात् ' इति दृष्टान्तवाक्यं च सतर्कानुगृहीतं सत् ब्रह्मोपादानत्वमेव दृढयति ॥ 
'आत्मनि खल्वरे दृष्टे श्रुते मते विज्ञाते इदं सर्व विदितम्' इति बृहदारण्यकश्रुतिरपि तथैव ब्रह्मोपादानत्वबोधनैकार्था । ' कस्मिन् नु भगवो विज्ञाते सर्वमिदं विज्ञातं भवति' इति । ' यथोर्णनाभिः सृजते गृहते च ' 
18 
१८७ 
'यथा पृथिव्यामोषधयस्संभवन्ति' 'यथा सतः पुरुषात् केश लोमानि भवन्ति' 'तथाऽक्षरात्संभवतीह विश्वम्' इति दृष्टान्तोपन्यासश्च मुण्डकश्रुतिगतः साक्षादेव ब्रह्मोपादानत्वं विशदयति ॥ 
शिलाज 
तथा 'तदैक्षत' इत्यनेन 'ईक्षितुरेव बहुभवनाभिधानात् यत्प्रयन्ति " ' आकाश प्रत्यस्तं यन्ति इत्यादिना उत्पत्तिकारणस्यैव लयाधारत्वोक्तेः 'सच्च त्यच्चाभवत्' इति ब्रह्मण एव विकारात्मना परिणामश्रवणात् 'तदात्मान स्वयमकुरुत' इति कर्तुः सतः कर्मत्वस्यापि वर्णनात् 'भूतयोनिम्' इति ब्रह्मणि उपादानत्ववाचकयो निशब्दश्रवणात् अन्यत्र कतिपयकार्यकर्तुः कार्यान्तराकर्तृत्वे अपि ब्रह्मणः सर्वकर्तृत्वाभ्युपगमवत् अन्यत्र निमित्तस्य अनुपादानत्वेऽपि 'परा अस्य शक्तिः' इति प्रतिपन्नकर्तृशक्तिकस्य निमित्तस्यैव ब्रह्मणः सदेव 'ब्रह्म- वनम्' इत्यादिप्रमाणप्रतिपन्नोपादानत्वस्य प्रमाणान्तराबाधितस्य नितरामभ्युप- गन्तुमुचितत्वाच्च । सर्वमेतदभिप्रेत्य भगवता बादरायणेन 'प्रकृतिश्च' इत्यादिभिः सप्तभिः सूत्रैः उपादानवा चिप्रकृतिपदेनैव ब्रह्मोपादानत्वनिर्धारणाच्च अवैदिक एव ब्रह्मणो निमित्तमात्रत्ववादः ॥ 
यच्चात्र आनन्दतीर्थीयं प्रकृत्यधिकरणान्तं समन्वयाधिकरणशेषमधि- करणजातं तच्च विचित्रव्याघातोपहतत्वादसंबद्धमिति सिद्धम् । किं विचार्य वाक्यगतपदमात्रस्य ब्रह्मणि प्रत्येकमवयवार्थसमन्वयोऽध्यायार्थः उत यत्पदार्थ- प्रधानकं वाक्यं सोऽर्थः परमात्मनि न चेत् यदि तात्पर्यलिङ्गषट्कं विरुद्धं स्यात् तदा सोऽर्थः परमात्मैव नान्य इति तत्तद्वाक्यस्य ब्रह्मणि समन्वयः ! आ सूत्रमात्रस्य न्यायनिबन्धनरूपत्वाभावात् यावत्सूत्र गतिविरोधः तत्तद्विषय- वाक्यमात्रस्य स्वरूपानतिरिक्तधर्मक एकमात्रार्थक पर्यायपदसमुदायरूपतया अनन्वितार्थकत्वप्रसङ्गश्च । न चायमाद्यः कल्पोऽनभिमत इति वाच्यम् । 
१८८ 
तर्हि उद्गीथादिशब्दानां सानो द्वितीयभागादिषु प्रसिद्धानामपि अध्यायान्तरे उच्चत्वाद्गीतत्वाच्च उद्गीथः परमात्मेत्याद्यर्थकल्पनस्य निरर्थकत्वप्रसङ्गः ॥ 
द्यितीये आकाशप्राणज्योतिरादिशब्दानां प्रसिद्धार्थकत्वे तात्पर्य लिङ्ग- विरोधवत् त्वदीयप्रकृत्यधिकरणविषयवाक्यस्थ प्रकृतिशब्दस्य परमात्मवाचित्वा- भावे तद्विरोधाभावात् त्वयैव 'अभिध्योपदेश' सूत्रभाष्ये 'मायां तु प्रकृतिं विद्यान्मायिनं तु महेश्वरम्' इति प्रकृतिशब्दस्य महेश्वरातिरिक्तपरत्व एव श्रुत्युपन्यसनाच्च । प्रकृतिशब्दवाच्योऽपि स एवेति निर्धारणस्य अत्यन्ता- 
समञ्जसत्वम् ॥ 
यच्च 'सोऽभिध्या यः प्रज्ञास आनन्द' इति श्रुतेः अभिध्या च स्वरूप- मेवेति निर्धारणमुखेन परमात्मनः प्रकृतिशब्दवाच्यत्वाभिधानं तत् 'मायिनं तु महेश्वरम्' इति श्रुत्यैव प्रतिहतम् । 'सोऽभिध्या' इति श्रुतेः त्वदकल्पितत्वे उपासकाभिध्यादेः ब्रह्मणशरीरत्वेन सामानाधिकरण्येन प्रमाणता । त्वत्+ कल्पितत्वे तु उक्तश्रुत्या प्रागेव गुणगुणिनोर्भेदोपपादनाच्च बाधितैव ॥ 
किं च सूत्रकारैः प्रकृतित्वमेव निर्धार्यते । त्वदुदाहृतप्रतिज्ञादृष्टान्त- विषया श्रुतिस्तु सर्वनामविषयतया प्रवृत्ता । नहि प्रकृतिपदमात्रवाचित्वे निर्धारणीये निरूपकः सामान्यां श्रुतिमुदाहरति । 'नहि घटोऽस्ति न वा' ? इति उक्ते द्रव्यमस्तीति प्रत्युक्तिस्सङ्गता भवति । अतस्तत्सूत्रव्याख्यानमप्यसमञ्जसम् । यदि इहैव सर्वपदवाच्यत्वमुखेन प्रकृतिपदवाच्यत्वं निर्धार्यते तर्हि पूर्वोत्तराधि- करणगणवैयर्थ्यम् । यद्यत्र स्त्रीशब्दा अपि तस्मिन्नेवेति निर्धार्यते तर्हि चकारो व्यर्थः । स्त्रीशब्दानां पुन्नपुंसकशब्दप्रतिद्वन्द्वितया पुन्नपुंसकशब्दपरप्राक्तना- नन्तरसूत्र .... विरहात् । सर्वव्याख्यानाधिकरणवैयर्थ्यं च । शून्य तुच्छाभावादि- शब्दानामपि तत्प्रतिज्ञादृष्टान्तवाक्य सङ्गृहीततया अत्रत्य च शब्दस्य तव तत्संग्राहकत्वावश्यंभावात् ॥ 
१८९ 
अत एव 'साक्षाच्चोभयान्नानात्' इति सूत्रव्याख्यानमप्यसमञ्जसम् । च शब्देन पुरुषग्रहणे आकाशाद्यधिकरणवैयर्थ्यात् । अनेकाम्नानरूपश्रुत्युदा- हरण त्याप्रयोजकत्वाच्च ॥ 
किं च 'पुरुष एव प्रकृतिः' इति पैनिश्रुतौ पुरुषादिशब्दसामानाधि- करण्यस्य शरीरात्मभावनिबन्धनतया तस्याः प्रकृतिशब्दवाच्यत्वप्रतिज्ञाऽननु- गुणत्वं च । प्रकृत्यादिशरीरकत्वेन स्वाधीनप्रकृत्यादिकत्वेन वा प्रकृत्यादिशब्द- वाच्यत्वं न प्रत्येकं न्यायतः शिक्षणीयम् । तात्पर्य लिङ्गोपोइलितशास्त्रयोनित्व- निर्धारणादेव सर्वशब्दवाच्यत्वसिद्धेः । 'पतिं विश्वस्य' 'सर्वस्य वशी सर्व- स्येशानः' 'यस्याव्यक्तं शरीरम्' इत्यादिनैव तादधीन्यादिबोधनमुखेन सर्वनाम्नां गतिः 'विष्णुरेव प्रकीर्तितः' । 'वेदाक्षराणि यावन्ति' इत्यादिभिरेव न्याय- निरपेक्षतया सर्वशब्दवाच्यत्वसिद्धेश्व ॥ 
किं च यस्य शब्दस्य प्रसिद्धश्रुतिगतस्य अन्यपरत्वे तात्पर्यलिङ्ग- विरोधः । तत्परिहाराय स शब्दः परमात्माऽर्थकः इत्येव न्यायनिबन्धनात्मक- सूत्रस्य फलं न तु तस्य तत्तच्छब्दबोध्यत्वप्रकारोऽपि तस्य निरुक्ति- निघण्टवादिनैव सिद्धत्वात् । न ह्यनन्तानां शब्दानां प्रत्येकं तत्तत्पदवाच्यत्वमपि निरूप्यं विवादाभावात् । अन्यथा गर्दभचण्डालसूकरादिशब्दवाच्यत्वमपि सूत्रतः प्रत्येकं निबद्धव्यं स्यात् ॥ 
PREI 
TUPA 
यच्च 'प्रकर्षेण करोतीति प्रकृतिरिति योगाच्च प्रकृतावनुप्रविश्य तां परिणमय्य तत्परिणामेषु स्थित्वा आत्मनो बहुधा धारणात' इति 'आत्मकृतेः तत् व्यभिचरिताप्रयोजकहेतु निबन्धनरूपं 
परिणामात्' इति सूत्रभाष्यम् 
--- 
त्वद्विपरीतफलम् । कुलालकुविन्दादिष्वपि त्वदुक्तयोगार्थसत्वात् । 
अद्य हैष 
आत्मा प्रकृतिमनुप्रविश्य आत्मानं बहुधा चकार 
तस्मात्प्रकृतिः तस्मात् 
१९० 
प्रकृत्याचक्षते 'अविकारोऽपि परमः ' प्रकृतिं तु विकारिणीम्' 'अनुप्रविश्य गोविन्दः प्रकृतिश्चाभिधीयते ' इति त्वदुक्तबालेयश्रुतिनारदीयवचनाभ्यां बोधितोऽनुप्रवेशः । न प्राक्तनसर्वव्याप्तिरूपः । तस्यानेन कालपरिच्छिन्नत्वाव- गमात् । किन्त्वात्मनो बहुधाकरणानुगुणो अपूर्वः स्यात् । सोऽपि यदि जीवे नात्मना साक्षाद्वा । द्वितीये कालपरिच्छिन्नत्वोक्त्ययोगः तस्यात्मनो बहुधा - करणाननुगुणत्वं च । कारणदशा साधारणत्वात् । कार्यानुगुण संबन्धविशेषस्यैव अनुप्रवेशत्वे कुलालादेरपि स एव मृत्पिण्डाद्यनुप्रवेश इति भाल्लवेयश्रुतिरेव तेषामपि मृत्पिण्डादिपदवाच्यत्वं व्यवस्थापयेत् । स्वाधीन वस्तु बहुधाकरणस्यैव स्वबहुधाकरणरूपतया तस्याप्यंशस्य कुलालादिसाधारणत्वात् । अश्वेन ग्राम- मनुप्रविष्टवच्चत् नात्मनो बहुधाकरणसंभवः । तादृशानुप्रवेशस्यात्मनो बहुधा- करणाप्रयोजकत्वात् । जीवानामनेकत्वेऽपि 'एको देवः' इत्यादिना एकत्वेनैव निर्णीतात्मस्वरूपस्य बहुधाकरणमत्यन्तासंबद्धम् । यदि नियन्तृरूपेण बहुधा- करणं त्वद्विवक्षितं तर्हि प्रकृत्यनुप्रवेशः तत्परिणामेषु स्थितिश्चानर्थकः । नियन्तृरूपाणामप्राकृतत्वात् । त्वन्मते दिव्यरूपात्मनोरभेदाभ्युपगमाच्च प्राकृतत्वे 'न भूतसङ्घसंस्थानः' 'न तस्य प्राकृता मूर्तिः' इत्यादिवचनबाधः । यदि पित्रादिरूपमेव प्रत्यक्षपरिदृष्टं तस्य नियन्तृत्वरूपमित्यभिमन्यसे तर्हि 'आत्मानं बहुधा चकार' इति चिदचितोश्शरीरतां परमात्मनस्तदात्मभावं च पुरस्कृत्य तस्य कार्यरूपेण बहुधाभावमेव 'तदात्मानँ स्वयमकुरुत' 'तदनु- प्रविश्य सच्च त्यच्चाभवत्' इत्यादिश्रुतिबोधितं नामरूपव्याकरणायत्तमुक्तविधा- सामपरिहाराय बोधयेत् तर्हि ब्रह्मणः कार्यरूपेण बहुत्वोपयुक्तमेव कार्य- वाक्यश्रुतमेकत्वमिति तदेकार्थी बलेयश्रुतिरपि । त्वदीयतद्विवरणभाष्येण सहभाव्यवस्था विशेषवतः प्रागवस्था वत्वरूपमुपादानत्वमेव ब्रह्मणि प्रपञ्चापेक्षया बोधयेत् । अतस्त्वदुदाहृतश्रुतितद्विषयसूत्रताप्यवाक्यैरपि बाधिता । ब्रह्मोपा- दानत्वा सहनकृता बद्रीतिः ॥ 
ए 
१९१ 
अत एष एव पुरुषः एष प्रकृतिरेष आत्मा एष ब्रह्मलोकः एष आलोकः योऽसौ हरिः विश्वरूप:' इति पैनिश्रुतिरपि अन्नरसमय पुरुषादि- शरीरकतथा तत्पदवाच्यतां न्यायनैरपेक्ष्येणैव बोधयतीति तदन्तर्गतप्रकृतिपद- मात्रवाच्यत्वं सूत्रनिबद्धन्यायेन नेह निरूपणीयमवशिष्यते । यद्यस्मिन्नध्याये तत्तत्पदवाच्यत्वमेव सूत्रकाराभिमतं स्यात् तत्तत्पद प्रवृत्तिनिमित्तमेव तत्तदधि- करणसूत्रेषु निबद्धव्यं स्यात् ॥ 
'योनिश्व हि गीयते' इति सूत्रं नितरां व्यर्थम् । त्वन्मते योनिशब्दस्य कारणमात्रार्थकतया कारणत्वस्य जन्मादिसूत्र एव निर्णयात् । स्त्रीत्वमत्र निर्णीयते इति च न भव्यम् | 'ब्रह्म ब्रह्मदासा ब्रह्ममा कितवा उत' 'स्त्रियो ब्रह्म उत वा पुमान् सर्वं खल्विदं ब्रह्म' इत्यादिनैव स्वाधीन सर्वकत्वेन सर्वत्वस्यान्यत्र सिद्धौ तत्रैव स्त्रीत्वस्यापि सिद्धेः । असिद्धौ अत्रापि 'न स्त्री न पुमान्' इति श्रुतिबलेन तदसिद्धिरेव । योनिशब्दस्य स्त्रीशब्दपर्यायत्वाभावेन च अत्र विशिष्य न तत्सिद्धिः ॥ 
1 
यच्च 'सूतिमव्यवधानेन स्त्रीत्वमाहुर्मनीषिणः' इति ब्रह्माण्डवचनतयोक्तं तदप्यण्डान्तर्गतकार्येषु तस्य तदभावात् प्रत्यक्षेण शब्देन च व्यवधानोपलम्भात् बाधितम् । अण्डकारणत्वेन चेत् तत्त्वं अग्नित्वेन अनुष्णत्ववादवत् अपहसितम् । अण्डान्तर्गतापेक्षया तस्य बाधात् । भाष्ये द्वारपदं च व्यर्थम् । उत्पत्ति- हेतुत्वमित्येव तदुक्तिसंभवात् । घटादिकं प्रति कुलाला देरप्यव्यवधानेन उत्पत्तिहेतुतया स्त्रीत्वप्रसङ्गश्च । 'यदि पञ्चम्यामाहुती' इत्युक्त पुरुषादिवचस्त्वा- नुगुणावस्थत्वमेव उत्पत्तिः । तस्य तथोत्पत्तिद्वारभूतपृथिव्यादिषु स्त्रीत्वाभावेन तद्वाचिशब्दावाच्यत्वप्रसङ्गः । अत इत्थं सर्वविधासामञ्जस्योपहृतत्वात् आनन्द- तीर्थीयं प्रकृत्यधिकरणं न सूत्रकाराभिमतम् ॥ 
१९२ 
तथा सर्वव्याख्यानाधिकरणमपि नहि शून्यतुच्छ भ्रष्टपतित चण्डालामङ्गल- पातः हेयादिपदवाच्यत्वव्यवस्थापनेन ब्रह्मणि कश्चिदतिशयो लभ्यते । येनाय- मानन्दतीर्थः ब्रह्मणि अतिशयाधायकस्स्यात् । न च यत्र क्वचिच्छक्यत्वादिकं तदधीनमित्येव शून्यादिशब्दवाच्यत्वमपीति भगवति कल्याणैकताने तद्व्यवस्थाप- नार्थमिदं सूत्र प्रवृत्तम् । अतः स्वकल्पितासंबद्धमतानुगुणतयैव तदनुगुणाति- हेयश्रुतिकल्पनमुखेन सर्वमिदं सूत्रजातं स्वानर्थावहतयैवान्यथेत्थं योजितमिति अलम् अलक्ष्यलक्षकनिरसनप्रपञ्चन । एवं चिदचिद्विशिष्टं ब्रह्म जगदुपादानम् इत्यस्य न किंचिद्वाधकमिति ॥ 
इति श्रीमत्प्रथमपरकालमहादेशिक विरचिते विजयीन्द्रपराजये जगद्ब्रह्मणोः उपादेयोपादानभावासहनवादभङ्गो विंशः 
कमाली 
हाल 
FPA FR F 
