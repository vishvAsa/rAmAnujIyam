+++
title = "१२ वर्णात्मक-शब्द-द्रव्यत्वम्?"

+++

अथ द्वादशो वादः

इत्थं परमते निरसनीय-द्रव्याद्रव्य-भेदम् अनुरुध्य प्रसक्तान्य् अपि निरस्तानि निरसनीयानि । इत्थम् अ-द्रव्य-भिन्नं द्रव्यं प्रकृतिः कालो जीवः ईश्वरः धर्म-भूत-ज्ञानं नित्य-विभूतिश् चेति षड्-विधम् एवेति सिद्धान्तम् अ-सहमहानेन — "द्रव्यं षड्-विधम्"[[??]] इत्य् अ-युक्तं वर्णात्मक-शब्दादेः द्रव्यान्तरस्य सत्त्वात् "यस्य वेदाः शरीरम्" इति वेदानां ब्रह्म-शरीरतोक्त्या द्रव्यत्व-सिद्धेः । त्वन्-मते अ-द्रव्यस्य शरीरत्वायोगात् । न च तेषां शरीरत्वं गौणं, पृथिव्यादीनाम् अपि तथात्वापातात् । "तस्य प्रकृति-लीनस्य" इत्य् अत्र "सर्व-वेद-प्रकृतिः ओंकारः" इत्य्-आद्य्-अर्थं वदता त्वया वर्णेष्व् अपि द्रव्यत्वस्य अभ्युपगन्तव्यत्वाच् च । न च तत्र प्रकृति-शब्दितोपादानत्वं गौणम् इति वाच्यम् । "मायान्तु" इत्य्-आदाव् अपि तथात्वापातात् ॥

वस्तुतस् तु वर्णात्मक-शब्दानां नित्य-सर्व-गतत्वेन द्रव्यत्वं दुर्वारम् । "वाचा विरूप-नित्यया"  

> यावद् ब्रह्म-विष्ठितं तावती वाक्

इत्य्-आदि-श्रुतेः इति यद् उक्तं तद् अ-युक्तम् । अन्-एक-श्रुत्य्-आदि-बाधितार्थेष्व् अ-निरूपकस्य एक-भ्रम-जनकैक-श्रुति-मात्रेण वस्तु--स्व-रूपान्यथा करणायोगात् [[??]]। अन्यथा त्वदीय-भाष्ये 

> श्रुतीनां युक्ति-सहित-श्रुति-विरोधापाकरणार्थे द्वितीयस्य चतुर्थे पादे "प्राणा नित्या" इति काषायण-श्रुतौ प्राणानाम् अन्-उत्पत्ति-श्रवणे ऽपि "एतस्माज् जायते प्राण" इति श्रुति-बलात् "तथा प्राणा" इति सूत्रे प्राणानाम् उत्पत्ति-निर्धारणं "गौण्य्-अ-सम्भवात्"[[??]] इति सूत्रेण 
>
>> प्राणानाम् अ-नादित्व-श्रुतिर् गौणी
>
इति निर्धारणं च अ-समञ्जसं स्यात् । तथा "नित्यं मनो-ऽनादित्वात्" इति गौपवन-श्रुतौ मनसः स-युक्तिकान् उत्पत्ति-श्रवणे ऽपि "तत्-पूर्वकत्वाद् वाच" इति सूत्रेण 
>
>> एतस्माज् जायते प्राणो मनस् सर्वेन्द्रियाणि च
>
> इति श्रुति-बलेन मनसि नानुत्पत्तिर् युज्यते

इति निर्धारणम् अन्-उचितं स्यात् ॥

[[P123]]

तथा 

> वाग् वा नित्या न ह्य् एषोत्पद्यते 

इति पौष्यायण-श्रुतौ वाग्-इन्द्रियानुत्पत्ति-श्रवणे ऽपि "तत्-पूर्वकत्वाद् वाच" इति सूत्रेण 

> तस्मान् मन एव पूर्व-रूपं वाग्-उत्तर-रूपम्

इति मनः-पूर्वकत्वाद् वाचः अन्-उत्पत्तिर् इत्य् उक्तिर् अ-युक्तं स्यात् । तथा "दिवि चक्षुर् आततम्" इति चक्षुरादीनां व्याप्ति-श्रवणे ऽपि "अणवश् च’ इति सूत्रेण 

> अणुमिः पश्यति अणुमिः शृणोति

इति कौण्डिन्य-श्रुतेः 

> तद् यथा अणु, नश् चक्षुः प्रकाशे व्याततम् एवम् एवास्य पुरुषस्य प्रकाशो व्याततः अणुर् ह्य् एष पुरुषो भवति

इति शाण्डिल्य-श्रुतेश् चक्षुरादेर् अणुत्व-निर्धारणम् अन्-उपपन्नं स्यात् ॥

तथा द्वितीयस्य तृतीये पादे "गौण्य्-अ-सम्भवात्" इति सूत्रेण "आत्मन आकाशस् सम्भूत" इति बहु-श्रुति-बलात् "अनादिर् वा ऽयम् आकाश" इत्य् आकाशानुत्पत्ति-श्रुतिर् गौणी इत्य् अपि निर्धारणम् अन्-उपपन्नं स्यात् । तस्मात् तथा वर्णात्मक-शब्दस्य शरीरत्व-प्रकृतित्व-नित्यत्व-विभुत्वादि-श्रुतयश् च गौणाः । "तस्य प्रकृति-लीनस्य" 

> ऋचस् सामानि जज्ञिरे । छन्दाँसि जज्ञिरे तस्मात् । यजुस् तस्माद् अजायत ।

> तथा तेभ्यस् तपस्-तेपानेभ्यः त्रयो वेदा अजायन्त । अग्ने ऋग्-वेदः । वायोर् यजुर्-वेदः । आदित्यात् साम-वेदः ।

इति बहुधा वर्णात्मक-शब्दोत्पत्ति-श्रवणात् । भेद-नित्यत्व-श्रुतिर् गौणी समानानुपूर्वीकत्व-मात्रार्थकत्वात् तस्याः ॥

किं च शाब्दिकैर् वेद-लक्षण-परैश् च "व-कारस्य[[??]] दन्तोष्ठम्" इत्य्-आदिना वर्णानाम् उत्पत्ति-स्थान-विशेष-निर्धारणात् इदानीम् उत्पन्नो गकारः नष्टो गकारः इति प्रत्ययात्, स्व-सत्ता काल एव[[??]] उपलब्धि--स्व-भावानां वर्णानाम् अन्-उपलब्धेः । स्वाभावम् आदायैव उपपादनीयतया ब्रह्म--स्व-रूपवत् विभुत्वे तद्-अ-योगेन ब्रह्मणा व्याप्त-प्रकृति-तत्-कार्येषु अ-योग्येषु तिर्यगादिषु च तद्-बाधाच् च । विभुत्व-श्रुतिर् अपि सत्यां सामग्र्यां तद्-उत्पत्ति-सम्भव-परा ॥

[[P124]]

अत एव अभिव्यक्तिर् एव वर्णानां नोत्पत्तिर् इति वादो ऽपि भग्नः । स एवायं ग-कार इति प्रत्यभिज्ञा ऽपि समान-ताल्व्-आदि-जन्यत्व-कृता । अन्यथा पूर्वोत्तर-ग-कारयोः तारत्व-मन्दत्व-परुषत्वादि-विरुद्धानन्द-विशिष्टतया श्रोत्र-ग्राह्यत्वानुपपत्तेः । तारत्वादि-व्यञ्जक-धर्म एव न वर्ण-धर्म इति सर्व-सम्प्रतिपन्नम् । तस्मात् न नित्यत्व-विभुत्व-श्रुति-बलात् वर्णात्मक-शब्दस्य द्रव्यत्व-सिद्धिः । नापि शरीरत्व-श्रुति-बलात् तस्यापि शब्दत्वेन अन्यतर-भूत-संसृष्ट-भूत-पञ्चकान्यतम-धर्मत्वावश्यं भावात् । तच् च ध्वन्य्-आत्मक-शब्दवत् गुणत्वेनैव ॥

अत एव वायोः षड्-जादि-स्वर-गुणकत्वम् । 

> वेणु-रन्ध्र-विभेदेन भेदः षड्-जादि-संज्ञितः ।  
अ-भेद-व्यापिनो वायोः

इत्य् अनेन यथा प्रतीयते तथा 

> तस्य महतो भूतस्य निःश्वसितं एतत् यद् ऋग्-वेदः साम-वेदः 

> नमस्ते वायो । त्वम् एव प्रत्यक्षं ब्रह्मासि

इति वायु-विशेषस्य ब्रह्म-गुणकत्वम् आम्नायते । तद्-गुण-सारत्व-निबन्धनो ह्य् अयं तद्-व्यपदेशः ॥

अत एव हि सर्वैर् अपि नाभि-देशान् निर्गत एव वायु-ताल्व्-आदिर् अयान[[??]]-विशेष-सङ्घट्ठनात् तत्-तद्-वर्ण-रूप-गुण-विशेषण-सङ्घट्ठनात् तत्-तद्-वर्ण-रूप-गुण-विशेष-विशिष्टतया परिणत इत्य् उपलभ्यते ॥

अत एव वेणु-वीणादाव् अपि संयोग-विशेषाद् वायु-विशेषो वर्ण-विशेष-गुणक उपलभ्यते । अत एव भूत-पञ्चकम् आदाय विशेष एव वर्णात्मक-शब्दोपलब्धिः । तस्मात् ध्वन्य्-आत्मकवत् वर्णात्मको ऽपि शब्दः भूत-पञ्चकान्यतम-गुणः "त्वम् एव प्रत्यक्षं ब्रह्मासि" "निःश्वसितम् एतत्" इति सामानाधिकरण्यं तयोः कार्य-कारण-भावात् गुण-गुणि-भावाच् च रक्तः पट इतिवत् वर्णात्मक-शब्दोपलब्धेः वाय्व्-अन्वय-व्यतिरेकानुविधानात् रक्त-शब्दवद् एवात्र वेद-ब्रह्म-शब्दव् अपि तद्वद् वाय्व्-अर्थकौ ग्राह्यौ ।

[[P125]]

""
""
""

१२६ 
अन्यथा सामानाधिकरण्यनिर्वाहात् वर्णात्मकशब्दोऽपि शब्दत्वेन ध्वन्यात्मक- शब्दवत् गुणसामान्यवत्त्वे सति तग्राहकेन्द्रियमात्रग्राह्यत्वात् ॥ 
अत एव ‘त्वमेव प्रत्यक्षं ब्रह्मासि' इत्यादिश्रुत्या वेदसामान्यकारणत्वेन प्रमितो वायुः वेदविशेषं प्रत्यपि हेतुरान्नायते । 'वायोर्यजुर्वेदः' 'अमे ऋग्वेद' 'अदित्यात्सामवेदः' इत्यग्न्यादिदेवताऽधिष्ठितत्वात् वायोः तत्तद्वेदोत्पत्त्यर्थः । 
एवं च वर्णात्मकश्शब्दो वायुगुगः, ध्वन्यात्मकस्तु पञ्चानामपि भूतानाम् । अत एव शब्दत्वेनैव भूतपञ्चकगुणत्वं भगवत्प्रणीततया भगवत्- प्रतिपादकतया च सात्विकत मे श्रीवराहेप्रपञ्चि तवेदतुल्यप्रामाण्यश्रीपाञ्च- रात्रस्थायां पाद्मसंहितायां ज्ञानपादे पञ्चमेऽध्याये 'प्रभवन्ति यतो लोकाः प्रलयं यान्ति यत्र च । भगवंस्तदशेषेण ज्ञातुमिच्छामि शंस मे ।। ' इति चतु- र्मुखकर्तृकसामान्यप्रश्नस्य भगवतैवोक्त विशेषो तरे - 'प्रकृतिस्त्रिगुणा ब्रह्मन् अनादि- रविनाशिनी । पुरुषाधिष्ठिता सुते स्थावराणि चराणि च ॥ गुणसाम्यात्मन- स्तस्मात्पुरुषाधिष्ठितात्पुनः । अजायत महत्तत्वं त्रिविधं त्रिविधैर्गुणैः ॥ अहङ्कारस्ततो जातः तस्य तिस्रो विधास्स्मृतः । वैकारिकस्तैजसश्च भूतादि- श्चेति ता विधाः ।। वैकारिकादहङ्कारात्सात्त्विकात्पञ्च जज्ञिरे । ज्ञानेन्द्रियाणि पञ्चैव राजसात्तैजसात्पुनः । कर्मेन्द्रियाणि भूतानि भूतादेस्तामसादथ || शब्द- तन्मात्रमभवत्तच्चाकाशमजीजनत् ॥ स्पर्शमात्रं तथाऽऽकाशात्तस्माद्वायुरजायत । रूपमात्रै तथा वायोः तस्मादग्निरजायत || रसमात्रमजन्यमे स्तस्मादापः प्रजज्ञिरे । गन्धतन्मात्रमच्योऽपि गन्धमात्राचतो मही ॥ इत्यादिना अन्तस्थतन्मात्रे- न्द्रियसृष्टिकां भूतसृष्टिमुक्तत्वा 'शब्दैकगुणमाकाशं शब्दस्पर्शगुणोऽनिलः । शब्दस्पर्शी तथा रूपं तद्वानग्निरुदाहृतः ॥ शब्दस्पर्शो रसो रूपं चातुर्गुण्य- म स्मृतम् । शब्दस्पर्शो रसो रूपं गन्धः पञ्चगुणा मही ॥ इति शब्द- सामान्यस्य भूतपञ्चकगुणत्वं विस्पष्टमुक्तं भगवतैव 
१२७ 
-तत्र वायोर्वर्णात्मक शब्दो गुणः इतरेषामपि भूतानां वायुसाहित्य एव ध्वन्यात्मकशब्दगुणकत्वमपि । तत्र वायुविशेषस्य वर्णात्मक गुणकत्वममि- प्रेत्यैव - 'त्वमेव प्रत्यक्षं ब्रह्मासि' 'निःश्वसितमेतत् यहम्वेदः अग्ने ऋग्वेदः वायोर्यजुर्वेदः आदित्यात् सामवेदः' इत्यादिश्रुतयो वर्णात्मकशब्दगुणकवा युत्वेन कार्यत्वं वायुविशेषत्वेन कारणत्वं च पुरस्कृत्य प्रवृत्ताः ॥ तथा च इत्थं गुण- भूतवर्णात्मकशब्दस्य 'यस्य वेदाः शरीरम्' इति श्रुतिः युगचतुष्टयाभिमानि- देवतावत् भगवत्पादपीठतयाऽन्वितवेदचतुष्टयाभिमानदेवताचतुष्टयस्य भगव- च्छरीरत्वपरा । ' यथा 'तं पृथिव्यब्रवीत् — आपो वा अकामयन्त ।' 'ते हेमे प्राणा अहं श्रेयसे विवदमाना ब्रह्माणं जग्मुः' इत्यादयः । न यथा श्रुतार्थकाः । किंतु अभिमानिदेवतापराः ॥ 
वीरग 
अत एव पाद्मे चर्यापादे भगवत्पीठाराधनप्रकरणे युगचतुष्टयवत् वेदचतुष्टयस्य च पुरुषाकृतित्वेन च भगवत्पादपीठतयाऽन्वितत्वमाम्नायते । 
॥ युगश्चतस्रः पूर्वाद्याः तत्या वेदाश्चतुष्टयाः । 
चतुर्भुजा सिंहवक्त्राः सिताः पूर्वेऽरुणाः परे ॥ 
EPPER 
इति प्रथमश्रुतोऽप्ययं वेदशब्दः चरमश्रुतशरीरत्वानुपपत्त्या तदभिमानिदेवता- पर इति । अयमर्थो न्यायसिद्धः । 'छन्दोऽभिधानान्नेति चेन्न तथा चेतोऽर्पण- निगमात् -' इति सूत्रे 'गायत्री वा इदं सर्वम्' इति वाक्यस्थप्रथमश्रुत- गायत्रीशब्दस्य गायत्रीछन्दसि प्रसिद्धिप्रकर्षवतोऽपि छन्दोमात्रे 'इदं सर्वम्' इत्यनन्तरश्रुतसर्वात्मकत्वस्यानुपपत्त्या ब्रह्मपरत्वमेव न तदर्थकत्वमिति त्वदीय- 
तत्सूत्रभाष्येऽपि 
195 1.150FPE FI - 'सर्वछन्दोऽमिधा ह्येष सर्ववेदाभिधो हासौ । 
सर्वलोकाभिधो ह्येष तेषां तदुपचारतः ॥ ' 
१२८ 
इति वामनवचनमपि विलिख्य इत्थं निर्धारणात् नैतावता उपसंहार प्राबल्य- सिद्धिर्मांध्वस्य । शरीरत्वं द्रव्यत्वलिङ्ग सर्वात्मकत्वं ब्रह्मत्वलिङ्गं श्रुतिलिङ्गयो - र्विरोधेन 'आनर्थक्यप्रतिहतानां विपरीतं बलाबलम्' इति न्यायात् । लिङ्गमेवेदं 
• श्रुतिभ्यां प्राबल्यमिति व्यवस्थापनात् । एकवाक्यस्थ समभि- व्याहृतपदयोः उपक्रमोपसंहार भावोऽप्युपक्रमाधिकरणरीतिविरुद्धः । तस्मात् शरीरत्वश्रुतिरूपलिङ्गबलादपि न वर्णात्मकशब्दस्य द्रव्यत्वसिद्धिः । नापि प्रकृति- पदश्रुतिरूपलिङ्गबलात् द्रव्यविषयक प्रकृतिपदस्यैव उपपादनार्थकत्वेन प्रकृति- बलादेव उपादानत्वासंभवात् अन्यथा प्रकृतित्रद्विकृतिः कर्तव्येति चोदककर्मणोः प्रकृतिविकृतिपदश्रवणात् । उपादानोपादेयभावप्रसङ्गः । अजहत्स्वस्वभावत्वा- भिप्रायेण । 'प्रकृतिं स्वामवष्टभ्य' 'संभवाम्यात्ममायया' इत्यादावपि प्रकृति- शब्दप्रयोगात् । तस्मात् 'वेदादौ' इति मन्त्रेऽपि अकारेऽपि प्रकृतिशब्दो नोपादानात्मकः । गुणेषु परस्परमुपादानोपादेयभावायोगात् । किंत्वौपचारिकः । अकारात्मकवर्णरूपशब्दगुणकवायुशरीरकत्वात् । परस्मात् ब्रह्मणः प्रणवात्मक- शब्दगुणकवायुशरीरकब्रह्मण उत्पत्त्या 'तस्य प्रकृतिलीनस्य' इत्युक्तिः ॥ 
1 
अत एव 'भूरित्येव ऋग्वेदादजायत । भुव इति यजुर्वेदात् सुवरिति सामवेदात् तानि त्रयाण्यभ्यवपतत् । तेभ्योऽभितप्तेभ्यः त्रयो वर्णा अजायन्त अकारउकारमकार इति' इति श्रुतिरप्युपपन्ना || 
1 
अत एव 'अकारं चाप्युकारं च मकारं च प्रजापतिः । वेदत्रयान्निर- बृहद्भूर्भुवस्सुवरित्यपि ॥ इति प्रजापतिशब्दवाच्यात् परस्माद्ब्रह्मण एव अकाराद्युत्पत्तिर्युक्तमिति उपवर्णिता । तथा अकारात्मा हि ऋग्वेदः उकारात्मा यजुः श्रुतिः । सामवेदादुकारात्मा अनुस्वारो ह्यथर्वणः ॥ ' इति सामानाधि- करण्यलब्धकार्यकारणभावोऽप्युक्तविधयैव वर्णनीयः । एवं ध्वन्यात्मकशब्देऽपि 
१२९ 
अव्यक्तपरिणामविशेषशरीरकः परमात्मैव पूर्वावस्थया कारणतामुत्तरावस्थया कार्यतामनुभवतीति स एव कारणभूतः । उभयत्राप्युपादानोपादेयभावः तत्तदवस्थद्रव्ययोरेवेतीह तद्गतोपादानत्वस्य तद्गुणे उपचारमात्रशब्दस्यावस्था- वत्वाभावेनाद्रव्यत्वात् । तारत्वादि च तारगकारादेरेव असाधारणो धर्मः । न तस्य कदाऽपि मन्दत्वम् । मन्दस्यापि न तारत्वमित्येकत्र कालभेदेन तयोरप्रसक्त्या तारत्वादेर्नावस्थात्वम् । येन तेनावस्थावत्त्वेन द्रव्यत्वं प्रसज्येत । न हि रूपादिर्गुणः । आतपादिना कालतश्च आपाततः उत्कर्षापकर्षयोर प्रसङ्गतः तेषामवस्थावत्त्वाभावादद्रव्यत्वमेव । एवं ध्वन्यात्मकशब्देऽपि शब्दाच्छब्दान्त- रोत्पत्या अद्रन्यत्वमेव । उच्च नीचत्वमेव । उच्चत्वनीच त्वयोनैकशब्दान्वय इति नावस्थावत्त्वोपपादनसंभवः । एवं वर्णात्मकशब्दस्य प्रकृतित्वोक्तेः औपचारिकत्वमेवेति सिद्धेऽपि स्वसिद्धान्ते कविकथककण्ठीरवः प्रौढवाद- मवलम्ब्य न्यायसिद्धाञ्जने स्वसिद्धान्तमेव प्रतिष्ठापयितुं वर्णानामुपादानत्वादि- यथार्थ एवेति वा काल्पनिक इति वा दृष्टिविधिरिति वा उपचार इति वा 
FIF 

\#1195 १ 
UPPERIOREST 
P 
तत्तन्मतभेदान्युपन्यस्य एवं स्थिते पञ्चमः पक्ष उच्यत इत्यप्यनुगृहीतवान् । क्वचिद्याथार्थ्य क्वचिद्धान्तिः क्वचित् दृष्टिविधिः क्वचिदुपचारश्चति तस्य पक्षस्य उपपत्तिरप्युक्ता । अबाधिते प्रथमः बाधिते निर्मूले च द्वितीयः । 'ओमित्येत- दक्षरमुद्गीथमुपासीत' इत्यादिवत् प्रणवाद्यक्षरं सर्ववर्णोपादानत्वेन उपासीत इत्यादिध्यानविधौ सति प्रायशस्तृतीयः बाधिते समूले संबन्धशालिनि चतुर्थ इति द्रव्य एवोपादानत्वादियथार्थः अबाधितार्थत्वादिहेतुबाधादेव न प्रथमः । इत्यबाधिते प्रथम इत्युक्तेः । आदिपदाच्छरीरत्वग्रहः अत्र च शब्द- मात्रस्य गुणत्वपरया पाद्मसंहितया त्वमेव प्रत्यक्षं ब्रह्मासि' इति सामा- नाधिकरण्ये अन्यथाऽनुपपत्त्या च बाधात् 'तस्य प्रकृतिलीनस्य' इत्यादिभिः समूलत्वात् दृष्टिविध्यदर्शनात् । संबन्धशालित्वाच्च पारिशेष्यात् अकारादौ 
17 
१३० 
प्रकृतित्वादिवाद औपचारिक एवेति न प्रत्यक्षं तत्र प्रमाणम् । योग्यानुप- लब्धिबाधिते तदप्रसरात् । नाप्यनुमानम् । तद्व्याप्यलिङ्गाभावात् । नापि क्रमिकाणामाशुतरविना शिनाम् अर्थप्रत्यायकत्वानुपपत्तिः । शब्दस्फुटीकरणेऽपि उक्तविधवर्णादरसामर्थ्यात् । येनोपायेन तैरेव शब्दस्फुटीकरणं तेनैव लाघवा- दर्थप्रत्यायकत्वसंभवाच्च । अत एव अर्थप्रतिपादकत्वेन व्याकरणव्युत्पन्ना एक- बुद्धिग्रहेण सङ्घीभूता वर्णा एव पदं तेनैव एकार्थप्रत्ययः । अतो नाथपत्ति- रपि स्फोटे प्रमाणम् ॥ 
किं च अनभिव्यक्तस्यैव स्फोटस्य वर्णाद्युपादानत्वे सर्वत्र सर्वदा च वर्णपदवाक्यश्रवणप्रसङ्गेन श्रुतवर्णाद्यभिव्यक्तस्य वर्णाद्युपादानत्वोक्तेरसंबद्धत्वेन वैपरीत्यप्रसंगेन च अन्योन्याश्रयाच्च असंगत एव स्फोटवादमवलम्ब्यापि शब्दस्य द्रव्यत्ववादः । एतेन पदादर्थं प्रतीम इत्येकत्वेन शब्दप्रतीत्या एकः शब्दः स्फुय्यते इति कल्पनमप्यपास्तम् । एकबुद्ध्यवसितत्वक तैक्यमादाय पदादर्थ प्रतीम इत्येकत्वेन शब्दप्रतीत्युपपत्तेः । 'शब्दब्रह्मणि निष्णात' इत्यपि ऋगादिभेदभिन्नप्रत्यक्षशब्दराशिमेवाभिधत्ते । वर्णेषु शब्देषु च या अर्थाव- बोधनशक्तिः सैवार्थप्रकाशकत्वात् स्फोटः तस्याः भगवदधीनत्वेन भगवति 'स्फोटस्त्वं वर्णजुष्ट' इति भारतोक्तिश्च । अतः स्फोटे प्रमाणाभावात् तन्मुखेनापि वर्णात्मकशब्देन प्रकृत्यादिपदमुख्यतेति अनुपादानत्वादवस्थावत्त्व- विरहात् संयोगरहितत्वात् सामान्यवत्त्वे सति ध्वन्यात्मकशब्दवत् बाकेन्द्रिय- ग्राह्यत्वाच्च वर्णात्मकश्च शब्दोऽपि अद्रव्यमेवेति उक्तविधया द्रव्यषाविध्योक्तेः न किंचिदपि बाधकमिति दिक् ॥ 
इति श्रीमत्प्रथमपरकालमहादेशिकविरचिते विजयीन्द्रपराजये 
वर्णात्मकशब्दद्रव्यत्ववादभङ्गो द्वादशः 
TI 
१३१ 
