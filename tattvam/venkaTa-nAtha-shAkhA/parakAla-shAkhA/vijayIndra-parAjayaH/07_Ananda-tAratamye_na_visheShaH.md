+++
title = "०७ आनन्द-तारतम्ये न विशेषः"

+++
विशेषाभ्युपगमेन सावयव-जीव--स्व-रूप--तारतम्य-कृत-मुक्तानन्द-तारतम्य-वाद-भङ्गः॥

अथ सप्तमो वादः

ॐ यद् अपि मतं — ज्ञानानन्दादि-रूपा जीवांशः परस्परम् अ-भिन्नाः जीव-भावम् आसादयन्तः भगवत्-सङ्कल्पायत्तेन विशेष-नाम्ना प्रदाथेन प्रशासितांशानैकत्व-कृत--स्व-गत--भेद-प्रसक्तयः अंश-भूयस्ता-प्रसञ्जित--स्व-रूप-भूमानः[[??]] तद्-आपादित-भेद-व्यवहार-मात्र-विषय--स्व-रूपाभिन्न--ज्ञानानन्दाद्य्-उत्कर्ष-लब्ध-चतुर्-मुखादि-संज्ञाः संसृताव् इव मुक्ताव् अपि ज्ञानानन्दाद्य्-अल्पांश-भाग्भ्यो ऽन्येभ्यः क्षुद्र-जीवेभ्यः महान्तम् आनन्दं स्व-रूपाभिन्नम् अनुभवन्तीति निर्बाधम् इहेव मुक्ताव् अप्य् आनन्द-तारतम्यम् इति । तद् इदम् अत्यन्तासम्बद्धम् । विचित्र-व्याघातोपहतत्वात् । तथा हि अंशी कश्चिज् जीवः तस्यांशाः केचनेति विभागो ऽस्ति, न वा ? आद्ये किम् एतैर् अंशैः? तेनैव शरीर-धारण-सम्भवात्, अंशाभ्युपगमो निरर्थकः । द्वितीये जीवांश इत्य् उक्ति-व्याघातः । परैः पृथिव्यादि-परमाणु-पुञ्जत्वोक्तिवत् अवयव-पुञ्जा जीव एव इत्य् उक्तं स्यात् । तथा ऽपि अवयवानां परस्परम् अ-भेदः किं निबन्धनः ? यदीश्वर-सङ्कल्प-मात्र-निबन्धनः तर्हि किम् अनेन विशेषेण ? यदि विशेष-निबन्धनः, तर्हि स विशेषः किं प्रत्यवयवं भिन्नः उत द्वित्ववद् एक एव ? आद्ये स्वतो भिन्नावयवानां स्वयम् अपि परस्परं भिन्नः तेषां कथम् अ-भेदम् आदध्यात् ? गुण-गुण्यादौ भेद-व्यवहाराधायकस्य वा कथम् इह अ-भेदाधायकत्वम् [[??]] ? द्वितीये न क्वचिद् अपि पर्याप्त-वृत्तिक इति स्वाश्रययोर् अ-भेद-साधक-द्वित्वादिवत्, अयम् अपि नाभेदम् अवयवानाम् आदध्यात् । यदि स्व-रूप--धर्मत्वेन स्व-रूपाभिन्न एव विशेषः स्व-पर-निर्वाहकत्वात् स्वस्य स्वाश्रय-भेदम् अवयवानां परस्पर-भेदं च प्रत्याययतीति मतं — तद् असत् । स्व-रूपाभिन्नस्य विशेषस्य स्व-रूपानिर्वाह्यावयवानेकत्व-तद्-अ-भेदयोः विरुद्धयोः निर्वाहकत्वाद्योगात् । गुण-गुणि-स्थले भेद-कार्य-करतया[[??]] विशेषः भेद-प्रतिनिधिर् इति ब्रूषे । जीवावयवेषु अ-भेद-कार्य-करणार्थम् अ-भेद-प्रतिनिधिर् अपीत्य् अभिदधासीति महद्-इदं साहसम् । विशेषेणैव भेदाभेद-विरोधो ऽपि शमयितुं शक्य इति चेत् तर्हि अनेनैव सप्त-भङ्गी-विरोधो ऽपि शमयितुं शक्य इति जितं जिनैः । तथा सद्-विलक्षणत्वासद्-विलक्षणत्वयोर् अपि विरोध-शामको ऽयं स्याद् इति जितं प्रपञ्च-मिथ्यात्ववादिभिर् अपि ।

[[P104]]

- 
किंच जीवात्मन्यच्छेद्यत्वनित्यत्वाणुत्वनिरवयवत्वा दिग्राहकप्रमाणेषु जागरूकेषु कथं जीवस्य सावयवत्वकल्पनम् ! तत्र श्रुत्याद्यभावात् । किंच भेदप्रयुक्तव्यवहारमात्र संपादकतया त्वयेप्यमाणो विरोधः एकत्वानेकत्वरूपार्थ- संपादकोऽपि यदि स्यात्, तर्हि स्वसिद्धान्तविरोधः । गुणगुणिनोरवयवावय- विनोम्संबन्धस्य तत्प्रयुक्ताश्रयाश्रयिभावसंबन्धस्यापि प्रसङ्गात् । 
न चायं त्वन्मतेऽङ्गीक्रियते । 'अस्मत्पक्षे गुणाद्याश्च तद्वन्तो हि विशेषतः । ' इत्यनु- व्याख्यानकारिकाखण्डस्य 'तद्वन्त' इत्यस्य विवरणे न्यायसुधायां 
' भेद- संबन्धकार्यकरो हि विशेष इति भेदसंबन्धप्रतिनिधित्वाविष्करणेन गुणगुणिनोः भेदस्येव संबन्धस्यापि प्रख्यातत्वात् । ब्रह्मधर्माणामभेदे धर्मधर्मिभावेन युक्त इत्याशङ्कापरिहारार्थे ' उभयव्यपदेशात्त्वहि कुण्डलवत्' इति त्वदीयाधिकरणे विशेषबलेनैव तत्समाधानस्य कृतत्वात् । अन्यथा हि संबन्धेन धर्मधर्मिभावो हि वर्खेत, समुदायिनिराकरणस्थले गुणगुण्यादीनां संबन्धो नास्तीति व्यव- स्थापनात् । अयं पटः एतत्तन्तुसंबद्धः एतदाश्रितत्वात् एतदाश्रिततृणादिवत् 
• इत्यनुमानस्य न्यायसुधायां स्वरूपासिद्ध्या दूषितत्वाच्च । अनन्यत्वात् नानवस्थाभेदो नाशो भवेत्तथा ' इति पूर्वोक्तकारिकोत्तरार्धव्याख्याने न्याय- सुधायां यथा भेदसाधकानां व्यपदेशभेदादीनां विशेषाश्रयेणैव अन्यथासिद्धि- रुक्ता । तथा सत्यपि तस्मिन् असत्त्वस्यापि विशेषेणैव निर्वाहः क्रियतां किमवयवावयविभेदाभ्युपगमेन ॥ 
- 
मैवम् विशेषस्य भेदकार्यव्यवहारमात्रनिर्वाहकत्वेन असत्वं प्रत्य- निर्वाहकत्वात् । सकलभेदकार्यकरत्वे विशेषो भेद एव न प्रतिनिधिः 
14 
१०६ 
स्यादिति शङ्कापरिहाराभ्यां व्यवहारातिरिक्ततत्प्रयोजकार्थसंपादकत्वाभावस्यैव स्थिरीकरणाच्च ॥ 
एवं च तथैव जीवांशानामपि अयं विशेषः एकत्वभेदो न संपादयतीति कथं परस्परमभिन्नत्वप्रयुक्तस्वगतभेदप्रसक्त्यभावः कथं वा विशेषाभ्युपगम- मात्रेण एकस्यैवाच्छेद्यस्य निरवयवस्याणुभूतस्य अंशभूयस्तः प्रसञ्जितस्वरूप- भूमानः केचिज्जीवा इति संभवः । विशेषस्यांशभूयस्त्वव्यवहारमात्र कल्पकत्वो- क्तावपि तद्भूयस्त्वा कल्पकत्वात् ॥ 
किंच अपरोऽपि विशेषः विशेष एवेति सोऽपि किमिति अंशभूयस्त्वा - कल्पको न स्यात् । विशेषे विशेषान्तराभ्युपगमे सोऽपि विशेषोऽन्यत्रापि प्रसजेदेव । सोऽप्यन्यत्रापि इत्यनवस्था । अतः सावयवजीववादे अवयवानामपि प्रत्येकं ज्ञानादिस्वरूपत्वे तेषामेव पृथग्जीवभावो दुरपह्नव इति एकत्वेन त्वदभि- मतस्यापि जीवस्य अनेकत्वाप्रसङ्गेनापसिद्धान्तः । प्रत्येकं ज्ञानादिस्वरूपत्वाभावे अचेतनसमुदाये चैतन्यकल्पने भूतचतुष्टययोगे चैतन्याभिव्यक्तिपक्षविशेषः । ज्ञानादीनां व्यासज्यवृत्तित्वाभ्युपगमेन यदि पृथग्जीवत्वमंशानां नेति ब्रूषे, तर्हि धर्माणां ज्ञानादीनां धर्मिभेदं तव 'एवं धर्मान्' इति श्रुतिविरोधः । द्वितीये अव्यासज्यवृत्तिभिरंशैः व्यासज्यवृत्तिज्ञानादेः ऐक्यसंभवः । तस्मात् यौक्तिक- बाधकवलितोऽयं विशेषाभ्युपगमेऽपि सावयवत्वकृत जीवानन्दतारतम्यवादो मुक्ताविति ॥ 
इति श्रीमत्प्रथमपरकालमहादेशिकविरचिते विजयीन्द्रपराजये 
विशेषाभ्युपगमेन सावयव जीव स्वरूपतारतम्यकृत मुक्तानन्दतारतम्यवादभङ्गः सप्तमः 
१०७ 
