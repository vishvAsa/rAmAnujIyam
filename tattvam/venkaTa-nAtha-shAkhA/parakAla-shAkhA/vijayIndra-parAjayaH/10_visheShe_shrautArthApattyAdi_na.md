+++
title = "१० विशेषे श्रौतार्थापत्त्यादि न"

+++

अथ दशमो वादः 
श्रीतार्थापत्तिस्तु विशेषे 
जनु मास्त्वेवं विधार्थीपत्तयो विशेषे मानं 
स्यात् । तथा हि 'यथोदकं दुर्गे दृष्टं पर्वतेषु विधावति । एवं धर्मान्पृथक् पश्यन् तानेवानुविधावति ॥ ' इति श्रुतौ 'धर्मान्' इति धर्म बहुत्वमुक्त्वा तेषां 
११६ 
धर्मिभेदनिषेधात् धर्मधर्मिभावस्यापि तत एव निषेधसिद्धेः धर्मधर्मिभावोक्तेः एकत्वबहुत्वबोधनबलाच्च सर्वविरोधशामको विशेषोऽभ्युपगन्तव्यः । किं च ' विज्ञानमानन्दं ब्रह्म' इत्यादिवाक्ये बोध्ययोर्विज्ञानानन्दयोः ब्रह्माभिन्नत्वेन 
विज्ञानानन्दशब्दयोरेकार्थत्वप्रयुक्तपर्यायतावारणाय च 
अन्यतरा परिशेषाय विशेषोऽङ्गीकार्यः । 
किंच 'गुणाश्चद्गुण्यभिन्नास्तेन तयोर्भेद इष्यते । अभेदेऽपि विशेषोऽस्ति व्यवहारस्ततो भवेत् । इतिस्मृतेश्च विशेषोऽङ्गीकार्य इति ॥ ' तदप्यत्यन्तभ्रम- विलसितम् । गुणगुणिनोर्गुणानां च परस्परं भेदस्यैव बहुश्रुतिप्रतिपन्नतया 'एवं धर्मान्' इति श्रुतेस्तदभेदप्रतिपादकत्वासंभवे ब्रह्मणो विज्ञानानन्दाभिन्नत्वेऽपि विज्ञानत्वानन्दत्वरूपप्रवृत्तिनिमित्तभेदमादाय अपरिशेषापर्यांयत्वयोः संभवाच्च श्रौतार्थापत्तेरसंभवात् । श्रूयते हि 'आनन्दं ब्रह्मणो विद्वान्' ' स एको ब्रह्मण आनन्दः' 'पराऽस्य शक्तिर्विविधैव श्रूयते स्वाभाविकी ज्ञानबलक्रिया च । 'सर्वान् कामांत्सह' 'यस्सर्वज्ञस्सर्ववित्' 'प्रज्ञा च तस्मात्प्रसृता पुराणी' 'एष आत्माऽपहतपाण्मा विजरो विमृत्युर्विशोकोऽविजि घित्सोऽपिपासः सत्यकामस्सत्य- सङ्कल्पः' 'त इमे सत्याः कामाः' इत्यादिना गुणानां गुणिनश्च परस्परभेदः सुव्यक्तः । अत्यन्तभेदवतोर्गुणगुणिनोरभेदगन्धाप्रसरत्या तयोर्भेदव्यवहाराय वा स्वप्रकाशत्वेन ज्ञानपदव्यवहृतस्यैव स्वरूपस्य अनुकूलज्ञानत्वेन आनन्दपद- व्यवहृततया तयोरपि धर्मयोः भेदाप्रसन्त्या उक्तविधया भिन्नार्थकयोः विज्ञाना- नन्दपदयोः ब्रह्मण्यपर्यायत्वाय वा न विशेषकल्पनाऽवकाशः । यदि तयोः धर्मत्वेन स्वरूपाभेदात् न अपर्यायतानिर्वाहकतेत्यभिमन्यसे तर्हि विशेषस्यापि धर्मत्वेन स्वरूपाभेदेन स्वरूपा निर्वाकार्यस्य तेनाप्यनिर्वाहात्, नापर्यायत्व- निर्वाहकतेति तुल्यम् । नहि नीलमुत्पलमिति पदयोः अपर्यायत्वम् । त्वदन्यस्य कस्यापि विशेषनिर्वाह्यम् । तत्र यथा एकधर्मिनिष्ठनीलत्वोत्पलत्वरूपधर्मद्वय- 
११७ 
कृतमपर्यायत्वं तथाऽत्रापि एकधर्मिनिष्ठप्रकाशत्वानुकूलत्वरूपधर्मद्वयकृतमेव तत् । एतद्द्वयमेव विज्ञानानन्दशब्दयोः प्रवृत्तिनिमित्तविज्ञानानन्दयोः ब्रह्मणः सारभूतगुणत्वाद्वा तद्गुणसारत्वाद्वा 'विज्ञानमानन्दं ब्रह्म' इति निर्देशः । 
- 
ननु त्वन्मते आनन्दस्यापि विज्ञानत्वेन तदुभयभेदाभावात् कथमपर्या- यतेति चेत् — श्रूयतामवधानेन । तत्र ब्रह्मणो विज्ञानं प्रकारतो विशेष्यतश्च सर्वसाक्षात्कार एव । अयमेव विशेषः फलोपहितस्वानुकूलत्वप्रकारश्चेत् स एवानन्दः अयमेवानन्दः परे ब्रह्मणि स्ववश्यस्वशरीरत्वविशेषितः मुक्ते तु स्वशरीरात्मशरीरत्वेन स्वस्वाम्यनुकूलतया विशेषित इति भिदा । मनुष्यादेः चतुर्मुखपर्यान्तस्यानन्दस्य स्वाधिकारानुगुणव्याहृतिविषयेषु मध्ये स्वस्वभोग्य- भोगोपकरणभोगस्थानादिषु यथा योग्यं फलोपहितानुकूलत्वप्रकारकसाक्षात्कार एव । स तु पूर्वपूर्वादुत्तरोत्तरस्य शतगुणितः । एवं परापरात्मनो ज्ञानरूपो गुणः । आनन्दरूपाद्गुणाद्भिन्न एवेति तद्गुणनिमित्तकयोर्विज्ञानानन्दशब्दयोः न पर्यायत्वलेशोऽपि । एतेन आकाशशब्दशब्दाश्रयशब्दयोः अपर्यायत्वनिर्वाहाय विशेषोऽङ्गीकर्तव्य इति निरस्तम् । आसमन्तात्काशनरूपाकाशशब्दप्रवृत्ति- निमित्तादन्यस्यैव शब्दाश्रयत्वस्य शब्दाश्रयशब्दप्रवृत्तिनिमित्तस्य स्फुटतया पर्यांयत्वाप्रसक्तेः । आकाशशब्दादपि शब्दाश्रयत्वप्रकारक एव बोध इति न नियन्तुं शक्यम् । आकाशत्वप्रकारकतयैव बोधोदयात् । तदप्येतदेवेत्यपि न 
अप्रतिघभूतत्वं निस्पर्शभूतत्वं वा तत्त्वमित्युक्तिसंभवात् ॥ 
1 फ 
एतेन तत्तद्वस्तुषु यः स्वभावविशेषः सर्वैरङ्गीकृतः स एवास्मदभिमतो विशेष इति विवादोऽपि निरस्तः । स्वभावविशेष इति शब्दस्य षष्ठीतत्पुरुषतायां वस्त्वभिन्नत्वेन तस्य स्वाभिमतत्वव्याघातात् । स्वभाव एव विशेष इत्युक्तौ वस्तुनिर्वाहकत्वोक्तिविरोधः । किंच आद्यपक्षे घटादिषु शुक्लादिभेदव्यवहारहेतुः 
११८ 
क्लृप्तेषु द्रव्यादिभ्वनन्तर्भूतः उत्तातिरिक्तः ! आये न द्रव्यं पृथिव्याद्यनन्त- र्भावात् । नापि गुणादि:, तेष्वपि अनन्तर्भावात् । न द्वितीयः सर्वाङ्गीकृत- त्वोक्तिव्याघातात् । तस्माद संबद्धोऽयं विशेषे श्रीतार्थापत्त्याद्युपन्य स न संभ्रमोऽपि । सिद्धान्ते तु पृथिव्यादीनां गन्धादिरेव स्वभावविशेषः । स तु पृथिव्यादिभिन्न एव नाभिन्नः । सत्त्वैकस्यैव विरुद्धं विशेषणत्वं विशेष्यत्वं च निर्वोदुमपि न क्षम इति तत्यापि तथा त्वदभिमतविशेषतेति ।। 
इति श्रीमत्प्रथमपरकालमहादेशिकविरचिते विजयीन्द्रपराजये विशेषस्य श्रीतार्थापत्त्यादिप्रमाणकत्ववाद भङ्गो दशमः 
