+++
title = "१४ अन्धकारस्य द्रव्यान्तरत्वम्?"

+++

अथ चतुर्दशो वादः 
यच्च अन्धकारस्य द्रव्यस्योपगमात् कथं षड्विधत्वमित्युक्तिः । न तावत्तस्य प्रकृतिरूपत्वम् ; साम्यावस्थायाः प्रकृतेः अचाक्षुषत्वोपगमात् । एतस्य चाक्षुषत्वात् । नापि तदवस्थारूपत्वं; महदहङ्कारेन्द्रियतन्मात्रभूतानामेव तदवस्थारूपत्वोपगमात् । एतस्य प्रकृत्यवस्थाऽन्तरत्वे 'चतुर्विंशतिसंख्यातम् अव्यक्तं व्यक्तमुच्यते इति श्रुतिविरोधः । तन्मात्रेष्वन्तर्भावे चाक्षुषत्वमनुप- पन्नम् । तेषां त्वन्मते अचाक्षुषत्वात् । 'स्वच्छन्देनागमेन प्रकृतिमहदहङ्कार-१३५ 
तन्मात्रसिद्धिः नाघ्यक्षेणाप्रतीतेः न पुमरनुमया व्याप्तिलिङ्गाद्यसिद्धेः । ' इति त्वदुक्तेः । नाकाशेऽन्तर्भावः । विद्यमानेऽपि तस्मिन् सौरालोकादिना अन्धकारनाशात् । न वायौ चाक्षुषत्वात् । न तेजसि तद्विरुद्धस्वभावत्वात् । नापि जले नीलरूपाश्रयत्वात् । न पृथिव्यां निस्पर्शत्वात् । न च नील- प्रभासहचरितनीलभागवदेव पृथिवीरूपतेति वाच्यम् इन्द्रनील प्रभायामेव नैल्यसंभवेन तादृशनीलभावस्याकल्पनीयत्वात् ॥ 
'न च यत्कृष्णं तदन्नस्य' इति श्रुतेः अन्धकारः पृथिव्यन्तर्गत इति वाच्यं पृथिवीवैलक्षण्यस्य प्रबलप्रमाणसिद्धत्वेन अन्धकारव्यतिरिक्तं 'यत् कृष्णं तदन्नस्य' इत्येव वाच्यत्वात् कथं द्रव्यं षड्विधमेवेत्युक्तिरिति । तच्च स्वकीयेषु गौरवनिर्वाहाय विलेखनमात्रम् । पूर्वपक्षतया वय्यन्तदेशिकोपन्यस्त- पारिशेष्यागमक्रमस्यैव त्वया त्वत्सिद्धान्ततया उपन्यसने दृढतरयुक्त्यादेः तत्रानुपन्यासात् । तस्य पृथिव्यामेव अबाधितनीलादिप्रत्ययविषयत्वेन अन्त- भवस्य मद्गुरुवराभिमतत्वात् ॥ 
BB FU 
न च अबाधितद्रव्यचाक्षुषधीमात्रे विषयसंयुक्ता लोकः कारणमिति तमन्तरेण जायमानत्वात् तमोविषयकनीलादिप्रत्यये अबाधितता नेति वाच्यम् । आलोकविषयका बाधितज्ञाने विषयसंयुक्ता लोकमन्तरेण जायमाने त्वद्व्याप्तेः व्यभिचारात् । त्वद्व्यतिरिक्तत्वे सति आलोकाभावदशा जायमानत्वं बाधितत्व- व्याप्तमिति चेत्, मैवम्; आलोकाभाव एव तम इति पक्षे अबाधिते तदज्ञाने तदितरमतरीत्या द्रव्यविषये उक्तहेतुसत्त्वेन व्यभिचारात् । ननु अभावरूपा- न्धकारग्रहणेऽपि यदि घटादिग्रहः इहालोकः सामग्रीचक्रानुप्रविष्टः स्यात् तर्हि तस्य कदापि आलोक समवधानाभावात् चाक्षुषत्वस्वरूपयोग्यतैव न स्यात् आलोकसत्वे तदभावरूपविषयस्याप्यभावेन इतर सामग्रीसाकल्यरूपसह कारि- 
१३६ 
योग्यताऽप्यवगता स्यात् इति तदुभयलाभाय अभावरूपान्धकारग्रहेऽपि इतर- मतरीत्या तस्य द्रव्यत्वेऽपि न तदपेक्षेति आलोकाभावदशा जायमानत्वस्य बाधितत्वव्याप्यतायां विशेषेणायमिति चेत् तर्हि नीलत्वबहुलत्वविरलत्वादिना भावरूपत्वेन चक्षुषा प्रतीयमानान्धकारस्यापि तदुभययोग्यतासिद्ध्यर्थं तत्प्रत्यक्षेण न आलोकापेक्षेत्यपि पश्य । नहि यत् क्वचिद्यदपेक्षं तत्सर्वत्र तदपेक्षमित्यस्ति नियमः । स्वेदादिशैत्यग्रहे वायुसापेक्षस्य स्पर्शनस्य वयौष्ण्यग्रहे तत्सापेक्ष- त्वाभावात् । अतो नीलं तम इति अबाधितनीलप्रत्ययविषयत्वादेव 'तमो नाम द्रव्यं बहलविरलं मेचकचले प्रतीमः केनापि क्वचिदपि न बाधश्च ददृशे । अतः कल्प्यो हेतुः प्रमितिरपि शाब्दी विजयते निरालोकं चक्षुः प्रथयति हि तद्दर्शनवशात् ॥” इति तत्वसारे वरदगुरुभिः निर्णीतया रीत्या तमो द्रव्य- मेव तच्च पृथिव्यामेवान्तर्भवति । न च निस्स्पर्शत्वान्न तदन्तर्भाव इति वाच्यम् । अप्रयोजकत्वात् परमते परमाणूनां मन्मतेऽप्यतिसूक्ष्मत्र्यणुकानां पार्थिवानां निस्स्पर्शत्वात् । अत एव यद्भूतरूपवत् तत् उद्भूतस्पर्शवत् इति न नियमः । जालकरन्ध्रनिष्क्रान्तद्युमणिकिरणोपष्टब्ध अतिसूक्ष्मत्र्यणुकस्य उद्भूतरूपवत्त्वेऽपि अनुद्भूतस्पर्शवत्त्वात् । इत्थं प्राचीनपद्धतिनिर्णीतायां तमः पदार्थपार्थिवतायां ममैवं प्रतिभाति स्पर्शाकाशसहितं पञ्चीकरणकृतसमागमवत् पृथिव्यंश एव तम इति भूतान्नरे भूतान्तरसंहतिसमागमौ ।' 'नानावीर्याः पृथग्भूताः ततस्ते संहति विना । नाशक्नुवन् प्रजास्त्रष्टुमसमागम्य कृत्स्रशः ॥ इति पराशराचार्यैरपि निर्णीतौ । अत एव सन्तमसस्य निस्पर्शनत्वं निस्स्पर्शाकाशेन संहतिसमागमवत् । पृथिव्यंशत्वात्तेनैवास्य तमसः यावत्कार्य प्रकृतिव्यतिरिक्त- तत्वमभिव्याप्तत्वम् अस्य च तेजसा नक्षत्रगणानामिव अनभिभव एव न नाशः । नापि चलनं तमश्चलतीति प्रत्ययश्च अभिभावका लोकव्यापनेन अव्यव- हितगृहीततमश कृतः । अस्य च ज्ञेयविशदावभासविरोधितमोगुण व देव स्वेतरचाक्षुषविशदावभासविरोधित्वात् तमस्त्वेन व्यवहारः ॥ 
THEE 
१३७ 
एवं पञ्चीकरणसिद्धाकाशान्तर्गत पृथिव्यंशस्यैव तमस्त्वमभिप्रेत्य कवि- कथककण्ठीरवेण न्यायसिद्धान्ञ्जने 'अस्तु वा किंचिदभिनवघनावली मलीमसम- नाघ्रातस्पर्शरसगन्धकाराभिधानं अवस्थान्तरं प्रकृतेः' इत्यनुगृहीतम् । प्रकृतेरेव सद्वारकमवस्थान्तरमित्यर्थः । पञ्चीकृताकाश एव यत्र लोकशून्यता तत्र कार्य- प्रकृतिदेशो यद्यन्योऽस्ति तत्रान्धकारः । अस्ति चेदन्धद्वारकमेव प्रकृतेरवस्था- न्तरमन्धकारः स्यात् । 'न चतुर्विंशतिसंख्यातमव्यक्तम् । व्यक्तमुच्यते । ' इति श्रुतिस्तु कार्यप्रकृतिमात्रपरा यदि नास्ति स देशः तत्रान्धकारोऽपि नास्ति चेत् तर्हि निरर्थक एव तवापि तद्विषयो हि विचारः ॥ 
कल 
एतेन अनिर्धारितविशेषमेवान्धकाराभिधानं द्रव्यमिति प्रलापोऽदि निरस्तः । अतो बाधकविधुरप्रत्यक्ष सहकृतपरिशेषादेव अत्र पृथिव्यंशोऽन्धकारः न पृथग्द्रव्यम् । अत एव इन्द्रनीलमणिप्रभासहचरितनीलभागोऽपि पृथिव्यंश एव । अग्न्यादिष्वपि त्र्यात्मकत्वदर्शनेन व्यात्मकत्वात्तु भूयस्त्वात्' इति सुत्रितत्वाच्च यथा मणिगतनीलभागः तथा प्रभासहचरितोऽपि । प्रभायामेव नैल्यसंभवात् इति च त्वदभिधानमतिमन्दम् । तेजोद्रव्यमात्रस्य शुक्ल- भास्वरत्वात् यत्कृष्णं तदन्नस्य' इति श्रुतिविरोधाच्च । एवं च इन्द्रनीलमणि- प्रभानीलभागः पृथिव्यंश एव अबाधितनीलधीविषयत्वात् । मणिगतनील- भागवत् । अतो नीलभागवच्चायं निस्स्पर्शत्वेऽप्यन्धकारः पृथिव्यंशः । तस्मात् नैतेनापि द्रव्यषाविध्योक्तिभङ्ग इति ॥ Supp 
इति श्रीमत्प्रथमपरकाल महा देशिकविरचिते विजयीन्द्रपराजये की 'F' अन्धकारस्य द्रव्यान्तरत्वभङ्गवादः चतुर्दशः 
करी 
-- 
18 
FRIFIF 
यदप्युक्तं 
१३८ 
