+++
title = "१९ उपादेयस्य उपादानाद् भेदः?"

+++

अथ एकोनविंशो वादः

अथ यद् उक्तम् उपादेयम् उपादानातिरिक्त-प्रत्यक्षस्यैव तत्र प्रमाणत्वात् । अस्ति तावत् स्थूलं नीलम् एकं साक्षात् करोमीति प्रतीतिः । न चैवं भूत-सूक्ष्मेषु अन्-उद्भूत-रूपेषु अनेकेष्व् अतीन्द्रियेषु च भवितुम् अर्हति । न वा निरूपायां प्रकृतौ घटस्य कपालाद्य्-उपादानकत्वे ऽपि तेषाम् अप्य् अन्ततः प्रकृति-कारणकत्वात् उक्त-दोषानिस्तारात् घट-गतैकत्वोपपादकस्य कस्याप्य् अभावाच् च ॥

किं च त्वन्-मते प्रकृतेर् एकत्वेन महद्-अहङ्कारेन्द्रिय-तन्-मात्र-भूतादीनां प्रकृति-कार्य-भूतानाम् अनेकेषां प्रकृतेः परस्परं च भिन्नत्वं दुर्वारम् अनेकस्यैकाभिन्नत्व-योगात् ॥

[[P151]]

किं च वियद्-अनिल-तेजो-ऽब्-अन्नादिषु भूतेषु घटादि-भौतिकेषु च परस्पर-संयोगादीनाम् अवच्छेदक-भेदादीनां च दृष्टत्वेन निरंशैक-प्रकृतौ[[??]] तद्-अयोगात् तद् अन्यद् एव वियद्-आदि-कार्यम् । प्रकृतेः सांशत्वे परमाणु-कारण-वाद एव वरिष्ठः । "अजाम् एकाम्" इति तद्-एकत्व-प्रतिपादक-श्रुति-विरोधश् च । महद्-अहङ्कार-तन्-मात्राणां प्रकृत्य्-अंशत्वाङ्गीकारे ऽपि तेषां त्वन्-मते नीरूपत्वेन अ-प्रत्यक्षत्वेन च तद्-विरुद्धाकार-भूत-भौतिकानां न तद्-अ-भेद-सम्भवः । एवं विरुद्ध-धर्मयोर् अप्य् अ-भेदे जीव-ब्रह्मणोः जडाजडयोः तमः-प्रकाशयोर् अप्य् अ-भेद-प्रसङ्गः । यदि तत्र धर्मि-प्रयुक्तो ऽप्य् अस्ति विरोध इति नाभेदः । तदा प्रकृति-तत्-कार्ययोर् अपि तथैव धर्मि-प्रयुक्तो विरोध आवश्यक इति तथैव अनयोर् अपि द्रव्यान्तरत्वम् एव। नीरूपत्वादि च प्रकृतेः —

> शब्द-स्पर्श-विहीनं तत् रूपादिभिर् अ-संयुतम् ।  
प्रधानं तत् जगद्-योनिः अनादि-प्रभवाप्ययम् ॥

इत्य्-आदि-स्मृति-प्रतिपन्नम् । "अजाम् एकाम्" इत्य्-आदि-श्रुतेश् च । तेजो-ऽब्-अन्नादि-रूपेण परिणता लोहित-शुक्ल-कृष्णाकारा ऽवतिष्ठत इति त्वयैव अर्थान्तराभ्युपगमेन न तथा-विध-रूपत्त्वादि-सिद्धिः । किं च अवयवातिरिक्तावयव्य्-अनङ्गीकारे "घटो ऽयम् इति" प्रत्यख-धियां निरालम्बनता स्यात् । तावताम् अवयवानाम् इन्द्रिय-सन्निकर्षाभावात् । सन्निकृष्टावयव-मात्रस्य घटादित्वाभावात् ॥

न चावयवान्तराणाम् उपनयेन तथा धीर् इति सुवचनं सर्वत्रोपनायक-सामग्री-विरहात् । अतिरिक्तावयव्य्-अभ्युपगमे तु तेन सालम्बनता-प्रत्यक्ष-प्रमितिषु सु-वचनात् ॥

ननु अतिरिक्तावयव्य्-अभ्युपगमे अवयव-गत-गुरुत्वाद्य्-अतिरेकेण अवयविन्य् अपि गुरुत्वाद्य्-अन्तरं स्यात् । अन्य-निष्ठ-गुरुत्वादेः अन्य-निष्ठ-पतनाद्य्-अ-हेतुत्वात् । यद्य् अवयवानाम् एव गुरुत्वात् अवयविनः पतनं तर्हि अवयव-पतनम् अपि स्वावयव एव गुरुत्वात् । तद्-गुरुत्वम् अपि तथेति परमाणु-मात्र-गुरुत्व-परिशेष-प्रसङ्गः । तस्मात् पतनासमवायि-कारण-गुरुत्वान्तरवत् प्रत्यक्षाद्य्-उपयुक्त-रूप-रस-गन्धाद्य्-अन्तरम् अपि स्यात् । अतो बाधकान् नातिरिक्तम् उपादानाद् उपादेयम् इति चेत्, मैवं; तन्तवः पट इति पर्याय-शब्द-भेदैः वृत्त-चतुरश्रत्वाद्य्-आकार-भेदैः तत्-तद्-अर्थ-क्रिया-भेदैः पूर्वोत्तर-काल-भेदैः कारण-भेदैश् च कार्य-कारणयोर् भेद-सिद्धौ गुरुत्वान्तराभावस्य कार्य-गुरुत्वेन कारण-गत-गुरुत्व-नाशः प्रतिबन्धो वा इति कथञ्चिद् अपि कल्पनीयत्वात् ॥

[[P152]]

अत एव पत्र-ताटङ्कयोर् अपि भेदः परिमाण-भेदे द्रव्य-भेदावश्यं भावात् । अन्यथा यो ऽहं बाल्ये पितराव् अन्वभूवं स एवेदानीं स्थविरे प्रणप्तॄन् अननुभवामि इति प्रत्यभिज्ञायाः युव-स्थविर-भेद-विषयत्वेन तया देहातिरिक्तात्म-सिद्ध्य्-अभाव-प्रसङ्गात्[[??]] ॥

न चैवं द्वयोर् भेदे कठिनयोर् द्रव्ययोः समान-देशता-विरोधात् सप्रतिघत्वम् [[??]] । अ-पृथक्-सिद्धयोः कठिन-द्रव्यत्वे ऽपि समानदेशता-ऽभ्युपगमे विरोधाभावेन तद्-अ-प्रसक्तेः ॥

न च इयं मृत् अयं घट इत्य्-आदि-विधया कार्य-कारणयोः घट-मृद्-द्रव्ययोः भेद-बुद्ध्य्-अभावात् । सम्बन्धान्तराभावाच् च अ-भेद इति युक्तम् । मृदा घट उत्पन्नः, तन्तुभिः पट उत्पन्नः इति तत्रापि भेद-सत्त्वात् । संयोगाद्य्-अभावे ऽपि अन्य एव कश्चित् सम्बन्धो ऽस्तु । अन्यथा रूपादेः घटस्य च सम्बन्धाभावात् एकत्वम् एव स्यात् । तथा च घटादि-द्रव्यातिरिक्तं रूपादिकं च न सिद्ध्येत् ॥

एवम् अवयव-भिन्नम् अवयवि-द्रव्यं गोत्वादिवत् एकं प्रत्यवयवं वृत्तिमच् च । कारक-व्यापारो ऽपि त्वन्-मते यथा ऽस्वस्था ऽऽश्रय-विषयः । तथा मन्-मते तत्-समवायि-कारण-विषय इति नातिप्रसङ्गः। कार्य-कारणयोः घट-मृद्-द्रव्ययोः तद् एवेदम् इति धीः जात्य्-एक-विषया । द्रव्यस्य प्रतिक्षणं किञ्चिद् विशेषम् आदाय उपादानोपादेय-भावायत्त-भेदे ऽपि न पराभिमत-क्षणिकत्वापत्तिः । शब्द-बुद्धि-कर्म-दीपादिषु तृतीय-क्षण-वृत्ति-ध्वंस-प्रतियोगित्व-लक्षण-क्षणिकत्वाभ्युपगमेन अन्यत्रापि तद्-अभ्युपगमे विरोधाभावात् । तस्माद् उपादानाद् उपादेयं सर्वत्र द्रव्यान्तरम् एवेति — तत्  अ-वैदिकत्व-मात्र-फलक-बुद्धि-कौटिल्य-विलसितम् । श्रुति-स्मृत्य्-आदिषु उपादानातिरिक्तस्यैव तद्-उपादेयेषु निरङ्कुशं श्रूयमाणत्वात् । 

[[P153]]

> तमो वा इदम् एकम् आस तत् परेणेरितं विषमत्वं प्रयाति, सत्त्वं खल्व् ईरितं विषमत्वं प्रयाति, सा वैश्वदेव्य्-आमिक्षा यथा सोम्येकेन मृत्-पिण्डेन, एकेन लोह-मणिना एकेन नख-निकृन्तनेन" 

> आसीद् इदं तमो-भूतम् अ-प्रज्ञातम् अ-लक्षणम्

"भिन्ना प्रकृतिर् अष्टधा" "सद् एव सोम्येदम् अग्र आसीत्" इत्य्-आदिना । मध्यस्थैर् अपि 

> रुचका उपमृद्य स्वस्तिकाः क्रियन्ते, स्वस्तिका उपमृद्य रुचकाः क्रियन्ते,

> त एव पुनः खादिराङ्गार-सवर्णे कुण्डले भवतः । आकृतिर् अन्या चान्या च द्रव्यं पुनस् तद् एति

स्फुटम् एव भाषितम् । 

> इदं घट-शरावादिकं पूर्वाह्णे मृत्तिकैवासीत्

इति एवं सर्वैर् उपलभ्यते । व्यवह्रियते च तद् एवेदम् इति । उपादाने उपादेय-प्रत्यभिज्ञा च सर्व-सम्मता । एवम् अ-बाधितानन्यथासिद्धानेक-श्रुति-स्मृति-प्रत्यभिज्ञा-समधिगतो ऽयम् उपादेयस्य उपादानाभेदः केनापनोद्यः, परस्पर-विरुद्ध-स्वभावयोः अ-भेदानुपपत्ति-बलाद् इति चेत् । किम् इत्य् एवं काणादोपदेशं श्रुतवान् असि? न हि तावन् मात्रेण तेन भिक्षितेन स्व-मतम् इह सिद्ध्यति प्रमाणं विना? स्थूलं नीलम् इति प्रमाणम् उपन्यस्तम् इति चेत्, किं तेन? तथा विध-घट-तत्-साक्षात्कारयोर् एव तेन सिद्धेः । श्रुत्य्-आदेर् अस्मिन् अर्थे त्वया ऽपि नित्य-मृग्यत्वात् । उपादेयस्य उपादानात् भेदं विना अनुपपन्नार्थाभावाच् च । विलक्षण-बुद्धि-बोध्यत्वं विलक्षण-शब्द-व्यवहार्यत्वं कार्य-भेदः काल-भेदः आकार-भेदः सत्याम् एव मृदि घटो नष्ट इति व्यवहारः । सङ्ख्या-भेदः नित्यानित्य-विभागः कारक-व्यापार-वैय्यर्थ्यम् इत्य्-आदीनि उपादेयस्य उपादानात् भेदं विना अनुपपन्नान् इति चेत् — दुरुक्तं तु तत् । तद्-अनन्यत्वाधिकरणे मद्-भाष्य-कृद्भिः बुद्धि-शब्दान्तरादीनाम् उपादेय-गतानाम् उपादानस्यैव संस्थानान्तर-भाक्त्व-मात्रेण उपपत्तेर् भाषितत्वात् । एकस्यैवाश्रयस्य काल-भेदेनाकार-भेदो ऽप्य् उपपन्नः । तेनैव सङ्ख्या-भेदो ऽपि ।

[[P154]]

अन्यथा बालो युवा स्थविर इत्य्-आदि-बुद्धि-शब्दान्तर-कार्य-विशेषादिभिः एकस्मिन् एव देव-दत्ते तद्-भेदेन भेद-प्रसङ्गः । प्रत्यभिज्ञायाः तदैक्ये प्रामाण्यं च न स्यात् । पक्षि-मक्षिका-वृक्ष-यक्ष-रक्षः-प्रभृतिषु सुर-नर-तिर्यक्-तृण-गुल्म-लतादिषु च आकुञ्चन-प्रसरणादिभिः सह क्रम-सन्तत-वृद्ध्य्-उपक्षयादिमत्सु प्रपञ्चान्तर्गत-यावज्-जन्य-पदार्थेषु उत्तर-क्षणावस्थं प्रति पूर्व-क्षणावस्थत्वेन उपादानतया कारण-भूतेषु क्षण-भेदेन भेदाभ्युपगमे तेष्व् एकत्व-ग्राहि-प्रत्यभिज्ञा-विरोधः । प्रत्यवयवम् उपचयं विना अवयव्य्-उपचयायोगात् । तेष्व् अपि दीपादि-न्यायेन सन्तान-वादाभ्युपगम-प्रसङ्गः । अ-हेतुकतयैव सर्वात्राधिकारि-भेद-प्राग्-अभाव-प्रध्वंसानाम् अप्य् अभ्युपगम-प्रसङ्गः ॥

क्षणिकता-वादिभिः मुद्गराभिघाताद्य्-अनन्तर-भावितया उपलब्धि-योग्यः सदृश-सन्तानावसान-रूप-स्थूलो निरन्वय-विनाशः तस्मिन्न् एव सदृश-सन्ताने प्रतिक्षण-भाव्य्-उपलब्ध्य्-अन्-अर्हः सूक्ष्मो निरन्वय-विनाश इत्य् अङ्गीकृतः । स उभय-विधो ऽपि तव दीपादि-स्थल इव सर्वत्राङ्गीकार्यः । त्वद्-उक्तेर् अ-सत्-कार्य-वाद-पर्यवसितत्वात् । स तु न युक्तः। सतो निरन्वय-विनाशसम्भवात् ॥

एवम् अभ्युपगच्छतस् तव पराभिमत-क्षणिकत्वाभ्युपगमे किं बाधकम्? इन्द्रिय-संयोग-ज्ञान-व्यवहारादेः भिन्न-भिन्न-विषयत्व-प्रसङ्ग इति चेत् तुल्यम् । दीपवद् एव क्षण-क्षण-स्थितिकेषु उपादानोपादेय-सन्तानान्तर्गत-सन्तानिषु इन्द्रिय-सम्प्रयुक्तार्यो ऽन्यः उपादान-विषयश् च अन्य इति प्राप्तेः अयं दोषः त्वया ऽपि दीप-स्थले ऽभ्युपगन्तव्यः । तथा प्रकृते अस्तु ममेति चेत् — तत्राप्य् अस्म-उक्थार्थे भ्रान्तो ऽसि । संस्थान-भेदाद् एव तत्र ज्वालाभेदानुमानात् । न हि निर्वापितारोपित-स्थल इव तत्र ज्वालाभेदो ऽस्ति? किन्तु एकैव धर्म-भूता ज्वाला नष्ट-प्राक्तन-संस्थानान्तरा । तत एव तत्-तद्-विशिष्ट-वेषेण भिन्ना भवतीति तत्राप्य् अस्मत्-सिद्धान्तः । शब्दस्य तु गुणत्वेन अवस्था-योगित्वाभावात् उत्तरोत्तर-मन्दतया उपलम्भाच् च अन्यस्यैव ग्रहणम् ॥

[[P155]]

एवं च अस्मत्-सिद्धान्ते द्रव्यस्य न क्वचिद् अपि निरन्वय-विनाशः । इन्द्रिय-संयोगादेर् अन्यान्य-विषयत्व-दोषो वा । उत्पत्ति-विनाशाव् अपि द्रव्यस्यावस्था-विशेषा एव ॥

एतेन सत्याम् एव मृदि घटो नष्ट इति व्यवहारो ऽप्य् उपपन्नतरः द्रव्यस्य तत्-तद्-अवस्थत्वाय कारक-व्यापारो ऽप्य् अर्थवान् । कारणावस्थायां प्रकृतेर् एकत्वम् अ-विभक्त-नाम-रूपकत्व-कृतम् । कार्य-दशायाम् अनेकत्वं तु विभक्त-नाम-रूपत्व-कृतम् । अत एवोच्यते "भिन्ना प्रकृतिर् अष्टधा" इति । 

> प्रकृतिर् या मया ऽऽख्याता व्यक्ताव्यक्त--स्व-रूपिणी

इत्य्-आदिना । एवं कार्य-दशायाम् अवस्थित-नाम-रूप-विभागाभावात् कारण-दशायां प्रकृतेर् एकत्वं कार्य-दशायां च नानात्वम् इति (कार्य-भेद) इत्थं काल-भेदान्तरोर् इह (?) विरोधः घटादेर् एक-संस्थानावस्थितत्वाद् एव द्वित्वादि-सङ्ख्य-द्रव्य एकत्वादि-सङ्ख्यायाः प्राथम्यादि-क्रमस्य अस्य च अन्वयवत् एक-संख्याने ऽपि सङ्ख्या-ऽन्वयान् नान्योन्याश्रय-प्रसङ्गः ॥

एतेन प्रकृति-परमात्म-काल-देशादि-गतैकत्वोपाधिकत्वं घटादि-गतैकत्वस्य आक्षिप्य यत् दूषणम् उक्तं तत् अ-ज्ञानैक-मूलकम् इति सिद्धम् ॥

यच् च "शब्द-स्पर्श-विहीनं तत्" इत्य्-आदिना नीरूपत्व-सूक्ष्मत्व-अपरिच्छिन्नत्वादिमत् प्रकृत्य्-उपादानकानां तद्-विरुद्ध--स्व-भावानां तद्-भिन्नत्वम् आवश्यकम् इत्य् उक्तम्, तत् हिरण्याद्य्-उपादानकेषु कुण्डलादिषु नीरूपत्वाद्य्-अभावेन तद्-अभेद-दार्ढ्य-करत्वात् अ-सम्बद्धम् । कथम् इत्थं विरुद्ध--स्व-भावयोः प्रकृति-तद्-विकारयोर् अभेद इति चेत् — कथं वा तयोर् उपादानोपादेय-भावः? "प्रधानं तज्-जगद्-योनि" 

> तमो वा इदम् एकम् आसीत् तत् परेणेरितं विषमत्वं प्रयाति

इत्य्-आदिना तत्-प्रतिपादनाद् इति चेत् — तथा "भिना प्रकृतिर् अष्टधा

> प्रकृतिर् या मया ऽऽख्याता व्यक्ताव्यक्त--स्व-रूपिणी

इत्य्-आदिभिः कार्यावस्था-मात्रस्य प्रकृतित्व-तमस्त्व-सामानाधिकरण्य-बोधनात् । बालस्यैव युवत्वादिवत् काल-भेदेन अवस्था-भेदेन च नीरूपत्वादिमत् प्रकृतेर् एव रूपवत्त्वादिकम् इत्य् अभेदम् अपि तयोर् अभ्युउपगच्छ ॥

[[P156]]

अत एवोक्तं सूत्र-कृता 

> तद्-अनन्यत्वम् आरम्भण-शब्दादिभ्यः

इति । तद्-विषया श्रुतिर् अपि च 

> वाचा-ऽऽरम्भणं विकारो नामधेयं मृत्तिकेत्य् एव सत्यम्

इति । अस्यार्थः — आरभ्यते आलभ्यते स्पृश्यत इत्य् आरम्भणम् । "विभ्राजमानस् सरिरस्य" इत्य् अत्र सलिलस्येत्य् अर्थवत् । "वाचा" इति तृतीयान्तं पदम् । अजहल्-लक्षणेयम् । वाक्-पूर्वकेण व्यवहारेण हेतुनेत्य् अर्थः । हेतुत्वं च प्रयोजनतथा । केन स्पृश्यत इत्य् आकाङ्क्षायां पूर्व-वाक्य-प्रस्तुतेन मृद्-द्रव्येण इति तत्-पूरणम् । तथा च "घटेनोदकम् आहर" इत्य्-आदि-वाक्-पूर्वकोदाहरणादि-दिव्य-व्यवहार-सिद्धये तेनैव मृद्-द्रव्येण पृथु-बुध्नोदरत्वाद्य्-आकारत्वादि-लक्षणः विकारः संस्थान-विशेषः तत्-प्रयुक्तं च घट इत्य्-आदि-नामधेयं स्पृश्यते । उदकाहरणादि-व्यवहार-विशेष-सिद्ध्य्-अर्थं मृद्-द्रव्यम् एव संस्थानान्तर-नामधेयान्तर-भाग् भवति । अतो घटाद्य् अपि 

> मृत्तिकेत्य् एव सत्यम् । मृत्तिका-द्रव्यम् इत्य् एव प्रमाणेनोपलभ्यते, न तु द्रव्यान्तरत्वेन । तथैव हि प्रत्यभिज्ञा सैव मृद् अयं घटः इति । अतस् तस्यैव मृद्-धिरण्यादेः द्रव्यस्य संस्थानान्तर-भाक्त्व-मात्रेण बुद्धि-शब्दान्तरादयः न तु कारणात् कार्यान्य-द्रव्यतयेति ॥

इत्थम् एव "तद्-अनन्यत्व"-सूत्रार्थः । न त्वद्-उक्तः अ-सम्बद्धत्वात् । इत्थं त्वद्-भाष्यम् — 

> स्व-तन्त्र-बहु-साधना सृष्टिर् लोके दृष्टा । नैवं ब्रह्मणः, स्व-रूप--सामर्थ्याद् एव तस्य सृष्टिः । [[??]]

इदं हि तव तद्-विषयम् । 

> किं स्विद् आसीद् अधिष्ठानम् आरम्भणं कतमस्वित्[[??]] किम् आसीत्

इति श्रुतौ अधिष्ठानाद्य्-अनुक्तेः; "अथ" शब्दात् युक्तिभिश् च । युक्तयश् च 

> पर-तन्त्रो ऽपेक्षेत स्व-तन्त्रः किम् अपेक्षते ।  
साधनानां साधनत्वं यतः किं तस्य साधनैः ॥

("अद्भ्यस् सम्भूतो हिरण्य-गर्भ" इत्य्-आदिना) "भावे चोपलब्धेः" स्व-तन्त्र--साधन--सद्-भावे प्रमाणैर् उपलभ्यते । 

[[P157]]

> अद्भ्यः सम्भूतः पृथिव्यै रसाच् च 


""
""
""

१५८ 
पृथिव्यै रसाच्च' 'अन्यः संभूतो हिरण्यगर्भः" इत्यादिना साधनान्तरप्रतीतेः । कथमुपलब्धेरित्युक्तिरित्यत आह 'सत्वाच्च परस्य' - अपरस्य तदधीनस्य साधनस्य सत्वात् । " 
काल आसीत्, पुरुष आसीत् पर आसीत्, तद्यदासीत् तदा व्रतमासीत्, अथ ह्येक एव परम आसीत्, यस्यैतदासीत् ' इति काषायणश्रुतिरित्यादिका हि त्वदीया रीतिः । न हयेवं त्वदन्ये वक्तारः सन्ति । स्वेतरानायत्तं कारणकं कार्य स्वानन्यदिति । तर्हि तत्कुलालेतरानायत्त- कारणजन्ये तद्धटे तदनन्यत्वापत्तेः । सोऽपि तदन्येश्वरायत्तजन्मजन्य इति चेत्, तर्हि स ईश्वरान्यकुला लायत्तजन्योऽपि इत्यसंभवात् अपि ईहितं त्वन्नियामकम् । यद्यदबाधितान्यत्वधीविषमम् असंभावितप्रत्यभिज्ञं च तदन्यत् तदन्यत्स्यात् । तर्हि यदकारणविजातीयकारणादेव जन्यत्वेन घटस्यापि घटानन्यत्वं किमिति न स्यात् । द्रव्यत्वादिना घटपटकारणयोः साहित्यस्य सार्वजनीनत्वात् । एवं प्रयोजकेन केनचित् नियामकेन अनन्यत्वोक्तौ घटेतराप्रतियोगिकत्वेन घटाभावोऽपि घटानन्यः स्यात् । 
तथा आलोकेतरा- निवर्त्यत्वादन्धकारस्यापि आलोकानन्यत्वं किं न स्यात् ? यदि तदन्यत्ववति 
तदन्यत्वं न युक्तं तदा तुल्यं प्रकृतेऽपि 
का 
एवं निमित्तत्वेन स्वजनकेतरानपेक्षत्वात् निमित्तानन्यदपि कार्यमिति सर्वतोमुखातिप्रसक्तिसंपादनमुखेन सर्वपरिहसनपदं सर्वतस्तद नन्यत्वमित्यंशस्य अर्थाभिधानम् ॥ 
त्वदुदाहृतारं भणशब्दादिभ्यः त्वदभिमतानन्यत्वमपि दुरुपपादम् । किंस्वित् इति किं शब्दोऽयं तव न प्रश्नार्थः । किंस्विद्वनम् इत्यादिवत् इह अधिष्ठानानुक्तेः । 
नापि वितर्कार्थः । पक्षान्तरोपन्यसनाभावात् । नापि कुत्सितार्थः महदादिसर्वोपादानभूतायां भोगमोक्षार्थायां च प्रकृतौ कुत्सितत्वोप- देशस्य इह प्रयोजनाभावात् नाप्याक्षेपार्थः । 'मयाऽध्यक्षेण प्रकृतिस्सूयते' 
१५९ 
'तत्परेणेरितं विषमत्वं प्रयाति' इत्यादिना तदपादानतायाः सिद्धतया नञर्थके- नानेन तन्निषेधायोगात् । चतुर्थाऽपि त्वदभिमतानन्यत्वानुपपादकत्वाच्च । नन्वयं स्वतन्त्राधिष्ठानादिनिषेधकस्सन् आक्षेपार्थक इति चेत्, न य आत्मनि तिष्ठन् ' 'स्वयं मृत्पिण्डभूतस्य' इत्यादिना 'मयाऽध्यक्षेण' इत्यादिना च अधि ष्ठानादेरत्यन्तपारतन्त्र्यस्यैव प्रतिपन्नतया कस्यापि स्वातन्त्र्याप्रसक्त्या इहा- प्रसक्तस्य निषेधायोगात् । लोकदृष्ट्या प्रसक्तस्य इह निषेध इति चेन्न; घटादिसृष्टेरपि ईश्वरपरतन्त्र बहुसाधनापेक्षतयैव सर्वदृष्टत्वात् । अतः पूर्वपक्ष- स्यानुत्थानमेव । पूर्वपक्षिण एवाभावात् ॥ 
युक्तयश्चाभासाः यथा परतन्त्रः परतन्त्रसाधनापेक्षः तथा स्वतन्त्रः स्वतन्त्रसाधनापेक्षः इत्येव पर्यवसानात् । नहि स्वतन्त्रमित्येव साधनं तज्जन्यं वा स्वानन्यं भवति । तर्हि स्वान्यत्वेन प्रसिद्धानामपि प्रागुक्तविधया स्वानन्यत्वापत्तेः । स्वतन्त्रस्याप्यस्य साधननैरपेक्ष्याभावात् किं तस्य साधनैः इत्यप्यसंबद्धम् ? दृष्टेषु स्वतन्त्रसाधनवादिनः परतन्त्रसाधना भाववादिनश्च अदर्शनादेव त्वन्मते 'भावे च' 'सत्वाच्च' इति सूत्रद्वयवैयर्थ्यं च ॥ FSS-FIFFFSUE D 
किं च एकविज्ञानेन सर्वविज्ञानस्य प्रतिज्ञातस्य उपपादकमिह तदनन्यत्वं व्यवस्थाप्यम् । तच्च 'यथा सोम्य' इत्यादिना उक्तमृत्तत्कार्य- दृष्टान्तेनैव निदर्शितमिति तद्विरोधेन प्रतिज्ञातानुपपादक- त्वदुक्ततदन्यत्वस्य पराभिमतासत्कार्यवादस्वीकरणमेव प्रयोजनम् इत्येवं व्यर्थतरानर्थकरतदनन्यत्व- सूत्रकारानभिमतत्वात् ब्रह्मोपादानकजगत्ब्रह्मानन्यदित्येव 'तदनन्यत्व' सूत्रस्य सूत्रकाराभिमतोऽर्थः इति तद्विरुद्धमप्युपादेयस्य उपादानानन्यत्वम् ॥ 
यदुक्तम् एवं विरुद्धयोरप्यभेदे जीवब्रह्मणोः जडाजडयोस्तमः- प्रकाशयोः अप्यभेदप्रसङ्ग इति उपादेयस्यैव उपादानाभेदाभ्युपगमात् । येना- 
१६० 
कारेण उपादानद्रव्यं द्रव्यान्तराद्व्यावृत्तं, तेनाकारेणाबाधितविषयत्वमेव हि उपादानस्य उपादेयानन्यत्वम् । तच्च तदेव मृदयं घटः तदेव सुवर्णमिदं कुण्डलम् इत्याद्यबाधितप्रत्यभिज्ञा सिद्धमेव । यथा दार्वन्वितवहौ दाहकत्वं तद्रूपं च शक्त्यवस्थं च सत् अनुद्भूतमेव कारणदशायां तन्निर्मथनेन तस्यैव वह्नेः कार्यदशायामुद्भूतरूपस्पर्शत्वं च सर्वसमधिगतं कार्यान्युपादानका दीप- प्रभा च कारणानावेव शक्त्यवस्था सैव परंपरया कार्यावस्थदीपान्विता सती विषय संयोगतत्प्रकाशकत्वादिमती चेत्यपि तद्वत् प्रकृतिः कारणावस्थायां शक्त्यवस्थशब्दस्पर्शादिमत्त्वेन शब्दस्पर्शविहीनाऽपि कार्यावस्थायां सैव तद्वतीति उपादानोपादेययोः भेदकत्वेन त्वदाशङ्किताः सर्वेपि एकस्यैवावस्थाभेदेन अन्यथासिद्धत्वात् न तद्भेदकाः ॥ 
का 
- 
यदुक्तम् अतिरिक्तावयव्यनभ्युपगमे तावतामवयवानामिन्द्रियसन्निकर्षा- भावात् सन्निकृष्टावयवमात्रस्य घटादित्वात् घटोऽयमित्यादिधियां निरालंबनता स्यात् । तदभ्युपगमे तेन सालम्बनता सुवचेति तदत्यन्तभ्रमविलसितम् । मन्मते इन्द्रियसन्निकृष्ट संस्थानविशेषविशिष्टकपालद्वयस्यैव तदालम्बनत्वात् । तयोरनन्यथासिद्धभेदकाभावोपपादनाच्च । त्वन्मते तु तत्तदवयवावच्छेदेन तत्तदवयवसन्निकृष्टत्वेन घटादिप्रत्यक्ष प्रतीत्युपपत्तिरित्येव दुर्घटार्था । किं तत्तदवयविन इत्यनेन त्र्यणुकादिकघटरूपावयविपर्यन्तावयविपरंपरा विवक्षिता । उत घटरूपावयविना एव नानात्वं विवक्षितम् उत एकस्यैव अवयविनः प्रदेशभेदो विवक्षितः ? आद्ये घटरूपावयविभिन्नावयविनां तत्तदवयवावच्छेदेन सन्निकृष्टत्वेऽपि न तदालम्बनो घटसाक्षात्कारः । अन्यथा असंयुक्तकपालतदव- यवादिघटप्रत्यक्षताऽऽपत्तिः ॥ 
किं च अवयविप्रत्यक्षे अवयवेन्द्रियसन्निकर्षः कारणं न वा ? न चेत् घटाभावेऽपि घटप्रत्यक्ष प्रसङ्गः । कारणं चेत् यावतां तत्सन्निकर्षः कारणं 
१६१ 
किंचिदवयवेन्द्रियसन्निकर्ष एव वा ? आद्ये तेनैव घटप्रत्यक्षासंभवः । तावता- मप्यवयवानामिन्द्रियसन्निकर्षात् । द्वितीये भूतलनिगूढघटस्य तिलसंमिताव- यवेन्द्रियसन्निकर्षादपि घटप्रत्यक्षापातः । तृतीये एकशब्दानुविद्धप्रत्ययविरोधः नानात्वेन तत्प्रत्यक्षापातश्च । तृतीये त्वया अवयवावयविनोः वास्तवाधाराधेय- भावानङ्गीकारात् तमादाय तथोक्तावपसिद्धान्तः । 'अस्मत्पक्षे गुणाद्याश्च तद्वन्तो हि विशेषतः' इत्यनुव्याख्यानन्यायसुधायां तयोः सम्बन्धस्यैव प्रत्याख्यातत्वात् । 'अयं पटः एतत्तन्तुसंबन्धः एतदाश्रितत्वात् एतदाश्रिततृणादिवत् ' इत्यनुमान- न्यायसुधायां स्वरूपासिद्ध्या दूषितत्वाच्च ॥ 
P 
1) अत एवोत्तरत्र 'गोत्वादेरिवावयविन: प्रत्यवयवं वृत्यभ्युपगमात् गोत्वादिदेशत्वोपगमाच्च' इत्युक्तमपि निरस्तम् । एकमात्र व्यक्तिग्रहेऽपि गोत्व- प्रत्यक्षवत् एकसर्षपपरिमितावयवमात्रग्रहेऽपि घटप्रत्यक्षापत्तिश्च । किं च गुण- गुणिनोरभेदं वदता त्वया अवयवावयविनोः भेदाभिधानमप्यपसिद्धान्तहतम् । तयोरपि भेदव्यवहारमात्रस्यैव विशेषकृतत्वोक्तेः । अतस्तवापि संस्थान विशेष- विशिष्टोपादानालंबनैव घटोऽयमित्यादिघीरिति न तयोर्भेदप्रसक्तिः ॥ 
किं च अतिरिक्तावयव्यभ्युपगमे गुरुत्वाद्यन्तरमपि स्यादेव । अन्य- निष्ठगुरुत्वादेरन्यनिष्ठपतनाद्यहेतुत्वात् अवयवगुरुत्वादेव अवयविनः पतने तस्यापि तथेति परमाणुमात्रगुरुत्वपरिशेषप्रसङ्गश्च । अवयविनि गुरुत्वान्तराभ्युप- गमे योग्यानुपलब्धिबाधः । तथा नियमेन रूपरसाद्यन्तरमपि स्यात् ॥ 
यच्च शब्दभेदादिभिः अवयवावयविनोर्भेदे सिद्धे यच्चारोपितावयविनि गुरुत्वाद्वैगुण्यानुपलम्भः कार्यगुरुत्वेन कारणगुरुत्वस्य नाशात् । प्रतिबन्धाद्वेति वचनं तच्च बाधितम् । कारणानुवृत्तौ तद्धर्मान्तरवत् प्रागुपलब्धगुरुत्वनाश- संभवात् । अन्यथा कुण्डलाद्युगदाने वर्णतुला निर्धारणार्थस्वक्रियाव्याघातः । 
21 
१६२ 
प्रतिबन्धो हि द्वयोस्सतोः पतनविशेषरूपतत्कार्यस्यैव वाच्यः । - स तु प्रति- घनिष्ठयोर्बाधितः । अत्यन्तभिन्नकालत्वात् पृथक्संस्थानत्वाच्च सिद्धम् । सप्रति- घत्वमवयवावयविनोः अपृथक्सिद्धमपि निरुणद्धीति न तन्निबन्धतयाऽप्यवयव- गुरुत्वस्य प्रतिबन्धसंभवः । उपादेयादुपादानस्यैव नाश इत्यपि च न भव्यम् । तदेव सुवर्णमिदमिति अबाधितप्रत्यभिज्ञानात् । प्रकृतौ च तस्य 'गौरनाद्यन्त- वती' 'अनादिप्रभवाप्ययम्' इति श्रुतिस्मृतिबाधश्च ॥ 
अत एव पत्रताटङ्कयोरपि न भेदः । क्षणभेदवत् आकुञ्चनादिभेदवत् अवस्थापरिणामभेदानां तद्वत् भेदाप्रयोजकत्वात् । अन्यथा क्षणभेदादपि द्रव्य- भेदप्रसङ्गः । नित्यानित्यविभागविलयप्रसङ्गः । सजातीयसन्तानकता सर्वत्र तदेवेदमिति धीः तत्कृत एव व्यवहारश्चेति प्रसङ्गश्च । अन्यथेत्युदाहृतयाऽपि प्रत्यभिज्ञया देहातिरिक्तात्मसिद्धिरपि कालभेदेनानेका वस्यैकदेह संबन्धिमदात्मेति एव । न तु तद्भेदविषयत्वेन । तस्मादात्मैक्यवत् देवदत्तैक्यमपि हि विषयः । केशनखादिष्विव देवदत्तांशे जात्यैक्यविषयत्वे आत्मांशेऽपि तथैव स्यात् । वैरूप्ये नियामकाभावात् । तथा सर्वेष्वपि नित्येषु प्रतिक्षणं किंचिद्विशेषबलेन तत्कृतद्रव्यभेदप्रसङ्गश्च । गत्वरस्वभावाः पिपीलिकादयः प्रतिक्षणं तत्तद्रव्यदेश- विशेषसंयुक्ता एवेति पिपीलिकादेः तद्देशस्य च संयोगभेदात् तदवच्छिन्न- भेदाच्च पराभिमतमेव क्षणिकत्वं त्वदुक्तरीत्या दुरपह्नवम् । मृदा घट उत्पन्नः इति प्रतीतिरपि मृद एव अवस्थाविशेषविशिष्टविषयिणी न मृद्घटयोः भेद- बुद्धिरूपा । अवस्थाविशेषविशिष्टतैव द्रव्यस्योत्पत्तिरिति सिद्धान्तात् ॥ 
किं च यदि अवयवी अवयवातिरिक्तः स किं तेन भिन्नदेशः समान- देशो वा ? सप्रतिघत्वादेव न समानदेशः । विभुद्रव्यस्य तु उपादानत्वेन अवयव्यनारंभकत्वात् निरवयवत्वाच्च युक्ता समानदेशता सप्रतिघत्वविरहात् । 
TS 
१६३ 
प्रकृते तु न तथेति न तत्संभवः । भिन्नदेशत्वे तु अवयवानधिकरण एव अवयवदेश इति नियमात् तत्रैव एतदवस्थानप्रतीत्योः प्रसङ्गः । भेदे तयोः संबन्धोऽपि नित्यमृग्य एव । रूपघटयोस्तु रूपी घट इति अबाधितघीबलात् विशेष्यविशेषणभाव एव संबन्धः । अवयवावयविनोः तथा प्रतीत्यभावात् न सोऽपीति संयोगाद्यभावेऽपि अन्य एव कश्चित् संबन्धोऽस्त्विति प्रौढ़िवादोऽपि अप्रामाणिकः । तयोराश्रयाश्रयिभावं वास्तवमनभ्युपगच्छतस्तव परस्येव इह तन्तुषु पट इत्यपि प्रतीत्यभावात् ॥ 
लिएकी 
किं च अन्यविषयेण कारकव्यापारेण अन्यनिष्पत्तौ अन्यत्वाविशेषात् उपादानोपादेयनियमानुपपत्तिः । त्वयाऽपि समवायानङ्गीकारात् ॥ 
। 
समवायिकारणविषयः कारकव्यापार इत्येतदप्ययुक्तम् । यत्कार्योत्पादन- शक्तं यत्कारणं तद्विषयेण कारकव्यापारेण तत्कार्यनिष्पत्तिनियमोऽपि निमित्त- साधारणत्वादतिप्रसक्तः । यदाकारपरिणामशक्तियुक्तं यत्कारणमिति नियम- विवक्षायाम् एकस्मिन्नेव अवस्थाद्वयसामानाधिकरण्यात् उपादानोपादेयभावः कालभेदेनोक्तः स्यात् । अतोऽनन्यथासिद्धसाधकाभावात् दुष्परिहरानेक- बाघकसद्भावाच्च नोपादानातिरिक्तमुपादेयम् । किंतु उक्तश्रुतिस्मृतिसिद्ध- प्रत्यभिज्ञाभिः अनन्यथासिद्धाभिः अनतिरिक्तमेव । यद्यन्यथासिद्धोऽपि शब्दादिभेदो द्रव्यभेदकः तदा प्रयुक्तिलक्षणे 'तप्ते पयसि दध्यानयति सा 'वैश्वदेव्यामिक्षा' इति श्रुतौ आमिक्षापदवाच्यं पयसोऽर्थान्तरमेव दधि पयः संसर्गजन्यमभ्युपेयम् । पय आमिक्षेति व्यपदेशभेदात् कठिनत्वाम्लरसमिश्र - मधुररससत्वादिभेदाच्च इति प्राप्ते सर्वनाम्नः प्रकृतपरामर्शित्वस्वाभाव्यात् तत्पद- मानयनक्रियां प्रति प्रधानकर्मतया दध्यानयनाधिकरणत्वेन निर्दिष्टं पयः परामृशतीति पय एव यागद्रव्यं तत्पदे स्त्रीलिङ्गमा मिक्षापदसामानाधिकरण्य- 
१६४ 
कृतम् आमिक्षापदं तु न संसृष्टद्रव्यान्तरविधायकम् । किंतु तत्पदेन केवले पयसि यागद्रव्ये विहितं तत्र दध्यानयनसंस्कारविधिप्राप्तदधिसंसर्गानुवादकं 
सत् घनीभूत पयोद्रव्यमात्रवाचकम् 
— 
न जन्यद्रव्यान्तरवाचकम् पय एव 
घनीभूतम् आमिक्षेत्यभिधीयते । अम्लरसोऽपि न यागद्रव्यगतः किन्तु तत्संस्कारकद्रव्यगत इति पयोरूपामिक्षाप्रयुक्तमेव दध्यानयनं न पानप्रयुक्तमिति तान्त्रिकनिर्णयविरोधः ॥ 
किं च 'सयश्चायं पुरुषे – यश्चासावादित्ये - स एक इति श्रुति- प्रसिद्धमप्यैक्यं न सिद्धयेत् । आदित्यपुरुषरूपाधिकरणभेदस्य तत्प्रयुक्त संस्थान- भेदस्य च तत्र अभावात् ॥ 
थाकस 
तथा 'एको भूतस्सर्वभूतेषु गूढः' 'ईषते देव एकः' इत्यादिसिद्धं ब्रह्म- द्रव्यैक्यमपि न सिद्ध्येत् शब्दान्तरसहकृत गुणसंस्था ना दिभेदस्य तत्तद्विद्याप्रति- नियतस्य ब्रह्मद्रव्यभेदकत्वप्राप्तेः । अत्र सर्वत्रापि तदेवेदमितिधीरपि जात्यैक्य- विषयैव स्यात् । अतोऽवैदिक एव उपादानोपादेययोः भेदवादः ॥ 
इति श्रीमत्प्रथमपरकालमहादेशिकविरचिते विजयीन्द्रपराजये उपादेयस्य उपादानाद्भेदवादभङ्गः एकोनविंशः 
- जिला कठीक 
