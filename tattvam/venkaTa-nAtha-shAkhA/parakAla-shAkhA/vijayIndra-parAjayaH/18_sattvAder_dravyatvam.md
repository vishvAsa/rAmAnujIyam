+++
title = "१८ सत्त्वादेर् द्रव्यत्वम्?"

+++

अथ अष्टादशो वादः

अथ यद् उक्तं 

> सत्त्वं खल्व् ईरितं विषमत्वं प्रयाति रजः खल्व् ईरितं विषमत्वं प्रयाति तमः खल्व् ईरितं विषमत्वं प्रयाति

इति सत्त्व-रजस्-तमसाम् अपि ईश्वर-प्रेर्यत्वावस्था-योगित्वयोः प्रतिपादनात् न अ-द्रव्यत्वम् इति — तद् अपि तत्-तत्-पदार्थ-तत्त्व-ज्ञानोदय-प्रतिबन्धक-भगवन्-निग्रह-विलसितम् । सर्वेष्व् अपि शास्त्रेषु बहुषु सत्त्वादेर् गुणत्वेनैव व्यवहारात् । यद्य् अपि 

> सत्त्व-रजस्-तमसां समूहः प्रकृतिर्

इति साङ्ख्यास् सङ्गिरन्ते, तथापि ते जीवात्मनो निर्व्यापारत्वं विभुत्वं प्रकृतेर् एव कर्तृत्वम् इत्य्-आदिकम् अपि वदन्तीति त्वया ऽपि तथा ऽभ्युपगन्तव्यम् । अतः तत्र प्रमाणेष्व् एव परिशीलनीयेषु गुणत्वेनैव तेषां व्यवहारः । 

> तस्माद् अव्यक्तम् उत्पन्नं त्रि-गुणं द्वि-ज-सत्तम

इति महा-भारते, 

> प्रकृतिस् त्रि-गुणा ब्रह्मन् अनादिर् अ-विनाशिनी

इति पाद्म-संहितायां च 

> प्रकृतिस् त्रि-गुणेति सामानाधिकरण्यात् प्रकृतित्वाव्यक्तत्त्वयोः गुण-त्रय-सामानाधिकरण्यम् एक-द्रव्ये प्रतीयते । नीलत्वोत्पलत्वयोर् इव तेन नैल्यस्येव सत्त्वादेर् अ-द्रव्यत्वे न को ऽपि विवादः । किं च तत्त्वादि-गुण-वैषम्यतो देवा भवन्ति देवभ्यो लोका 

इति च श्रुतिर् उपबृंहिता ॥

श्री-गीतोपनिषदि —

> प्रकृतेः क्रियमाणानि गुणैः कर्माणि सर्वशः । 

> प्रकृतेर् गुण-सम्मूढाः सज्जन्ते गुण-कर्मसु । 

> त्रिभिर् गुणमयैर् भावैः 

> दैवी ह्य् एषा गुणमयी । 

> सत्त्वं रजस् तम इति गुणाः प्रकृति-सम्भवाः । 

> कारणं गुण-सङ्गो ऽस्य सद्-असद्-योनि-जन्मसु । 

> य एनं वेत्ति पुरुषं 

> प्रकृतिं च गुणैस् सह । 

> कैर् लिङ्गैस् त्रि-गुणान् एतान् अतीतो भवति प्रभो । 

> किम् आचारः कथं चैतान् त्रीन् गुणान् अतिवर्तते । 

> मां च यो ऽव्यभिचारेण भक्ति-योगेन सेवते ।  
स गुणान् समतीत्यैतान् ब्रह्म-भूयाय कल्पते ॥

इत्य्-आदिना । एवं गुणत्वेनैव सर्वत्र व्यवहृतस्य कथं द्रव्यत्व-प्रत्याशा ॥

[[P149]]

ननु ज्ञानादिषु "अवबोधायो गुणाः" इत्य् उक्तेष्व् अपि द्रव्यत्वं त्वद्-इष्टम् । "तद्वत्वं सत्त्व-रजस्-तम" इति अव्यक्तस्यावयवा विद्यन्त इति उपपन्नं तेषाम् अपि द्रव्यत्वम् इति चेत्, मैवम्; 

> अहम् अर्थ-धर्म-भूत-ज्ञानस्य यथा न क्रियते ज्योत्स्ना मल-प्रक्षालनान् मणेः ।[[??]]

इति मणेः ज्योत्स्नया निदर्शितत्वात् विषयासम्बन्ध्य्-अणु-भूताहम् अर्थस्य विषय-प्रकाशकत्वायोगात् । तत्-सम्बन्धितया तत्-सम्बन्धाद् अर्थान्तरे तद्-धर्म-व्यवहार-हेतुत्वेन तत्-स्व-प्रकाशकत्वस्य सर्व-वैदिकेष्टत्वात् । तस्य सङ्कोच-

""
""
""

१५० 
विकासरूपावस्थायोगित्वात् तत एव स्वाश्रयादन्यत्रापि वर्तमानत्वात् चिकीर्षा- प्रयत्नादिकं प्रति ज्ञानस्योपादानत्वात् अद्वैतिभिरपि इदं प्रमाणज्ञानमित्यनुमाने तस्य स्वनिवर्त्य वस्त्वन्तरपूर्वकत्वे द्रव्यभूतप्रदीपप्रभाया एव दृष्टान्तितत्वात् । ज्ञानविषययोः संयोगस्यैव प्रत्यक्षस्थले विषयविषयिभावनियमत्वेन वाच्यतया संयोगसंख्या पृथक्त्वैः विषयव्यवहारशक्त्या च गुणिक्रियत्वेन च द्रव्यलक्षण- पौष्कल्यादेव ज्ञानानन्दयोः द्रव्यत्वाभ्युपगमः । न हि तद्वदस्ति सित्यादिषु द्रव्यत्वनियामकम् ॥ 
- 
किं च प्रकृतेः द्रव्यभूतसत्वाद्यवयवसमुदायत्वेन तदुपादानकप्रत्यक्ष-, विषयोपादेयभूतपञ्चकतत्कार्येषु सत्वादिद्रव्यमनुवर्तते न वा ? आद्ये अयं सत्व- द्रव्यांश इत्यादिनापि प्रत्यक्षापत्तिः । प्रत्यक्षोपादेयान्वितोपादानेषु तत्तदसा- धारणधर्मप्रकारकप्रत्यक्षस्य सर्वत्र दुर्निवारत्वात् । द्वितीये – द्रव्यत्वेन तेषाम् उपादानत्वान्वयो न युक्तः । योग्यानुपलब्धेः । अतः सत्वादिः द्रव्यप्रकारतैक- स्वभावत्वात् लाघवादिरूपद्रव्य कार्यानुमेयत्वात् गुरुत्वादिवत् गुण एव । यथा च आमघटनिष्ठं कुलालेरितरूपरसगन्धस्पर्श गुरुत्वशब्दादिकं पाकेन विषमत्वं प्रयातीत्युक्तिः । शब्दादे: 10 साक्षात्प्रेर्यत्वावस्था योगित्वनिबन्धनद्रव्यत्वं न संपादयति । किंतु तदुभययोगिनि घटे तद्गुणभूतरूपाद्यन्तरसंबन्धितामेव बोधयति । तथा सत्वं खल्वीरितमित्याद्यपि प्रकृतेरेव साक्षात्प्रेर्यत्वावस्थान्तर- योगित्वमादाय प्रागवस्थातिरिक्तावस्थान्तरयोगित्वं गुणिभेदनिबन्धनं बोधयति । इत्थमेवोक्तं पाद्मसंहितायामपि गुणसाम्यात्मनस्तस्मात्पुरुषाधिष्ठितात् पुनः । अजायत महत्तत्वं त्रिविधं त्रिविधैर्गुणैः ॥ अहङ्कारस्ततो जातः तस्य तिस्रो विधाः स्मृताः । वैकारिकस्तैजसश्च भूतादिश्चेति ता विधाः ॥ वैिकारिका - दहङ्कारात् सात्विकात् पञ्च जज्ञिरे । ज्ञानेन्द्रियाणि पञ्चैवं राजसातैजसात् पुनः ॥ कर्मेन्द्रियाणि जातानि भूतादेस्तामसादथ । ' इत्यादिना ॥ 
१५१ 
एवं च साक्षात् प्रेर्यत्वावस्था योगित्वयोः सत्वादिगुणव शास्त्रेषु सर्वत्र व्यवहृतत्वात् प्रकृत्यान्वितसत्वादेः तत्कार्यान्वितगुणवा चिपदेनैव 'लोहितशुक्लकृष्णाम्' इत्यनेन निर्दिष्टत्वात् क्रमेण सत्वादीनि लाघवप्रकाश- चलनोपष्टम्भन गौरववरणकार्याणि तेजोभिन्नेष्वप्युक्तकार्यैकनिरूपणीयतया गुरु- त्वादिवत् गुणान्येव प्रकृत्युपादेय सर्वान्वितानीति न कथमपि द्रव्यत्व- प्रसक्तिरिति ॥ 
इति श्रीमत्प्रथमपरकालमहादेशिकविरचिते विजयीन्द्रपराजये 
सत्वादेर्द्रव्यत्ववादभङ्गोऽष्टादशः 
1 
॥ 
की 1 
-WIFI 1 p 
