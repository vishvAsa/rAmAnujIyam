+++
title = "२१ स्वतन्त्र-प्रपत्तिः"

+++

अथ एक-विंशो वादः

अथ यद् उक्तं विविध-वैदिक-लौकिक-गोष्ठी-द्वय-बहिष्ठेन निर्भाग्येन प्रपत्तिर् मोक्ष-साधनम् इत्य् अनुपपन्नं प्रमाणाभावात् । न तावत् "मुमुक्षुर् वै शरणम् अहं प्रपद्ये" इति तत्र प्रमाणम् । "ब्रह्मविद् आप्नोति" इत्य्-आदाव् इव प्रपद्ये इत्य् अस्यापि भक्ति-ज्ञान-परत्वात् । धातोर् ज्ञान-सामान्य-वाचित्वस्य छाग-पशु-न्यायेन भक्तौ विश्रान्तेश् च उभयत्राप्य् अविशेषात् । अस्तु वा ज्ञान-विशेष-वाचित्वं तथा ऽपि तस्य साक्षात् मोक्ष-साधनत्वं भक्त्य्-अङ्गत्वेनैव तस्य तद्-वाक्य-विषयत्वोपपत्तेः । अङ्गे ऽप्य् अङ्गि-फल-निर्देशोपपत्तेश् च ॥

[[P192]]

अत एव "सर्व-धर्मान्" इति चरम-श्लोकेनापि न तस्य मोक्ष-साधनत्व-सिद्धिः । रामानुजाचार्यैः तस्य अङ्ग-प्रपत्ति-परतयैव व्याख्यातत्वात् । "दैवी ह्य् एषा" इत्य् अपि 

> ये मां शरणं प्रपद्यन्ते ते तां मायाम् उत्सृज्य माम् एव उपासते

इति तैर् एवार्थोक्त्या तत्-परम् एव । अतो न स्व-तन्त्रोपासा ॥

किं च कर्माङ्गिका यावज्-जीवम् अनुष्ठेया च भक्तिः प्रपत्तिस् तु न तथेति कथम् अनयोर् विकल्पः । गुरु-लघु-विकल्प-योगात् । न चात्र व्यवस्थित-विकल्पो ऽपि व्यवस्थापक-प्रमाणाभावात् ॥

न च भक्त्य्-अनधिकारिणः प्रपत्त्य्-अधिकार इति प्रश्नः शूद्राणाम् एव प्रपत्त्य्-अधिकार इत्य् आपातात् । एतेन "वसुरण्या" इति मन्त्रे ओम् इत्य् आत्मानं युञ्जीत इति विहित-प्रपत्ति-मन्त्रम् अनूद्य "ब्रह्मणो महिमानम् आप्नोति" इति फल-सम्बन्ध-बोधनात् । प्रपत्तेः साक्षात् साधनत्वम् इत्य् अपि गतम् । 

> ओम् इत्य् एतेनैवाक्षरेण परं पुरुषम् अभिध्यायीत 

इत्य्-आदि-श्रुत्य्-अन्तरानुसारेण भक्तेर् एवात्रापि प्रतिपादनीयत्वात् । "न्यास इति ब्रह्म" 

> तानि वा एतानि अवराणि तपाँसि

"न्यास एवात्यरेचयत्" 

> तस्मान् न्यासम् एषां तपसाम् अतिरिक्तम् आहुः

इत्य्-आदिकम् अपि श्रुत्य्-अन्तर-सिद्ध-भक्ति-रूप-ज्ञाने सत्यादि-वैलक्षण्य-परम् एव । "ओम् इत्य् आत्मानं युञ्जीत" इत्य् एवं विध-वाक्यानां भक्ति-विलक्षणोपाय-विधायकत्वम् । अन्यथा 

> धनुर् गृहित्वौपनिषदं महास्त्रं शरं ह्य् उपासानिशितं सन्दधीत

> प्रणवो धनुश्-शरो ह्य् आत्मा ब्रह्म तल्-लक्ष्यम् उच्यते । अप्रमत्तेन वेद्धव्यम्

इत्य्-आदीनाम् अपि तद्-विधायकत्वापातात् ॥

न चेष्टापत्तिः । 

> तद् एतत् सत्यम् । तद् अमृतम् । तद् वेद्धव्यं सोम्य विद्धि

इत्य्-आदीनाम् अङ्गिरसा शौनकं प्रत्युपदेशानुपपत्तेः । तयोः भक्ताव् एवाधिकारित्वात् ॥

किं च अदृश्यत्वाधिकरणे 

> तद् एतत् सत्यं तद् वेद्धव्यं सोम्य विद्धि

इत्य् आरभ्य ‘प्रणवो धनुश्-शरो ह्य् आत्मा

इत्य्-आदिभिः उपासन-प्रकार उक्त इति भाष्य-व्याख्यान-भूत-श्रुत-प्रकाशिका-वाक्येन तच्-छ्रुतेः भक्ति-परत्वम् एव स्पष्टम् इति न प्रपत्ति-परत्व-शङ्का-ऽवकाशः ॥

[[P193]]

एतेन "तस्यैवं विदुषः" इति न्यास-निष्ठम् एव परामृश्य तत्-कर्तव्यत्वेन "यन् मरणं तद् अवभृथः" इत्य् अन्ताद् वाख्यात् पुरुष-विद्या-ऽऽम्नानात् तद्-अङ्गक-न्यास-विद्या-साक्षान्-मोक्ष-साधनम् इति निरस्तम् । त्वन्-मते प्रपत्तेः आनुकूल्य-सङ्कल्पाद्य्-अङ्ग-पञ्चकातिरिक्तानपेक्षतया तत्-पूर्व-वाक्ये "ज्ञात्वा देवम्" "मनसा हृदा च" इत्य् अनेन अङ्गि-भूत-पर-ब्रह्म-विद्या-लाभेन तद्-अनुवादेनैव पुरुष-विद्या-रूपाङ्ग-विधानोपपत्तेश् च । तद्-अतिरिक्त-न्यासासिद्धेः ॥

एतेन "वेदान्त-विज्ञान" इत्य्-आदि-श्रुतिर् अपि व्याख्याता । 

> काम्यानां कर्मणां न्यासं सन्न्यासं कवयो विदुः 

इति श्रुत्य्-अनुसारेण तस्यार्थ-वर्णनौचित्यात् ॥

अत एव त्वद्-अभिमत-द्वय-मन्त्रेणापि न प्रपत्ति-रूपोपायान्तर-सिद्धिः । तस्यैव मूलकत्वात् । प्रसिद्ध-कठ-वल्यां तद्-अदर्शनात् । अस्तु वा कठ-वल्य्-अन्तरम् । तथा ऽपि न तवेष्ट-सिद्धिः तन्-मन्त्रस्याप्य् अङ्ग-प्रपत्ति-परत्वात् । किं च "तम् एवं विद्वान्" इत्य्-आदिना भक्त्य्-अतिरिक्तस्य मोक्ष-साधनत्व-निषेधात् न प्रपत्ति-रूपोपाय-सिद्धिः । न च तत्रत्य-वेदन-शब्दस्य छाग-पशु-न्यायेन भक्ताव् इव न्यास-विद्यायाम् अपि विश्रान्तिर् अङ्गीक्रियत इति वाच्यम् । तथा ऽङ्गीकारस्य प्रपत्तेः स्व-तन्त्रोपायत्व-सिद्ध्य्-अधीनत्वेन अन्योन्याश्रयात् । अन्यथा "मत्वा धीरो न शोचयति" इति श्रुतेः मननस्यापि साक्षान् मोक्ष-साधनत्वापातः ॥

न च तद्-वैलक्षण्याय...... मोक्ष-साधनत्व-बोधनत्व-बोधकं किञ्चिद् अस्ति प्रमाणम् । "सकृद् एव प्रपन्नाय" इत्य्-आदि-रामयण-वचनैः "अनया च प्रपत्त्या माम्" इत्य्-आदि-पाञ्चरात्र-वचनैर् अपि न तत्-सिद्धिः । तस्मात् पर-मतैर् अपि भक्तेर् एव मोक्ष-साधनत्वम् उपेयं न प्रपत्तेर् इति ॥

[[P194]]

तत् अबाल-वृद्धम् उभय-विध-गोष्ठी-प्रसिद्धे प्रपत्त्य्-उपायाभावे न शोभते । निक्षेप-रक्षा-निराकृतानेक-विध-कु-फणितिषु त्वद्-उपन्यस्त-फणितेः लेश-मात्रत्वात् ॥

यद्य् अपि त्वद्-उक्तिः वेद-बाह्यं प्रति वेद-प्रामाण्ये वेद-वाक्योपन्यसनवत् अ-त्रैवर्णिकं प्रति ब्रह्म-सूत्र-भाष्य-व्याख्यानवच् च न प्रत्युक्ति-विलेखनार्हा । "मन्त्रं यत्नेन गोपयेत्" इत्य् उक्तेः । तथा ऽपि पर-पक्षे यः कश्चित् प्रमाण-शरणः प्रज्ञावान् अस्ति चेत् — तस्यात्र प्रमाणोपपत्ति-पौष्कल्य-मात्र-प्रदर्शनेन सर्वस्यास्य दुरुक्ति-समूहस्य दौरात्म्य-विलसितत्वम् अध्यवसितं भवतीति तन्-मात्र-प्रदर्शनम् इह क्रियते । तत्र तावत् ज्ञानान् मोक्ष इत्य् अयम् अर्थः सर्व-वैदिक-सम्प्रतिपन्नः । तत्र किं प्रपत्तिः ज्ञातम् एव नेति त्वद्-भ्रमः? उत न ब्रह्म-ज्ञानम् इति यद् वा ऽनभिधेय-ज्ञानम् इति तथा ऽपि औपनिषद-विद्या-विशेषो नेति वा, भक्तिवत् भगवद्-वशी-करणासमर्थेति वा, तथा ऽपि मोक्षोपायतया अविहितेति वा, तथा ऽपि न साक्षात् तद्-उपाय-भावार्हेति वा? तत्त्वम् अपि तस्याक्षिप्तं त्वद्-उक्ति-मात्र-बलात्, यद् वा तन्-निषेधक-श्रुत्य्-आदि-प्रमाण-बलात्, यद् वा कैश्चिद् एव परिगृहीततया सर्व-परिग्रह-विधुरत्वात्, महर्षिभिः अनादृतत्वाद् वा, स्व-प्राप्त्य्-उपायत्वेव स्वाम्य्-असम्मतत्वाद् वा, तथात्व-बोधक-भगवद्-वचन-रूप-विध्य्-अदर्शनाद् वा, अन्यस्माद् वा?

नाद्यः —

> त्वम् एवोपाय-भूतो मे भवेति प्रार्थना-मतिः । शरणागतिर् इत्य् उक्ता

इत्य्-आदि-प्रमाणे ज्ञानस्य 

> समित्-साधनकादीनां यज्ञानां न्यासम् आत्मनः ।  
नमसा यो ऽकरोद् देवे स स्वध्वर इतीरितः । 

इति प्रमाणेन च मानस-ज्ञान-विशेषत्वस्य च सम्प्रतिपन्नत्वात् । न द्वितीयः — पर-ब्रह्म-ज्ञान-विषय-प्रपत्तेः ब्रह्म-ज्ञानत्वस्य त्वया ऽप्य् अनिवार्यत्वात् । न तृतीयः — अनेनैव तु मन्त्रेण स्वात्मानं मयि निक्षिपेत् । 

> वृथैव भवतो याता भूयसी जन्म-सन्ततिः ।  
तस्याम् अन्यतमं जन्म सञ्चिन्त्य शरणं व्रज

इत्य्-आदि-रूप-तद्-विधायक-परश्-शत-वचनोपलम्भात् । नापि चतुर्थः । "वसुरण्या" इति मन्त्र एव तद्-विधान-पूर्वकम् एतद् वै महोपनिषदं "तस्यैवं विदुषः" इति त्वद्-उदाहृत-तैत्तरीयादि-श्रुति-शत-समधिगतायाः अस्यां औपनिषद-विद्या-विशेषत्वस्य त्वया ऽप्य् अप्रत्याख्येयत्वात् । भक्ति-विद्या-विषयकतैव तासाम् इति मद्-अभिमतम् इति चेत् किं तेन? त्वद्-भ्रमम् अनुसृत्यैव उपनिषद्-अर्थ-विशदी-करणस्य शास्त्रानियमितत्वात् । 

> इतिहास-पुराणाभ्यां वेदं समुपबृंहयेत् 

इति ताभ्याम् एव तद्-विशदी-करणस्य नियमितत्वाच् च ॥

[[P195]]

तथापि "युज समाधौ" इति धातु-बलात् "युञ्जीत" इति विधिः भक्तिम् एव विधत्ते इति चेत् मैवं; यदि "आत्मानं युञ्जीत" इत्य् अस्य "मनो युञ्जीत" इत्य् अर्थः स्यात् । तदा भक्तिर् एव अत्र विहिता स्यात् । किन्तु अहम् अर्थम् एव "स्वात्मानं युञ्जीत" इति रक्ष्यत्वेन तद्-अर्पणम् एव । ब्रह्मण एव प्रधान-फलत्वात् ब्रह्मणे प्रणव-करणकम् अर्पणं "युजिर् योगे" धातु-बलाद् इह विधीयते । न ह्य् एवम् आत्मार्पण-रूपा भवति भक्तिः अस्य क्षण-मात्र-साध्यत्वेन आवृत्तिमद्-भक्ति-भिन्नत्वस्य वाच्यत्वात् । "सकृद् एव प्रपन्नाय" इत्य्-आदि-प्रमाण-बलात् इह विहितम् आत्मार्पणं तु सकृद् एवेति सिद्धम् ॥

अत एव इत्थम् आत्मार्पण-रूप-न्यास-निष्ठस्य "तस्यैव विदुषा" इत्य्-आदिना कृत-कृत्यत्वानुसन्धान-पर-नैरेपेक्ष्य-प्रतिपादकार्थ-वाद-प्रवृत्तिः ॥

न च "आत्मन्य् एवात्मानं पश्येत्" इत्य् अत्रेव इह "आत्मानं युञ्जीत" इत्य् अस्य "मनो युञ्जीत" इत्य् एव अर्थ इति वाच्यम् । ब्रह्मणि इति सप्तमी-श्रवणाभावात् । सम्प्रदानार्थक-चतुर्थी-वैयर्थ्याच् च । तथा सति आत्म-शब्द-मुख्यार्थ-बाधो ऽपि । "निदिध्यासितव्यः" इत्य् अनेनैव अर्थात् तत्-सिद्ध्या तत्र तद्-विधि-वैयर्थ्यं च ॥

न चैवं "युञ्जीत" इत्य्-अस्य न्यास-विद्या-विधित्वेन "तस्यैवं विदुषः" इत्य् अनुवाकस्य न्यास-विद्यया तन्-निष्ठ-श्रुति-परत्वे 

> पुरुष-विद्यायाम् अपि च इतरेषाम् अनाम्नानात्

इति सूत्रे 

> ब्रह्म-प्राप्तिर् एव अस्याः पुरुष-विद्यायाः फल्म्

इति भाष्यं गुणोपसंहारार्थतया छान्दोग्य-तैत्तिरीयाम्नात-पुरुष-विद्या-द्वय-भद्र-भेदाभेद-चिन्तनं, तैत्तरीयक-पुरुष-विद्यायाः प्रकृत-ब्रह्म-विद्या-ऽङ्गत्वम् इति भवद्-भाष्यकृन्-निर्धारणं च विरुध्येत । तैत्तरीयक-तद्-वाक्य-तुल्यं छान्दोग्य-वाक्यम् अपि पुरुष-विद्या-प्रतिपादकं न स्याद् इति वाच्यम् ॥

[[P196]]

""
""
""

ब्रह्मणे, आत्मानम् इति पदद्वयस्वारस्येन न्यासविद्याया एव प्रकृतब्रह्म- विद्यात्वेन अस्मद्भाष्यकारैः भाषिततया अस्मिन्नर्थे सूत्रादिविरोधलेशस्यापि अभावात् । वसुरण्यादिप्रणवान्तमन्त्रकरणकोऽधिकारिविशेषनियतकर्तृको न्यास- विद्याविशेष एव 'तस्यैवं विदुषः' इत्यर्थवादफलितपुरुषविद्याऽङ्गको 'युञ्जीत' इत्यत्र विधीयते इत्येव तत्सूत्रभाष्यसमधिगतोऽस्मत्सिद्धान्तार्थः । तत्र पुरुष - विद्याऽङ्गकप्रकृतब्रह्मविद्या भक्तिविद्येति त्वममात्रम् । न्यासविद्यैव तत्र प्रकृत- ब्रह्मविद्येत्यत्र विरोधगन्धाभावात् । न ह्यत्र 'ओमित्येवात्मानं ध्यायथ 'ओमित्यनेनैवाक्षरेण परं पुरुषमभिध्यायीत' इत्यादिविधिवाक्यं श्रूयते । येनात्र सा भक्तिविद्या स्यात् उद्गीथादिविद्याविषयचिन्तनवत् । पुरुषविद्या मात्रभेद एव गुणानुपसंहाराय तदधिकरणे चिन्तितः । न तु भक्तिविद्यैव तत्र प्रकृत- ब्रह्मविद्येति न्यासविद्यैव प्रकृतब्रह्मविद्येत्यपि तैस्तत्रानिर्धारितमिति चेत् मैवम् ; उक्तविधया 'युञ्जीत' इत्यन्तवाक्यस्य भक्तिविद्याविध्यसमर्थतया प्रकृतब्रह्म- विद्येत्युक्ते तद्वाक्यविधेयत्वयोग्या न्यासविद्यैवेति गद्याभिव्यक्तभाष्यकृदाशयस्य न्यासविद्यैवात्र प्रकृतब्रह्मविद्येति निर्धारितप्रायत्वात् ॥ 
11 
अत एव भाष्येऽप्यङ्गशब्दो 'विध्यङ्गार्थवादपरत्वेऽप्यविरुद्ध' इति भाष्यमपि चानुकूलमित्येव निर्धारितं निक्षेपरक्षायामाचार्य चरणैः ॥ 
न चैवं सूत्रभाष्यादिषु विद्याङ्गशब्दाद्यस्वारस्यदोषः । पुरुषावयवादिषु सकृद्यज्ञावयवदृष्टिमात्रस्यैव पुरुषविद्यात्वेन तस्याः न्यासविद्याऽङ्गत्वे कस्याप्य- स्वारस्याप्रसङ्गात् । तथाऽप्यस्य विध्यङ्गार्थवादत्वस्वाभाव्यानपायात् ॥ 
१९८ 
न चैवमस्यार्थवादत्वे विद्याऽनुष्ठापकत्वात् । एवं विधार्थवादस्थलेषु अनुष्ठानम् अर्थवादकल्पितविधिमूलमित्येव हि मीमांसकसरणिः ॥ 
न चात्र प्रकृता ब्रह्मविद्या पुरुषविद्याऽङ्गकत्वादेव उपासनरूपेति सुवचम् । मन्त्रविशेषवत् तस्याः प्रकरणादङ्गत्वप्राप्तावपि निष्पन्नाङ्गिन्यासोत्त- राजस्य अश्रुतावृत्तिकस्यापि न्याससमानयोगक्षेमतया अनिवैरूप्यानापादकत्वात् । अन्यथा अङ्गिधर्मसाङ्गसकृत्त्व विरोधेन गुणमुख्याधिकरणाङ्गगुणाघिकरणद्वय- विरोधापत्तेः ॥ 
अत एव निक्षेपरक्षायाम् अनुजग्राह भगवान् गुरुवर: 'तदावृत्त्यना- वृत्ती तु तदङ्गकेन न्यासेन समानयोगक्षेमतथा तन्निष्कर्षादेव निष्कर्षणीय ' इति । अत्र विहितन्यासेऽपि विध्यन्तरविहितन्याससारूप्यभङ्गनियामकविरहात् नोपासनरूपता प्रसक्तिमती इत्यास्तां तावत् ॥ 
क 
एतेन अदृश्यत्वाधिकरणे 'तदेतत्सत्यं तद्वेद्धव्यं सोम्य विद्धि' इत्यारभ्य 'प्रणवो धनुश्शरो ह्यात्मा' इत्यादिभिः उपासनप्रकार उक्त' इति भाष्य- व्याख्यानभूता श्रुतप्रकाशिकाऽपि व्याख्याता । शुष्केष्टिच्छायया उक्तश्रुति- बोधित फलरूपोपासनवत एव प्रणवकरणकन्यासविशेषाधिकारेण तद्रथोपासन- पदस्य साधनभक्त्यर्थकत्वाभावात् । शरणवरणमात्रेऽपि तत्प्रकाशककरण- मन्त्रार्थोपासनस्य फलरूपस्य प्राक्तनत्वेन आवश्यकत्वमर्थसिद्धम् ॥ 
अत एव 'धनुगृहीत्वा' इत्यादि 'सन्दधीत' इत्यन्तं 'प्रणवो धनुः' इत्यादि ' बेद्धव्यम्' इत्यन्तम् 'ओमित्यात्मानम्' इति विधिसमानार्थकतया सर्वशाखा प्रत्ययन्यायेन न्यासविद्याविधायकमेव । अत इत्यादिना तेषामपि 
द्विधायकत्वापात इत्यापादनं नानिष्टं ॥ 
क 
१९९ 
यदुक्तम् अत्रेष्ठापत्तौ अङ्गिरसा शौनकं प्रत्युपदेशानुपपत्तिरिति तदपि असत् । तेषामपि अङ्गप्रपत्त्यवश्यंभावेन तदुपपत्तेः । 'तावदार्तिस्तदा वाञ्छा' इत्यादिना तद्विधैरेव तदुपदेशात् ॥ 
यच्च निक्षेपरक्षादिषु मदीय दाक्षिणात्यदुरूह शिक्षायां च 'आत्मानं युञ्जीत' इत्यस्य पाक्षिकतया भक्तिविधित्वाद्युपपादनं तत् अन्वारुह्यवादेन मदेकदेशिनं प्रत्येव न परं प्रति । सर्वान् प्रत्यप्ययमेव उपपादनीयो मुख्यः सिद्धान्तः । तस्मादवैदिकस्यैवेह विहितन्या से औपनिषदविद्या विशेषत्वाभाव- शङ्का । तत्वेनैवात्र विहितन्यासस्य बहुधैवेतिहासपुराणवचनशतोपपादितत्वात् ॥ 
नापि पञ्चमः । 'नाना शब्दादिभेदात् ' 'विकल्पोविशिष्टफलत्वात्' इति सूत्रकृद्भिरेव महाभारतादिषु न्यासविद्यास्वरूपादिकथनेन तदत्यन्ताभिमत- न्यायविशदीकरखरूपास्मद्भाष्यविधया भक्त्यवान्तरविद्या भेदवदेव भक्ति- न्यासविद्ययोरपि तदुभयन्यासविषयतया 'भक्त्या परमया वाऽपि प्रपत्त्या वा महामते । प्राप्योऽहं नान्यथा प्राप्यः' इति भगवतैव भक्तत्यादिविकल्पित- न्यासविद्यायां 'तस्य च वशीकरणं तच्छरणागतिरेव' इति मदीयभगवद्भाष्य- कारभाषिताभिज्ञेन तथोक्त्ययोगात् ॥ 
त्वदीयसुधाकारोऽपि 'न स्थानतोऽपि' इत्यादिसूत्रप्रस्थाने 'भगवत्- प्रसादात् संसारान्मुक्तिर्भवति । स भगवत्प्रसादः स्वगुणोत्कर्षवेदनात् दोषा- भाववेदनाच्च भवति । अयमर्थः लोकतो दृष्टान्तोपेतानुमानाच्चावसीयते । तथा च प्रतीयते । तथा च प्रयोगः 'संसारान्मुक्तिः समर्थपुरुषप्रसादसाध्या मुक्तित्वात् निगलमुक्तिवत्,' 'विमतो भगवत्प्रसादः गुणोत्कर्षादिज्ञानसाध्यः महाप्रसादत्वात् राजप्रसादवत् ' इति प्राह । तथा च उभयलिङ्गत्वज्ञान- काष्ठाया एव फलभूता भगवद्वशीकरणपराकाष्ठारूपा प्रपत्तिविद्या मोक्षोपायत्वेन 
२०० 
विहिता भक्तिवत् कुतो भगवद्वशीकरणसमर्थां स्यात् । अन्यथा 'मुमुक्षुर्वै शरणमहं प्रपद्ये' इति श्वेताश्वतरश्रुतिबाधप्रसङ्गः ॥ 
नापि षष्ठः । 'मुमुक्षुर्वै' इत्याद्युदाहृतश्रुतिबाधादेव । नापि सप्तमः । तस्य त्वदीयदुर्वासना विलसितभ्रममूलकत्वात् । किम् अङ्गत्वमेव स्वातन्त्र्य- विरोधीति त्वद्रमः ? उत स्वतन्त्रता अस्याः प्रमाणबोधिता नेति ? नाद्यः मन्त्रान्तराङ्गभूतेऽपि प्रणवे स्वातन्त्र्योपलंभोदकस्यैव सङ्कल्पमात्रभेदेन सत्रत्वा- हीनत्वकाम्यत्वनित्यत्वाद्युपलं भात् । एतज्जातीयस्य क्वचिदङ्गत्वेऽपि 'ब्रह्मणो महिमानमाप्नोति' इति प्रकृतन्यासविद्यायाः फलसंयोगश्रवणेन आख्यारूपयोः अप्रयोजकत्वात् ॥ 
। 
यदत्रोक्तम् अङ्गे अङ्गिफलनिर्देशपराः फलसंयोगश्रुतय इति तदसत् । अङ्गित्वेन विज्ञातेष्वेव तथात्वात् अन्यथा सर्वत्र फलसंयोगमात्रस्य अङ्गभाव- 
कल्पकत्वप्रसङ्गः ॥ 
न द्वितीयः 
'भक्त्या परमया वाऽपि प्रपत्त्या वा महामते । 
प्राप्योऽहम्' इति भक्त्या तुल्यविकल्पदर्शनात् ॥ 
यदुक्तं गुरुलध्वोः तुल्यविकल्पायोग इति तदभद्रम् । महतामल्पानां च कर्मणां तुल्यफलतायाः नित्येष्टकर्मसु बहुशो दर्शनात् । 'एकामप्यृचं यजुस्साम.. तद्ब्रह्म यज्ञस्सन्तिष्ठते' इत्यादिलिङ्गदर्शनेन सर्वशक्त्यधि- 
...... 
Ma 
करणसिद्धान्तन्यायेन तदुपजीविन्या प्रतिनिधिपदिकया 'सहस्रशक्तिश्च शतं शतशक्तिर्दशापि च । दद्यादपश्च यरशक्त्या सर्वे तुल्यफलाः स्मृताः ॥ इत्यादिभिः वचनैश्च तदनुग्रहात् ॥ 
शिएकी 
प्रकृतेऽपिं वाचनिके ते भक्तिप्रपत्योः शक्ताशक्ताधिकारे तुल्य- 
फलतायां बाधकाभावात् ॥ 
- 
२०१ 
न च तादृशवचनाभावः इतरोपाय दौष्कर्यादधिकारादिहानित: । उपायमिह वक्ष्यामि सांप्रतं सार्वलौकिकम् ॥ कालदोषान्मनुष्याणां मन- श्चाञ्चल्ययोगतः । विषयेन्द्रियसंयोगात् निषिद्धकरणादपि || विहिताकरणान्नापि जेतुं शक्त्या गणाधिप । इन्द्रियाणीन्द्रियार्थाश्च नृणां कालस्वभावतः ॥ तस्मान्न कर्मयोगेऽस्मिन् अधिकारो हि विद्यते ॥ विहितेष्वपि सर्वेषु तदभावान्महामते । ज्ञानयोगेष्वभिरतिः कस्यचिद्विद्यते न च ॥ तदभावान्मयि प्रीतिः न च भक्तिश्च विद्यते । तस्मात् मत्पादयुगलं ऐकान्त्याच्छरणं व्रजेत् ॥ ' इति विष्वक्सेनं 
। प्रति भगवद्वचनस्य श्रीपाञ्चरात्रे स्फुटतरमुपलम्भात् ॥ 
न च प्रपदनस्य साक्षान्मोक्षसाधनत्वं न श्रुतमिति वाच्यम् । 'मदेको - पायसंपत्तिः मां प्रपन्नोऽपि मुच्यते' इत्यनन्तरवाक्येन, 'भक्त्या परमया वाऽपि प्रपत्त्या वा महामते । प्राप्योऽहं नान्यथा प्राप्यः मम कैङ्कर्यलिप्सुभिः ॥ ' 'मामेकं शरणं प्राप्य मामेवान्ते समश्नुते ॥' 'स्त्रियो वैश्यास्तथा शूद्रास्तेऽपि यान्ति परां गतिम् ' 'सक्कदेव प्रपन्नाय तवास्मीति च याचते । अभयं सर्व- भूतेभ्यो ददाम्येतद्व्रतं मम ॥' इत्यादिवचनान्तरैश्च उदाहृतश्रुत्युपबृंहणरूपैः तत्सिद्धेः ॥ 
न च मुमुक्षाप्रयुक्तयोः भक्तिप्रपत्त्योः काम्यतया नित्यकर्मवैषम्यं शङ्क- नीयम् । 'सहस्रशक्ति:' इति वचनेन काम्येऽपि शक्ताशक्तानुष्ठाने कर्मणि अल्पे भूयसी च तुल्यतया निर्बाधत्वस्मरणात् ॥ 
TH 
एतेन अधिकाल्पगुणानां ब्रह्मविद्याऽन्तराणामपि तुल्यफलत्वं व्याख्यातम् ॥ 
किंच 'सत्कर्मनिरताश्शुद्धाः सांख्ययोगविदस्तथा । नार्हन्ति शरणस्थस्य कलां कोटितमीमपि' इत्यादिप्रमाणबलेन 'विश्वासायास भूम्नोर्न्यसनभजनयोः गौरवे को विशेषः' इत्येवास्मद्गुरुवरनिर्धारणात् । 'यस्य यावांश्च विश्वासस्तस्य सिद्धिश्च 
26 
२०२ 
तावती' इत्यष्टाक्षराख्यमनुराजविषये नारदादिपरमर्षिभिरुक्तेश्च । महाविश्वास- गौरवात् प्रपत्तिरेव भक्तेः गुरुभूततरा । तत एव कलां नार्हतीत्युक्तेः । 
ततोऽप्यभ्यर्हिताऽपीति न त्वदीयकुचोद्यानामवकाशः 
अन्यथा त्वन्मते निर्दुःखित्वादिफलेष्वपि गुरुलध्वोर्विकल्पाभावप्रसङ्गः । यदि निर्दुःखत्वलिंगभङ्गादिषु निवृत्तिरूपफलेषु गुरुलध्वोर्विकल्पोऽभिमतः तदा अविद्यानिवृत्तेरेव मोक्षत्वात् प्रमाणबलेनात्रापि स तुल्य इति यत्किञ्चिदेतत् ॥ 
तत एव 'तत्त्वमसि' इत्यारभ्य विकल्पितेषु न प्रथमः । त्वदुक्तिमात्रस्य भ्रान्तजल्पितत्वात् नापि द्वितीयः तन्निषेधकश्रुत्याद्यनुपलम्भात् । 'तमेवं विद्वानमृत इह भवति' 'तमेव विदित्वा' इत्यादीनां भक्ताविव उक्तश्रुत्यादि- बलेन प्रपत्तावपि विश्रान्त्या तन्निषेधक त्या संभावितत्वात् ॥ 
नापि तृतीयः 
कैश्चिदित्यनेन भक्तग्रहणे अधिकारवैधुर्य प्रयुक्ततया 
तदपरिग्रहस्यादोषत्वात् । दैवहतकत्वद्विधभ्रान्तग्रहणे तु अशिष्टपरिग्रहवैधुर्य- रूपतया तत्त्वमत्र गुणायैवेति लेशतोऽपि दोषाप्रसक्तेः || 
नापि चतुर्थः 
'तावदार्तिस्तथा वाञ्छा तावन्मोहस्तथा सुखम् । 
यावन्न याति शरणं त्वामशेषाघनाशनम् ॥ ' 'यद्येन कामकामेन न साध्यं साधनान्तरैः । मुमुक्षुणा यत्सांख्येन न योगेन न भक्तितः ॥ प्राप्यते परमं धाम ततो नावर्तते यतिः । ' ' तेन तेनाप्यते तत्तत् न्यासेनैव महामुने । परमात्मा च तेनैव साध्यते पुरुषोत्तमः ॥ ' ' शरणं त्वां प्रपन्ना ये ध्यानयोग- विवर्जिताः । तेऽपि मृत्युमतिक्रम्य यान्ति तद्वैष्णवं पदम् ॥ इत्यादिविधया 
महर्षिभिरेते बहुधाऽऽदृतत्वात् ॥ 
नापि पञ्चमः'न मां दुष्कृतिनो मूढाः प्रपद्यन्ते नराधमाः । मायया ऽपहृतज्ञानाः आसुरं भावमाश्रिताः ॥ ' 'भक्त्या परमया वाऽपि प्रपत्या वा 
२०३ 
महामते । प्राप्योऽहम् ' इत्यादिना स्वप्रात्युपायत्वेनैव स्वात्यन्ताभिमतत्वस्य 
स्फुटत्वात् ॥ 
नापि षष्ठः 'सर्वधर्मान्' इत्यादिविधानैकपर भगवद्वचनरूपविधिषु सत्सु त्वदर्शनस्य त्वदान्व्यविलसितत्वात् ॥ 
यदत्रोक्तम् 'अस्य अंगप्रपत्तिपरतयैव रामानुजाचार्यैव्र्याख्यात- त्वादिति — तदभद्रम् । सर्वफलसाधनप्रपत्तौ अधिकारिविशेषं प्रति भक्ति- फलकत्वस्यैव प्रदर्शनात् । यदि मद्गुरुवरव्याख्यायाम् अतिविश्वस्तोऽसि तदा गद्ये अधिकारिविशेषस्य साक्षान्मोक्षसाधनत्वाभिधानेन लब्धोपदेशस्त्वम् । अद्य तदीय शिष्यभावमुपेत्य कदाचिदुज्जीवितोऽसि । न चेत् मृतिमेव बहुतरनरक- प्रवेशोचितां प्राप्य पुनः पुनः यावदात्मभाविसंसरणभाग्भवसि ॥ इत्यलम- वैदिका सन्नतपुरस्करणतः तन्निरसनेन ॥ 
निरस्तान्य मतध्वान्तप्रौढा लोकसुधाकरे । विशिष्टाद्वैत सिद्धान्ते मन्मनस्त्वं सुनिर्विश | 
अत्यन्त हेयमाध्वानां सिद्धान्ते मानबाधिते । निरासाय विचारेऽपि विरमस्वाथ मन्मनः ॥ 
यतिना परकालेन विजयीन्द्रः पराजितः । रामानुजमतेऽप्येवमसारत्वोक्तिगर्वितः ॥ 
जयतु विविधविद्वद्वर्वभङ्गप्रचण्डः 
कविकथक मृगेन्द्रस्सर्वतन्त्र स्वतन्त्रः । 
शमितविमतभा विग्रन्थसन्दर्भवीर्यः 
MAR 
फणितिभिरचलाभिः मद्गुरुर्देशिकेन्द्रः ॥AGS 
२०४ 
त्रय्यन्तदेशिक कृपा भरितावलोक- 
लब्धोभयागमशिरोनिहितार्थतत्वम् । 
प्रत्यर्थिवादिमददन्तिघटामृगेन्द्रं 
पश्यध्वमत्र परकालमथास्मदीयाः ॥ 
इति श्रीमत्प्रथमपरकाल महा देशिकविरचितः विजयीन्द्रपराजयः 
संपूर्ण: 
श्रीमत्प्रथमपरकालमहा देशिकाय नमः । 
श्रीमते रामानुजपरकालमहा देशिकाय नमः । 
समाप्तोऽयं ग्रन्थः 
PRINTED BY 
SAMSKRITA SAHITYA SADANA 
2, DEVAPARTHIVA ROAD, CHAMARAJAPURAM, MYSORE- 4For copies apply to- 
Sri Vedantadesika Vihara Sabha 
Sri Parakala Mutt 
MYSORE