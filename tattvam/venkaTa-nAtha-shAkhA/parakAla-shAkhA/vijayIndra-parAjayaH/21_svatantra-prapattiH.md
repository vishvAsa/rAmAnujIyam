+++
title = "२१ स्वतन्त्र-प्रपत्तिः"

+++

अथ एकविंशो वादः 
ए 
अथ यदुक्तं विविधवैदिकलौकिक गोष्ठीद्वयबहिष्ठेन निर्भाग्येन प्रपत्ति- मोक्षसाधनमित्यनुपपन्नं प्रमाणाभावात् । न तावत् 'मुमुक्षुर्वै शरणमहं प्रपद्ये' इति तत्र प्रमाणम् । 'ब्रह्मविदाप्नोति' इत्यादाविव प्रपद्ये इत्यस्यापि भक्ति- ज्ञानपरत्वात् । धातोर्ज्ञानसामान्यवाचित्वस्य छागपशुन्यायेन भक्तौ विश्रान्तेश्व उभयत्राप्यविशेषात् । अस्तु वा ज्ञानविशेषवाचित्वं तथाऽपि तस्य साक्षात् मोक्षसाधनत्वं भक्तयङ्गत्वेनैव तस्य तद्वाक्यविषयत्वोपपत्तेः । अङ्गेऽप्यङ्गिफल- निर्देशोपपत्तेश्च ॥ 
१९३ 
अत एव 'सर्वधर्मान्' इति चरमश्लेोकेनापि न तस्य मोक्षसाधनत्व- सिद्धिः । रामानुजाचार्यैः तस्य अङ्गप्रपत्तिपरतयैव व्याख्यातत्वात् । 'दैवी ह्येषा' इत्यपि 'येमां शरणं प्रपद्यन्ते ते तां मायामुत्सृज्य मामेव उपासते' इति तैरेवार्थोक्त्या तत्परमेव । अतो न स्वतन्त्रोपासा ॥ 
किं च कर्माङ्गिका यावज्जीवमनुष्ठेया च भक्तिः प्रपत्तिस्तु न तथेति कथमनयोर्विकल्पः । गुरुलघुविकल्पयोगात् । न चात्र व्यवस्थितविकल्पोऽपि व्यवस्थापक प्रमाणाभावात् ॥ 
न च भक्त्यनधिकारिणः प्रपत्त्यधिकार इति प्रश्नः शूद्राणामेव प्रपत्यधिकार इत्यापातात् । एतेन 'वसुरण्या' इति मन्त्रे ओमित्यात्मानं युञ्चीत इति विहितप्रपत्तिमन्त्रमनूद्य 'ब्रह्मणो महिमानमाप्नोति' इति फलसंबन्धबोधनात् । प्रपत्तेः साक्षात्साधनत्वमित्यपि गतम् । 'ओमित्येतेनैवाक्षरेण परं पुरुषमभिध्यायीत' इत्यादिश्रुत्यन्तरानुसारेण भक्तेरेवात्रापि प्रतिपादनीयत्वात् । 'न्यास इति ब्रह्मा' 'तानि वा एतानि अवराणि तपाँ सि' 'न्यास एवात्यरेचयत्' 'तस्मान्न्यासमेषां तपसामतिरिक्तमाहुः' इत्यादिकमपि श्रुत्यन्तरसिद्धभक्तिरूपज्ञाने सत्यादि- वैलक्षण्यपरमेव । 'ओमित्यात्मानं युञ्जीत' इत्येवंविधवाक्यानां भक्तिविलक्षणो- पायविधायकत्वम् । अन्यथा 'धनुर्गृहीत्वौपनिषदं महास्त्रं शरं ह्य्पासानिशिलं सन्दधीत' 'प्रणवो धनुश्शरोह्यात्मा ब्रह्म तल्लक्ष्यमुच्यते । अप्रमत्तेन वेद्धव्यम्' इत्यादीनामपि तद्विधायकत्वापातात् ॥ 
न चेष्टापत्तिः । 'तदेतत् सत्यम् । तदमृतम् । तद्वेद्धव्यं सोम्य विद्धि' इत्यादीनाम् अङ्गिरसा शौनकं प्रत्युपदेशानुपपत्तेः । तयोः भक्तावेवाधिकारात् ॥ 
किं च अदृश्यत्वाधिकरणे 'तदेतत्सत्यं तद्वेद्धव्यं सोम्य विद्धि' इत्यारभ्य 'प्रणवो धनुश्शरो ह्यात्मा' इत्यादिभिः उपासनप्रकार उक्त इति भाष्य- 
25 
१९४ 
व्याख्यानभूतश्रुतप्रका शिकावाक्येन तच्छ्रुतेः भक्तिपरत्वमेव स्पष्टमिति न प्रपत्तिपरत्वशङ्काऽवकाशः ॥ 
6 
एतेन तस्यैवं विदुषः' इति न्यासनिष्ठमेव परामृश्य तत्कर्तव्यत्वेन 'यन्मरणं तदवृभृथः ' इत्यन्ताद्वाक्यात् पुरुषविद्याऽऽम्नानात् तदङ्गकन्यासविद्या साक्षान्मोक्षसाधनमिति निरस्तम् । त्वन्मते प्रपत्तेः आनुकूल्यसङ्कल्पाद्यङ्ग- पञ्चकातिरिक्तानपेक्षतया तत्पूर्ववाक्ये 'ज्ञात्वा देवम्' 'मनसा हृदा च' इत्यनेन अङ्गिभूतपरब्रह्मविद्यालाभेन तदनुवादेनैव पुरुषविद्यारूपाङ्गविधानोपपत्तेश्च । तदतिरिक्तन्यासासिद्धेः ॥ 
एतेन 'वेदान्तविज्ञान' इत्यादिश्रुतिरपि व्याख्याता । काम्यानां कर्मणां न्यासं सन्न्यासं कवयो विदुः' इति श्रुत्यनुसारेण तस्यार्थवर्णनौचित्यात् ॥ " अत एव त्वदभिमतद्वयमन्त्रेणापि न प्रपत्तिरूपोपायान्तरसिद्धिः । 
तस्यैव 
मूलकत्वात् । प्रसिद्धकठवल्यां तददर्शनात् । अस्तु वा कठवल्यन्तरम् । तथाऽपि न तवेष्टसिद्धिः तन्मन्त्रस्याप्यङ्गप्रपत्तिपरत्वात् । किं च 'तमेवं विद्वान्' इत्यादिना भक्त्यतिरिक्तस्य मोक्षसाधनत्वनिषेधात् न प्रपत्तिरूपोपायसिद्धिः । न च तत्रत्यवेदनशब्दस्य छागपशुन्यायेन भक्ताविव न्यास विद्यायामपि विश्रान्तिरङ्गीक्रियत इति वाच्यम् । तथाऽङ्गीकारस्य प्रपत्तेः स्वतन्त्रोपायत्व- सिद्ध्यधीनत्वेन अन्योन्याश्रयात् । अन्यथा 'मत्वा धीरो न शोचयति' इति श्रुतेः मननस्यापि साक्षान्मोक्षसाधनत्वापातः ॥ 
न च तद्वैलक्षण्याय.. 
........ 
। 
मोक्षसाधनत्वबोधनत्वबोधकं किञ्चिदस्ति 
प्रमाणम् । 'सकृदेव प्रपन्नाय' इत्यादिरामायणवचनैः 'अनया च प्रपत्त्या माम्' इत्यादिपाञ्चरात्रवचनैरपि न तत्सिद्धिः । तस्मात्परमतैरपि भक्तेरेव मोक्ष- 
:। 
साधनत्वमुपेयं न प्रपत्तेरिति ॥१९५ 
तत् अबालवृद्धम् उभयविधगोष्ठी प्रसिद्धे प्रपत्त्युपायभावे न शोभते । निक्षेपरक्षा निराकृतानेकविधकुफणितिषु त्वदुपन्यस्तफणितेः लेशमात्रत्वात् ॥ 
यद्यपि त्वदुक्तिः वेदबाह्यं प्रति वेदप्रामाण्ये वेदवाक्योपन्यसनवत् अत्रैवर्णिकं प्रति ब्रह्मसूत्रभाष्यव्याख्यानवच्च न प्रत्युक्तिविलेखनाह । 'मन्त्रं यत्नेन गोपयेत्' इत्युक्तेः । तथाऽपि परपक्षे यः कश्चित्प्रमाणशरणः प्रज्ञावानस्ति चेत् — तस्यात्र प्रमाणोपपत्तिपौष्कल्यमात्र प्रदर्शनेन सर्वस्यास्य दुरुक्तिसमूहस्य दौरात्म्यविलसितत्वमध्यवसितं भवतीति तन्मात्रप्रदर्शनमिह क्रियते । तत्र तावत् ज्ञानान्मोक्ष इत्ययमर्थः सर्ववैदिक संप्रतिपन्नः । तत्र किं प्रपत्तिः ज्ञातमेव नेति त्वमः ! 
उत न ब्रह्मज्ञानमिति यद्वाऽनभिधेयज्ञानमिति तथाऽपि औपनिषदविद्याविशेषो नेति वा, भक्तिवत् भगवद्वशीकरणासमर्थेति वा, तथाऽपि मोक्षोपायतया अविहितेति वा, तथाऽपि न साक्षात्तदुपायभावार्हति वा ? तत्वमपि तस्याक्षिप्तं त्वदुक्तिमात्रबलात्, यद्वा तन्निषेधकश्रुत्यादि- प्रमाणबलात्, यद्वा कैश्चिदेव परिगृहीततया सर्वपरिग्रहविधुरत्वात्, महर्षिभिः अनादृतत्वाद्वा, स्वप्रात्युपायत्वेन स्वाम्यसंमतत्वाद्वा, तथात्वबोधकभगवद्वचन- रूपविध्यदर्शनाद्वा, अन्यस्माद्वा ! 
-'त्वमेवोपायभूतो मे भवेति प्रार्थनामतिः । शरणागतिरित्युक्ता' इत्यादिप्रमाणेन ज्ञानत्वस्य समित्साधन कादीनां यज्ञानां न्यासमात्मनः । नमसा योऽकरोदेवे स स्वध्वर इतीरितः' इति प्रमाणेन च मानसज्ञान- विशेषत्वस्य च संप्रतिपन्नत्वात् । न द्वितीयः -- परब्रह्मज्ञान विषयकप्रपत्तः ब्रह्म- ज्ञानत्वस्य त्वयाऽप्यनिवार्यत्वात् । न तृतीयः - अनेनैव तु मन्त्रेण स्वात्मानं मयि निक्षिपेत् । 'वृथेव भवतो याता भूयसी जन्मसन्ततिः । तस्यामन्यतमं जन्म सञ्चिन्त्य शरणं व्रज' इत्यादिरूपतद्विधायकपरश्शतवचनोपलम्भात् । नापि चतुर्थः । 'वसुरण्या' इति मन्त्र एव तद्विधानपूर्वकम् एतद्वै महोपनिषदं 
१९६ 
'तस्यैवं विदुषः' इति त्वदुदाहृततैत्तरीयादिश्रुतिशतसमधिगतायाः अस्यां औपनिषदविद्या विशेषत्वस्य त्वयाऽप्यप्रत्याख्येयत्वात् । भक्तिविद्याविषयकतैव तासामिति मदभिमतमिति चेत् किं तेन ! त्वद्रममनुसृत्यैव उपनिषदर्थविशदी- करणस्य शास्त्रा नियमितत्वात् । 'इतिहासपुराणाभ्यां वेदं समुपबृंहयेत्' इति ताभ्यामेव तद्विशदीकरणस्य नियमितत्वाच्च ॥ 
तथाऽपि 'युज समाधौ ' इति धातुबलात् 'युञ्जीत' इति विधिः भक्तिमेव विधत्ते इति चेत् मैवं; यदि 'आत्मानं युञ्जीत' इत्यस्य 'मनो युञ्जीत ' इत्यर्थः स्यात् । तदा भक्तिरेव अत्र विहिता स्यात् । किन्तु अहमर्थमेव 'स्वात्मानं युञ्जीत' इति रक्ष्यत्वेन तदर्पणमेव । ब्रह्मण एव प्रधानफलत्वात् ब्रह्मणे प्रणवकरणकमर्पणं 'युजिर् योगे' धातुबलादिह विधीयते । न ह्येव- मात्मार्पणरूपा भवति भक्तिः अस्य क्षणमात्रसाध्यत्वेन आवृत्तिमद्भक्तिभिन्नत्वस्य वाच्यत्वात् । ' सकृदेव प्रपन्नाय' इत्यादिप्रमाणबलात् इह विहितमात्मार्पणं तु सकुदेवेति सिद्धम् ॥ 
अत एव इत्थमात्मार्पणरूपन्यासनिष्ठस्य 'तस्यैवं विदुषा' इत्यादिना कृतकृत्यत्वानुसन्धानपरनैरपेक्ष्यप्रतिपादकार्थवादप्रवृत्तिः ॥ 
न च 'आत्मन्येवात्मानं पश्येत्' इत्यत्रेव इह 'आत्मानं युञ्जीत' इत्यस्य 'मनो युञ्जीत' इत्येव अर्थ इति वाच्यम् । ब्रह्मणि इति सप्तमीश्रवणाभावात् । संप्रदानार्थकचतुर्थी वैयर्थ्यांच्च । तथा सति आत्मशब्द मुख्यार्थबाधोऽपि । 'निदिध्यासितव्यः' इत्यनेनैव अर्थात्तत्सिद्ध्या तत्र तद्विधिवैयर्थ्य च ॥ 
न चैवं 'युञ्जीत' इत्यस्य न्यासविद्याविधित्वेन तस्यैवं विदुषः ' इत्यनुवाकस्य न्यासविद्यया तन्निष्ठश्रुतिपरत्वे 'पुरुषविद्यायामपि च इतरेषा- मनाम्नानात्' इति सूत्रं 'ब्रह्मप्राप्तिरेव अस्याः पुरुषविद्यायाः फलम्' इति भाष्यं 
१९७ 
गुणोपसंहारार्थतया छान्दोग्यतैत्तरीयाम्नातपुरुषविद्याद्वयभद्र भेदाभेदचिन्तनं, तैत्तरीयकपुरुषविद्यायाः प्रकृतब्रह्मविद्याऽङ्गत्वमिति भवद्भाष्यकृन्निर्धारण विरुद्धयेत । तैत्तरीयकतद्वाक्यतुल्यं छान्दोग्यवाक्यमपि पुरुषविद्याप्रतिपादकं न स्यादिति वाच्यम् ॥ 
ब्रह्मणे, आत्मानम् इति पदद्वयस्वारस्येन न्यासविद्याया एव प्रकृतब्रह्म- विद्यात्वेन अस्मद्भाष्यकारैः भाषिततया अस्मिन्नर्थे सूत्रादिविरोधलेशस्यापि अभावात् । वसुरण्यादिप्रणवान्तमन्त्रकरणकोऽधिकारिविशेषनियतकर्तृको न्यास- विद्याविशेष एव 'तस्यैवं विदुषः' इत्यर्थवादफलितपुरुषविद्याऽङ्गको 'युञ्जीत' इत्यत्र विधीयते इत्येव तत्सूत्रभाष्यसमधिगतोऽस्मत्सिद्धान्तार्थः । तत्र पुरुष - विद्याऽङ्गकप्रकृतब्रह्मविद्या भक्तिविद्येति त्वममात्रम् । न्यासविद्यैव तत्र प्रकृत- ब्रह्मविद्येत्यत्र विरोधगन्धाभावात् । न ह्यत्र 'ओमित्येवात्मानं ध्यायथ 'ओमित्यनेनैवाक्षरेण परं पुरुषमभिध्यायीत' इत्यादिविधिवाक्यं श्रूयते । येनात्र सा भक्तिविद्या स्यात् उद्गीथादिविद्याविषयचिन्तनवत् । पुरुषविद्या मात्रभेद एव गुणानुपसंहाराय तदधिकरणे चिन्तितः । न तु भक्तिविद्यैव तत्र प्रकृत- ब्रह्मविद्येति न्यासविद्यैव प्रकृतब्रह्मविद्येत्यपि तैस्तत्रानिर्धारितमिति चेत् मैवम् ; उक्तविधया 'युञ्जीत' इत्यन्तवाक्यस्य भक्तिविद्याविध्यसमर्थतया प्रकृतब्रह्म- विद्येत्युक्ते तद्वाक्यविधेयत्वयोग्या न्यासविद्यैवेति गद्याभिव्यक्तभाष्यकृदाशयस्य न्यासविद्यैवात्र प्रकृतब्रह्मविद्येति निर्धारितप्रायत्वात् ॥ 
11 
अत एव भाष्येऽप्यङ्गशब्दो 'विध्यङ्गार्थवादपरत्वेऽप्यविरुद्ध' इति भाष्यमपि चानुकूलमित्येव निर्धारितं निक्षेपरक्षायामाचार्य चरणैः ॥ 
न चैवं सूत्रभाष्यादिषु विद्याङ्गशब्दाद्यस्वारस्यदोषः । पुरुषावयवादिषु सकृद्यज्ञावयवदृष्टिमात्रस्यैव पुरुषविद्यात्वेन तस्याः न्यासविद्याऽङ्गत्वे कस्याप्य- स्वारस्याप्रसङ्गात् । तथाऽप्यस्य विध्यङ्गार्थवादत्वस्वाभाव्यानपायात् ॥ 
१९८ 
न चैवमस्यार्थवादत्वे विद्याऽनुष्ठापकत्वात् । एवं विधार्थवादस्थलेषु अनुष्ठानम् अर्थवादकल्पितविधिमूलमित्येव हि मीमांसकसरणिः ॥ 
न चात्र प्रकृता ब्रह्मविद्या पुरुषविद्याऽङ्गकत्वादेव उपासनरूपेति सुवचम् । मन्त्रविशेषवत् तस्याः प्रकरणादङ्गत्वप्राप्तावपि निष्पन्नाङ्गिन्यासोत्त- राजस्य अश्रुतावृत्तिकस्यापि न्याससमानयोगक्षेमतया अनिवैरूप्यानापादकत्वात् । अन्यथा अङ्गिधर्मसाङ्गसकृत्त्व विरोधेन गुणमुख्याधिकरणाङ्गगुणाघिकरणद्वय- विरोधापत्तेः ॥ 
अत एव निक्षेपरक्षायाम् अनुजग्राह भगवान् गुरुवर: 'तदावृत्त्यना- वृत्ती तु तदङ्गकेन न्यासेन समानयोगक्षेमतथा तन्निष्कर्षादेव निष्कर्षणीय ' इति । अत्र विहितन्यासेऽपि विध्यन्तरविहितन्याससारूप्यभङ्गनियामकविरहात् नोपासनरूपता प्रसक्तिमती इत्यास्तां तावत् ॥ 
क 
एतेन अदृश्यत्वाधिकरणे 'तदेतत्सत्यं तद्वेद्धव्यं सोम्य विद्धि' इत्यारभ्य 'प्रणवो धनुश्शरो ह्यात्मा' इत्यादिभिः उपासनप्रकार उक्त' इति भाष्य- व्याख्यानभूता श्रुतप्रकाशिकाऽपि व्याख्याता । शुष्केष्टिच्छायया उक्तश्रुति- बोधित फलरूपोपासनवत एव प्रणवकरणकन्यासविशेषाधिकारेण तद्रथोपासन- पदस्य साधनभक्त्यर्थकत्वाभावात् । शरणवरणमात्रेऽपि तत्प्रकाशककरण- मन्त्रार्थोपासनस्य फलरूपस्य प्राक्तनत्वेन आवश्यकत्वमर्थसिद्धम् ॥ 
अत एव 'धनुगृहीत्वा' इत्यादि 'सन्दधीत' इत्यन्तं 'प्रणवो धनुः' इत्यादि ' बेद्धव्यम्' इत्यन्तम् 'ओमित्यात्मानम्' इति विधिसमानार्थकतया सर्वशाखा प्रत्ययन्यायेन न्यासविद्याविधायकमेव । अत इत्यादिना तेषामपि 
द्विधायकत्वापात इत्यापादनं नानिष्टं ॥ 
क 
१९९ 
यदुक्तम् अत्रेष्ठापत्तौ अङ्गिरसा शौनकं प्रत्युपदेशानुपपत्तिरिति तदपि असत् । तेषामपि अङ्गप्रपत्त्यवश्यंभावेन तदुपपत्तेः । 'तावदार्तिस्तदा वाञ्छा' इत्यादिना तद्विधैरेव तदुपदेशात् ॥ 
यच्च निक्षेपरक्षादिषु मदीय दाक्षिणात्यदुरूह शिक्षायां च 'आत्मानं युञ्जीत' इत्यस्य पाक्षिकतया भक्तिविधित्वाद्युपपादनं तत् अन्वारुह्यवादेन मदेकदेशिनं प्रत्येव न परं प्रति । सर्वान् प्रत्यप्ययमेव उपपादनीयो मुख्यः सिद्धान्तः । तस्मादवैदिकस्यैवेह विहितन्या से औपनिषदविद्या विशेषत्वाभाव- शङ्का । तत्वेनैवात्र विहितन्यासस्य बहुधैवेतिहासपुराणवचनशतोपपादितत्वात् ॥ 
नापि पञ्चमः । 'नाना शब्दादिभेदात् ' 'विकल्पोविशिष्टफलत्वात्' इति सूत्रकृद्भिरेव महाभारतादिषु न्यासविद्यास्वरूपादिकथनेन तदत्यन्ताभिमत- न्यायविशदीकरखरूपास्मद्भाष्यविधया भक्त्यवान्तरविद्या भेदवदेव भक्ति- न्यासविद्ययोरपि तदुभयन्यासविषयतया 'भक्त्या परमया वाऽपि प्रपत्त्या वा महामते । प्राप्योऽहं नान्यथा प्राप्यः' इति भगवतैव भक्तत्यादिविकल्पित- न्यासविद्यायां 'तस्य च वशीकरणं तच्छरणागतिरेव' इति मदीयभगवद्भाष्य- कारभाषिताभिज्ञेन तथोक्त्ययोगात् ॥ 
त्वदीयसुधाकारोऽपि 'न स्थानतोऽपि' इत्यादिसूत्रप्रस्थाने 'भगवत्- प्रसादात् संसारान्मुक्तिर्भवति । स भगवत्प्रसादः स्वगुणोत्कर्षवेदनात् दोषा- भाववेदनाच्च भवति । अयमर्थः लोकतो दृष्टान्तोपेतानुमानाच्चावसीयते । तथा च प्रतीयते । तथा च प्रयोगः 'संसारान्मुक्तिः समर्थपुरुषप्रसादसाध्या मुक्तित्वात् निगलमुक्तिवत्,' 'विमतो भगवत्प्रसादः गुणोत्कर्षादिज्ञानसाध्यः महाप्रसादत्वात् राजप्रसादवत् ' इति प्राह । तथा च उभयलिङ्गत्वज्ञान- काष्ठाया एव फलभूता भगवद्वशीकरणपराकाष्ठारूपा प्रपत्तिविद्या मोक्षोपायत्वेन 
२०० 
विहिता भक्तिवत् कुतो भगवद्वशीकरणसमर्थां स्यात् । अन्यथा 'मुमुक्षुर्वै शरणमहं प्रपद्ये' इति श्वेताश्वतरश्रुतिबाधप्रसङ्गः ॥ 
नापि षष्ठः । 'मुमुक्षुर्वै' इत्याद्युदाहृतश्रुतिबाधादेव । नापि सप्तमः । तस्य त्वदीयदुर्वासना विलसितभ्रममूलकत्वात् । किम् अङ्गत्वमेव स्वातन्त्र्य- विरोधीति त्वद्रमः ? उत स्वतन्त्रता अस्याः प्रमाणबोधिता नेति ? नाद्यः मन्त्रान्तराङ्गभूतेऽपि प्रणवे स्वातन्त्र्योपलंभोदकस्यैव सङ्कल्पमात्रभेदेन सत्रत्वा- हीनत्वकाम्यत्वनित्यत्वाद्युपलं भात् । एतज्जातीयस्य क्वचिदङ्गत्वेऽपि 'ब्रह्मणो महिमानमाप्नोति' इति प्रकृतन्यासविद्यायाः फलसंयोगश्रवणेन आख्यारूपयोः अप्रयोजकत्वात् ॥ 
। 
यदत्रोक्तम् अङ्गे अङ्गिफलनिर्देशपराः फलसंयोगश्रुतय इति तदसत् । अङ्गित्वेन विज्ञातेष्वेव तथात्वात् अन्यथा सर्वत्र फलसंयोगमात्रस्य अङ्गभाव- 
कल्पकत्वप्रसङ्गः ॥ 
न द्वितीयः 
'भक्त्या परमया वाऽपि प्रपत्त्या वा महामते । 
प्राप्योऽहम्' इति भक्त्या तुल्यविकल्पदर्शनात् ॥ 
यदुक्तं गुरुलध्वोः तुल्यविकल्पायोग इति तदभद्रम् । महतामल्पानां च कर्मणां तुल्यफलतायाः नित्येष्टकर्मसु बहुशो दर्शनात् । 'एकामप्यृचं यजुस्साम.. तद्ब्रह्म यज्ञस्सन्तिष्ठते' इत्यादिलिङ्गदर्शनेन सर्वशक्त्यधि- 
...... 
Ma 
करणसिद्धान्तन्यायेन तदुपजीविन्या प्रतिनिधिपदिकया 'सहस्रशक्तिश्च शतं शतशक्तिर्दशापि च । दद्यादपश्च यरशक्त्या सर्वे तुल्यफलाः स्मृताः ॥ इत्यादिभिः वचनैश्च तदनुग्रहात् ॥ 
शिएकी 
प्रकृतेऽपिं वाचनिके ते भक्तिप्रपत्योः शक्ताशक्ताधिकारे तुल्य- 
फलतायां बाधकाभावात् ॥ 
- 
२०१ 
न च तादृशवचनाभावः इतरोपाय दौष्कर्यादधिकारादिहानित: । उपायमिह वक्ष्यामि सांप्रतं सार्वलौकिकम् ॥ कालदोषान्मनुष्याणां मन- श्चाञ्चल्ययोगतः । विषयेन्द्रियसंयोगात् निषिद्धकरणादपि || विहिताकरणान्नापि जेतुं शक्त्या गणाधिप । इन्द्रियाणीन्द्रियार्थाश्च नृणां कालस्वभावतः ॥ तस्मान्न कर्मयोगेऽस्मिन् अधिकारो हि विद्यते ॥ विहितेष्वपि सर्वेषु तदभावान्महामते । ज्ञानयोगेष्वभिरतिः कस्यचिद्विद्यते न च ॥ तदभावान्मयि प्रीतिः न च भक्तिश्च विद्यते । तस्मात् मत्पादयुगलं ऐकान्त्याच्छरणं व्रजेत् ॥ ' इति विष्वक्सेनं 
। प्रति भगवद्वचनस्य श्रीपाञ्चरात्रे स्फुटतरमुपलम्भात् ॥ 
न च प्रपदनस्य साक्षान्मोक्षसाधनत्वं न श्रुतमिति वाच्यम् । 'मदेको - पायसंपत्तिः मां प्रपन्नोऽपि मुच्यते' इत्यनन्तरवाक्येन, 'भक्त्या परमया वाऽपि प्रपत्त्या वा महामते । प्राप्योऽहं नान्यथा प्राप्यः मम कैङ्कर्यलिप्सुभिः ॥ ' 'मामेकं शरणं प्राप्य मामेवान्ते समश्नुते ॥' 'स्त्रियो वैश्यास्तथा शूद्रास्तेऽपि यान्ति परां गतिम् ' 'सक्कदेव प्रपन्नाय तवास्मीति च याचते । अभयं सर्व- भूतेभ्यो ददाम्येतद्व्रतं मम ॥' इत्यादिवचनान्तरैश्च उदाहृतश्रुत्युपबृंहणरूपैः तत्सिद्धेः ॥ 
न च मुमुक्षाप्रयुक्तयोः भक्तिप्रपत्त्योः काम्यतया नित्यकर्मवैषम्यं शङ्क- नीयम् । 'सहस्रशक्ति:' इति वचनेन काम्येऽपि शक्ताशक्तानुष्ठाने कर्मणि अल्पे भूयसी च तुल्यतया निर्बाधत्वस्मरणात् ॥ 
TH 
एतेन अधिकाल्पगुणानां ब्रह्मविद्याऽन्तराणामपि तुल्यफलत्वं व्याख्यातम् ॥ 
किंच 'सत्कर्मनिरताश्शुद्धाः सांख्ययोगविदस्तथा । नार्हन्ति शरणस्थस्य कलां कोटितमीमपि' इत्यादिप्रमाणबलेन 'विश्वासायास भूम्नोर्न्यसनभजनयोः गौरवे को विशेषः' इत्येवास्मद्गुरुवरनिर्धारणात् । 'यस्य यावांश्च विश्वासस्तस्य सिद्धिश्च 
26 
२०२ 
तावती' इत्यष्टाक्षराख्यमनुराजविषये नारदादिपरमर्षिभिरुक्तेश्च । महाविश्वास- गौरवात् प्रपत्तिरेव भक्तेः गुरुभूततरा । तत एव कलां नार्हतीत्युक्तेः । 
ततोऽप्यभ्यर्हिताऽपीति न त्वदीयकुचोद्यानामवकाशः 
अन्यथा त्वन्मते निर्दुःखित्वादिफलेष्वपि गुरुलध्वोर्विकल्पाभावप्रसङ्गः । यदि निर्दुःखत्वलिंगभङ्गादिषु निवृत्तिरूपफलेषु गुरुलध्वोर्विकल्पोऽभिमतः तदा अविद्यानिवृत्तेरेव मोक्षत्वात् प्रमाणबलेनात्रापि स तुल्य इति यत्किञ्चिदेतत् ॥ 
तत एव 'तत्त्वमसि' इत्यारभ्य विकल्पितेषु न प्रथमः । त्वदुक्तिमात्रस्य भ्रान्तजल्पितत्वात् नापि द्वितीयः तन्निषेधकश्रुत्याद्यनुपलम्भात् । 'तमेवं विद्वानमृत इह भवति' 'तमेव विदित्वा' इत्यादीनां भक्ताविव उक्तश्रुत्यादि- बलेन प्रपत्तावपि विश्रान्त्या तन्निषेधक त्या संभावितत्वात् ॥ 
नापि तृतीयः 
कैश्चिदित्यनेन भक्तग्रहणे अधिकारवैधुर्य प्रयुक्ततया 
तदपरिग्रहस्यादोषत्वात् । दैवहतकत्वद्विधभ्रान्तग्रहणे तु अशिष्टपरिग्रहवैधुर्य- रूपतया तत्त्वमत्र गुणायैवेति लेशतोऽपि दोषाप्रसक्तेः || 
नापि चतुर्थः 
'तावदार्तिस्तथा वाञ्छा तावन्मोहस्तथा सुखम् । 
यावन्न याति शरणं त्वामशेषाघनाशनम् ॥ ' 'यद्येन कामकामेन न साध्यं साधनान्तरैः । मुमुक्षुणा यत्सांख्येन न योगेन न भक्तितः ॥ प्राप्यते परमं धाम ततो नावर्तते यतिः । ' ' तेन तेनाप्यते तत्तत् न्यासेनैव महामुने । परमात्मा च तेनैव साध्यते पुरुषोत्तमः ॥ ' ' शरणं त्वां प्रपन्ना ये ध्यानयोग- विवर्जिताः । तेऽपि मृत्युमतिक्रम्य यान्ति तद्वैष्णवं पदम् ॥ इत्यादिविधया 
महर्षिभिरेते बहुधाऽऽदृतत्वात् ॥ 
नापि पञ्चमः'न मां दुष्कृतिनो मूढाः प्रपद्यन्ते नराधमाः । मायया ऽपहृतज्ञानाः आसुरं भावमाश्रिताः ॥ ' 'भक्त्या परमया वाऽपि प्रपत्या वा 
२०३ 
महामते । प्राप्योऽहम् ' इत्यादिना स्वप्रात्युपायत्वेनैव स्वात्यन्ताभिमतत्वस्य 
स्फुटत्वात् ॥ 
नापि षष्ठः 'सर्वधर्मान्' इत्यादिविधानैकपर भगवद्वचनरूपविधिषु सत्सु त्वदर्शनस्य त्वदान्व्यविलसितत्वात् ॥ 
यदत्रोक्तम् 'अस्य अंगप्रपत्तिपरतयैव रामानुजाचार्यैव्र्याख्यात- त्वादिति — तदभद्रम् । सर्वफलसाधनप्रपत्तौ अधिकारिविशेषं प्रति भक्ति- फलकत्वस्यैव प्रदर्शनात् । यदि मद्गुरुवरव्याख्यायाम् अतिविश्वस्तोऽसि तदा गद्ये अधिकारिविशेषस्य साक्षान्मोक्षसाधनत्वाभिधानेन लब्धोपदेशस्त्वम् । अद्य तदीय शिष्यभावमुपेत्य कदाचिदुज्जीवितोऽसि । न चेत् मृतिमेव बहुतरनरक- प्रवेशोचितां प्राप्य पुनः पुनः यावदात्मभाविसंसरणभाग्भवसि ॥ इत्यलम- वैदिका सन्नतपुरस्करणतः तन्निरसनेन ॥ 
निरस्तान्य मतध्वान्तप्रौढा लोकसुधाकरे । विशिष्टाद्वैत सिद्धान्ते मन्मनस्त्वं सुनिर्विश | 
अत्यन्त हेयमाध्वानां सिद्धान्ते मानबाधिते । निरासाय विचारेऽपि विरमस्वाथ मन्मनः ॥ 
यतिना परकालेन विजयीन्द्रः पराजितः । रामानुजमतेऽप्येवमसारत्वोक्तिगर्वितः ॥ 
जयतु विविधविद्वद्वर्वभङ्गप्रचण्डः 
कविकथक मृगेन्द्रस्सर्वतन्त्र स्वतन्त्रः । 
शमितविमतभा विग्रन्थसन्दर्भवीर्यः 
MAR 
फणितिभिरचलाभिः मद्गुरुर्देशिकेन्द्रः ॥AGS 
२०४ 
त्रय्यन्तदेशिक कृपा भरितावलोक- 
लब्धोभयागमशिरोनिहितार्थतत्वम् । 
प्रत्यर्थिवादिमददन्तिघटामृगेन्द्रं 
पश्यध्वमत्र परकालमथास्मदीयाः ॥ 
इति श्रीमत्प्रथमपरकाल महा देशिकविरचितः विजयीन्द्रपराजयः 
संपूर्ण: 
श्रीमत्प्रथमपरकालमहा देशिकाय नमः । 
श्रीमते रामानुजपरकालमहा देशिकाय नमः । 
समाप्तोऽयं ग्रन्थः 
PRINTED BY 
SAMSKRITA SAHITYA SADANA 
2, DEVAPARTHIVA ROAD, CHAMARAJAPURAM, MYSORE- 4For copies apply to- 
Sri Vedantadesika Vihara Sabha 
Sri Parakala Mutt 
MYSORE