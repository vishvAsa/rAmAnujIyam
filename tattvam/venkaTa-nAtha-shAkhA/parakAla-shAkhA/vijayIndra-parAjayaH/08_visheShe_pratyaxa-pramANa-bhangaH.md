+++
title = "०८ विशेषे प्रत्यक्ष-प्रमाण-भङ्गः"

+++

अथ अष्टमो वादः

अथ यदि अस्ति विशेषे प्रमाणं, युक्तस् तर्हि तद्-अभ्युपगमः । तद् एव नास्त्य् अन्-उपलम्भात् । अत्र केचिद् आहुर् मध्वाः — तन्तवः पटः, शुक्लः पटः इत्य्-आद्य्-अ-युत-सिद्ध-बुद्धिर् एव विशेषे प्रत्यक्ष-रूपा प्रमाणम् — तथा हि — शुक्लः पटः; अयं घटः, गजाश्वादि-सेना, पत्रं ताटकः इत्य्-आदि-प्रत्यक्ष-बुद्धिर् अपि उक्त-विध-बुद्धीनां भू-तलं घटः इत्य्-आदिनायुत-सिद्ध-बुद्धितो वैलक्षण्यस्यावश्यकत्वात् । न च पटादेस् तन्त्व्-आद्य्-अ-भेद एव । इत्थं बुद्धय्-उदय-हेतुर् इति तद्-विषयकत्व-कृतम् एव इतर-वैलक्षण्यम् इति वाच्यम् । घटः कलश इत्य् अपि धी-प्रसङ्गात् । तद्-धेत्व्-अ-भेदस्य तत्रानपायात् । अ-भेद-व्यवहार-योग्य-वस्तुत्वाभावात् घटे न तथा धीर् इति चेत् — तर्हि तद्-योग्य-वस्तुत्वाद् एव तन्त्व्-आद्य्-अ-भिन्न-पटादिषु तन्तवः पटः इत्य्-आद्य्-अ-भेद-धीर् इति वाच्यम् । अतो युत-सिद्धि-प्रतीति-वैलक्षण्याय योग्यता-ऽवच्छेदक-भूतो विशेषो ऽपि उक्त-विधाभेद-प्रत्यक्ष-बुद्धि-विषय इति प्रत्यक्षम् एव विशेषं प्रमाणम् । अनेन भेदाभेद-व्यवहारयोर् अप्य् उक्त-स्थलेष्व् अविरोध इति साम्प्रदायिकाः इति ॥ — तद्-इदम् अत्यन्त-भ्रम-विलसितम् । प्रकार-द्वयं तद्-अवच्छिन्नैक-प्रकारि-विषयता-मात्रेण उपपन्नायास् समानाधिकरण-प्रतीतेः विशेष-सद्-भावे प्रामाण्यासम्भवात् । तन्तवः पट इत्य् अत्र हि तन्तुत्वावस्था पटत्वावस्था चेति प्रकार-द्वयं तद्-अवच्छिन्नं द्रव्यं तद्-ऐक्यम् एव विषयः । तत एव युत-सिद्ध-वैलक्षण्यम् अपि[[??]] । यः आकारः प्रतीत्य्-उल्लिखितः स एव ह्य् अस्याः प्रतीत्य्-अन्तरात् भेदकः । त्वद्-अभिमत-विशेषस् तु न तथेति न तासां विशेषे प्रमाणता । उक्तं च अभियुक्तैः —

> एकस्मिन् धर्मिणि अवस्था-द्वय-सामानाधिकरण्यम् आकृतिः अन्या चान्या च । द्रव्यं पुनस् तद् एवेति ।

अयं घटः इति त्वद्-उक्त-दृष्टान्ते ऽपि इदं त्व् अ-घटत्वयोर् एकनिष्ठता स्पष्टा । गजादि-सेना, वृक्षा एव वनम् इत्य्-आदि-धीष्व् अपि गजत्वाद्य्-आकारावच्छिन्नानाम् एव एकदेशावच्छिन्नानां सेनात्वाकार-विशिष्टत्वम् अपीति व्यक्तम् एव तयोर् आकारयोः एक-निष्ठत्वम् । प्रकार-द्वय-विरहाद् एव घटः कलशः इति सामानाधिकरण-प्रतीत्य्-उदयः । प्रतीत्य्-अनुल्लिखितत्वाद्[[??]] एव हि अयुत-सिद्धेर् वा सम्बन्ध-नियमस्य वा नोक्त-प्रतीति-विषयत्वम्" [[??]] इति हि त्वद्-ग्रन्थः । तत्त्वं विशेषे ऽप्य् अ-विशिष्टम् इति न क्वचिद् विशेषो विशेषांश-पक्ष-पातस्य ॥

[[P107]]

""
""
""



न च अभेदे भेद-प्रतीतिः भेदाभेद-योर् विरोधापशमाय च विशेष एवादरणीय इति तस्योक्त-प्रतीति-विषयतेति वाच्यम् । भेदस्य प्रकारगतत्वात् अभेदस्य प्रकारिगतत्वात् तयोः एकनिष्ठात्वाभावात् । घटे नैत्यम् इति प्रतीतिः नैल्य-घटयोर् भिन्नत्वाद् एव । शुक्लः पट इति प्रत्यक्ष-बुद्धाव् अपि न शौक्ल्य-पटयोर् अभेद-मानम् । प्रत्युत जाति-गुणयोः द्वयोः एकस्मिन् द्रव्ये प्रकारतया भानावलेन तस्याः शाब्द-बुद्धि-सारूप्यस्य सर्वानुभव-सिद्धस्य दुरपहवत्वात् । अतः पट इत्य् अंश इव शुक्ल इत्य् अंशो ऽपि धर्मि-पर्यन्तः । न च तद्-अंशस्य शुक्ल-गुणाश्रयता-विषयकत्वे शुक्ली-पट इत्याकारा धीः स्याद् इति वाच्यम् । प्रतीतेः निराकारत्वात्, शुक्ल-शब्दस्यापि द्रव्य-पर्यन्तत्वे ‘गुण-वचनेभ्यो मतुपो लुग् इष्यते’ इति लुगन्त-शासनेन प्रत्यक्ष-प्रतीतौ शुक्ली-पट इत्य् आकारस्य न किंचिद् आपादकम् । अथापि निष्कर्ष-केतर-शुक्ल-शब्दो मतुबर्थ-लिङ्ग-प्रातिपदिक-जनक एव इत्य् उक्तिः । केचन नियत-निष्कर्षकाः शौक्ल्यम् इत्यादयः । शुक्लादयस् तु वैभषिक-निष्कर्षकाः । पटस्य शुक्ल इति प्रयोगे शुक्ल-शब्दो वैभषिक-निष्कर्षिकः । शुक्लः पट इत्य् अत्र तु निष्कर्ष-विवक्षाऽस्ति । एवं च सर्वथा शुक्लः पट इति शाब्द-प्रतीति-तुल्या एवं शुक्लः पट इत्यादि काः प्रत्यक्ष-विषयाः गुण-गुण्यादेर् भेदैक-विषयाः । अत एव न तयोर् अभेद-प्रसक्तिर् अपीति भिन्न एव भेदाव्यवहारो नाम इति । अतो न कथम् अपि युक्त्य्-असहत्वात् बलाद्-इह विशेष-सिद्धिः ॥

इति श्रीमत्-प्रथम-परकाल-महादेशिक-विरचिते विजयीन्द्र-पराजयॆ विशेषे प्रत्यक्ष-प्रमाण-भङ्गो ऽष्टमः

[[P108]]

अथ अष्टमो वादः 
अथ यदि अस्ति विशेषे प्रमाणं, युक्तस्तर्हि तदभ्युपगमः । तदेव 
- 
नास्त्यनुपलम्भात् । अत्र केचिदाहुर्माध्वाः . इत्याद्ययुतसिद्धबुद्धिरेव विशेषे प्रत्यक्षरूपा प्रमाणम 
। 
तन्तवः पटः, शुक्रः पटः तथाहि — शुक्लः पटः, 
अयं घटः, गजाश्वादि सेना, पत्रं ताटङ्कः इत्यादिप्रत्यक्षबुद्धिरपि उक्तविध- बुद्धीनां भूतलं घटः इत्यादिनायुत सिद्धबुद्धितो वैलक्षण्यस्यावश्यकत्वात् । न च पटादेस्तन्त्वाद्यभेद एव । इत्थं बुद्धयुदयहेतुरिति तद्विषयकत्वकृतमेव इतर- वैलक्षण्यमिति वाच्यम् । घटः कलश इत्यपि धीप्रसङ्गात् । तद्धेत्वभेदस्य तत्रानपायात् । अभेदव्यवहारयोग्यवस्तुत्वाभावात् घटे न तथा धीरिति चेत् — तर्हि तद्योग्यवस्तुत्वादेव तन्त्वाद्यभिन्नपटादिषु तन्तवः पटः इत्याद्यभेदधीरिति वाच्यम् । अतो युतसिद्धिप्रतीतिवैलज्ञण्याय योग्यताऽवच्छेदक भूतो विशेषोऽपि उक्तविधाभेदप्रत्यक्षबुद्धिविषय इति प्रत्यक्षमेव विशेषं प्रमाणम् । अनेन भेदाभेदव्यवहारयोरप्युक्तस्थलेष्वविरोध इति सांप्रदायिकाः इति ॥ तदिद- मत्यन्तभ्रमविलसितम् । प्रकारद्वयं तदवच्छिन्नैकप्रकारिविषयतामात्रेण उप- पन्नायास्समानाधिकरणप्रतीतेः विशेषसद्भावे प्रामाण्यासंभवात् । तन्तवः पट इत्यत्र हि तन्तुत्वावस्था पटत्वावस्था चेति प्रकारद्वयं तदवच्छिन्नं द्रव्यं तदैक्यमेव विषयः । तत एव युतसिद्ध वैलक्षण्यमपि । यः आकारः प्रतीत्युल्लिखित: स एव यस्याः प्रतीत्यन्तरात् भेदकः । त्वदभिमतविशेषस्तु न तथेति न तासां विशेषे प्रमाणता । उक्तं च अभियुक्तैः ' एकस्मिन्धर्मिणि अवस्थाद्वय- सामानाधिकरण्यमाकृतिः अन्या च अन्या च । द्रव्यं पुनस्तदेवेति । अयं घटः इति त्वदुक्तदृष्टान्तेऽपि इदंत्वघटत्वयोरेकनिष्ठता स्पष्टा । गजादि सेना, वृक्षा एव वनम् इत्यादिधीष्वपि गजत्वाद्याकारावच्छिन्नानामेव एकदेशावच्छिन्नानां 
१०८ 
सेनात्वाकारविशिष्टत्वमपीति व्यक्तमेव तयोराकारयोः एकनिष्ठत्वम् । प्रकार- द्वयविरहादेव घटः कलशः इति समानाधिकरणप्रतीत्युदयः । प्रतीत्यनुल्लिखित- त्वादेव हि अयुतसिद्धेर्वा संबन्धनियमस्य वा नोक्तप्रतीतिविषयत्वम्' इति हि त्वग्रन्थः । तत्त्वं विशेषेऽप्यविशिष्टमिति न कश्चिद्विशेषो विशेषांशपक्षपातस्य ॥ 
न च अभेदे भेदप्रतीतेः भेदाभेदयोर्विरोधोपशमाय च विशेष एवादरणीय इति तस्योक्तप्रतीतिविषयतेति वाच्यम् । भेदस्य प्रकारगतत्वात् अभेदस्य प्रकारिगतत्वात् तयोः एकनिष्ठत्वाभावात् । घटे नैल्यमिति प्रतीतिः नैल्यघटयोर्भिन्नत्वादेव । शुक्लः पट इति प्रत्यक्षबुद्धावपि न शौक्यपटयो- रभेदभानम् । प्रत्युत जातिगुणयोः द्वयोः एकस्मिन् द्रव्ये प्रकारतया भानत्वेन तस्याः शाब्दबुद्धिसारूप्यस्य सर्वानुभवसिद्धस्य दुरपह्नवत्वात् । अतः पट इत्यंश इव शुक्ल इत्यंशोऽपि धर्मिपर्यन्तः । न च तदंशस्य शुक्लगुणाश्रयता- विषयकत्वे शुक्लीपट इत्याकारा धीः स्यादिति वाच्यम् । प्रतीतेः निराकारत्वात् । शुक्लशब्दस्यापि द्रव्यपर्यन्तत्वे 'गुणवचनेभ्यो मतुपो लुगिष्यते' इति लुगनु- शासनेन प्रत्यक्षप्रतीतौ शुक्लीपट इत्याकारस्य न किंचिदापादकम् । अथापि निष्कर्षकेतर शुक्लशब्दो मतुबर्थोल्लेखिप्रतीतिजनक एवेत्यभियुक्ताः । केचन नियतनिष्कर्षकाः शौक्लयमित्यादयः । शुक्लादयश्शब्दा वैवक्षिकनिष्कर्षकाः । पटस्य शुक्ल इति प्रयोगे शुक्लशब्दो वैवक्षिकनिष्कर्षकः । शुक्लः पट इत्यत्र तु निष्कर्षविवक्षाऽस्ति । एवं च सर्वथा शुक्लः पट इति शाब्दप्रतीतितुल्या एव शुक्लः पट इत्यादिकाः प्रत्यक्षधियः गुणगुण्यादेर्भेदेकविषयाः । अत एव न तयोर्भेदप्रसक्तिरपीति भिन्न एव भेदव्यवहारो नाभिन्न इति । अतो न कथमप्युक्तप्रत्यक्षबलाद्विशेषसिद्धिः ॥ 
इति श्रीमत्प्रथमपरकालमहादेशिक विरचिते विजयीन्द्रपराजये 
विशेषे प्रत्यक्षप्रमाणभङ्गोऽष्टमः 
१०९ 
