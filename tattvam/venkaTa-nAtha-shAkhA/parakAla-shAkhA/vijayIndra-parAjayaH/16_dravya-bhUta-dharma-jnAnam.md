+++
title = "१६ द्रव्य-भूत-धर्म-ज्ञानम्"

+++
स्व-रूपातिरिक्त-द्रव्य-भूत-धर्म-ज्ञानानभ्युपगम-वाद-भङ्गः

अथ षोडशो वादः 
यच्च त्वया चिदचिच्छरीरक ब्रह्मोपादानभावनिरसनप्रकरणे नित्यं धर्म- भूतज्ञानं नाभ्युपेयं प्रमाणाभावात् 'न हि द्रष्टुर्दृष्टेर्विपरिलोपो विद्यते ' अविनाशित्वात् । 'तथा हेयगुणध्वंसादवबोधादयो गुणाः । ' 'प्रकाश्यन्ते न जन्यन्ते नित्या एवात्मनो हि ते' इत्यादिकं न नित्यधर्मज्ञाने प्रमाणम् । स्वरूपेणैव सर्वसाक्षात्कर्तुरीश्वरस्य यः साक्षात्कारः तस्य विपरिलोपो बाधो न विद्यते अविनाशित्वात् — नित्यत्वादिति । 'न हि द्रष्टुर्दृष्टेः' इति श्रुतेः ईश्वरस्वरूपपरत्वात्तथेति स्मृतेश्व । जीवस्वरूपस्य साक्षितादिनित्यत्वप्रति- पादनपरत्वमेव ज्ञानस्वरूपजीवातिरिक्तघटादिविषयका नित्यज्ञानातिरिक्तनित्य धर्म- ज्ञानानङ्गीकारे बाधकाभावात् । न च ज्ञातृत्वान्यथाऽनुपपत्तिस्तत्र मानम् - मुक्तेश्वरयोः स्वरूपत एव तदुपपत्तेः । बद्धे तु घटादिव्यक्षज्ञानेनैव जन्येन तदुपपन्नम् । न च स्वविषयं स्वरूपज्ञानं कथं घटादिविषयमिति वाच्यम् । स्वविषयस्य धर्मिज्ञानस्य त्वन्मते घटादिविषयत्ववदुपपत्तेः । 
अतः स्वरूपाति- 
१४१ 
रिक्तनित्यधर्मभूतज्ञानाभावात् न तदादाय द्रव्यपाविध्योक्तिर्युक्तेति उक्तम् । तदत्यन्तलुप्त शेमुषीकत्वकृतम् । संसृतिमोक्षगतसङ्कोचविकासयोः तमन्तरेणानुप- पत्तेः । स्वरूपस्यैव सङ्कोचे अत्य प्रकाशताऽऽपत्तिः । स्वप्रकाशत्वे मुक्ताविवा- मुक्तावपि सर्वप्रकाशस्वभावताऽपि दुर्निवारा । अत्यन्ताणुभूते जीवस्वरूपे अर्थ- वैशसानवकाशात् । स्वरूपस्यैव विकासे प्रागविद्यमानविकासशा लिस्वरूपोत्पत्त्या तन्नाशोऽप्यवर्जनीय इति मुक्तेरपुरुषार्थता अनित्यता च स्यात् । अणुत्व- श्रुतिभङ्गश्च ॥ 
किंच मुक्तौ वृत्तिज्ञानाभावे नान्यप्रकाशकस्या संबन्धिनः प्रकाशकत्वा- योगेन मुक्तावात्मनस्सार्वज्ञे विभुत्वप्रसङ्गः । तदभावे त्वज्ञतैवेह दुर्निवारेति मुक्तेराभासता । संसृतिवैलक्षण्याभावप्रसङ्गश्च ॥ 
किं च अणोर्जीवस्य स्वशरीरव्याप्तिः अणुत्वावेदनस्वरूपेणेति धर्म- ज्ञानगतैव सा वाच्येति धर्मिज्ञानसिद्धिः । यच्च हरिचन्दनबिन्दुदृष्टान्तेन अणोरपि जीवस्य सर्वशरीरव्याप्तिर्युज्यत इति 'अविरोधश्चन्दनवत्' इति सूत्रस्य त्वदीयभाष्यम् — तदुत्क्रमिष्यति जीवे यदवच्छेदेन शैत्यं सञ्जातं तदवच्छेदेन तद्विषोऽपि अज्ञानेन तदायत्तसुखादर्शनाद्धर्मज्ञानव्याप्त्यवच्छिन्नहेत्वंश एव तदज्ञानेन तद्दर्शनाच्च । स्वकार्यमुखेन स एव दृष्टान्तः त्वदनङ्गीकृतं धर्मज्ञानं सङ्कोचविकासार्हमङ्गीकारयतीत्यसंबद्धम् । अत एव त्वदीयमवस्थितिवैशेष्य- सूत्रभाष्यमप्यसंबद्धम् । हृदि सङ्गतचन्दनविप्रषोऽपि तदा सर्वाङ्गीणसुखानुप- लम्भात् । अतो धर्मज्ञानमन्तरा अणोरेव जीवस्य चन्दनदृष्टान्तेन परमतरीत्या अपि सर्वशरीरव्याप्त्युक्तेः वस्तुस्थित्यननुगुणत्वात् । सूत्रकारः स्वमतेन 'गुणाद्वाऽऽलोकवत्' इति धर्मज्ञानरूपाद्गुणादेव स्वशरीरख्याप्तिमाह । त्वदीयेऽपि भाष्ये यथा आलोकस्य प्रकाशगुणेन व्याप्तिः ज्योतिरूपेणाव्याप्तिः एवं 
१४२ 
चिगुणेन व्याप्तिः जीवरूपेणाव्याप्तिरित्युक्तम् । तत्र प्रभावती ज्वालेव प्रभा- वानेवालोकः । सा स च स्वप्रभया गुणेन यथा परितो व्याप्ता, व्याप्तश्च तथा धर्मज्ञानेन गुणेन प्रभास्थानीयेन अणुर्जीवोऽपि स्वशरीरव्याप्त इति तदर्थः । अतो न त्वया धर्मज्ञानापलापः कार्यः । 'चिगुणस्य स्वरूपत्वात्' इति स्कान्दवचनं प्रभावतः प्रभेव चिद्गुणाख्यं धर्मज्ञानं धर्मिणः स्वरूपमिति वक्तीति न तद्विरोधोऽपि ॥ 
मनसैतान् 
एवं धर्म्यतिरिक्तधर्मज्ञाने सिद्धे तदायत एव धर्मिणश्शरीरसंबद्धप्रति- कूलानुकूलसाक्षात्कारश्च बद्धस्य स्वपरानुभवसिद्धः । इत्थं स्पर्शनेन्द्रिय- द्वारक इव चक्षुरादीन्द्रियद्वारकोऽपि तदायत्तमेव अहमर्थस्य घटादिसाक्षात्कारो बद्धस्य । मुक्तस्य तु असंकुचितविकसितधर्मज्ञानत्वात् नेन्द्रियद्वारकः तस्य कदाचिदशरीरस्यापि सर्वसाक्षात्करणस्वभावत्वात् । अतो न तस्य ज्ञानं मनो- वृत्तिरूपम् ; अपि प्रकृतिकार्यस्य तस्य मुक्तेः प्रसक्त्यभावात् । कामान् पश्यन्' इति च धर्मज्ञानार्थकम् । एवं च चक्षुरादिवत् मनश्च बद्धे अहमर्थस्य विषमदर्शनानुगुणधर्मज्ञानप्रसरणद्वारमात्रम् । 'कामस्सङ्कल्प' इति च श्रुतिः कामादिरूपधर्मज्ञानप्रसरो मनोद्वारक इति वक्ति । अतो न क्वचिदपि मनोवृत्तिरूपं ज्ञानमस्ति । आत्मात्वहमर्थ एव । अन्यथा तस्य प्रत्यक्त्वा - अतोऽहंत्वमात्मनः संभवात् । अहंबुद्ध्यैव प्रत्यगर्थः परागर्थाद्भिद्यते । स्वरूपमिति । अहंत्वमिति धीः न मनोवृत्तिरूपा सच्छब्दप्रत्ययभाजः परस्यापि अहमित्येव ' हन्ताहमिमास्तिस्रो देवता:' इति अहङ्कारस्य सृष्टेः प्रागपि तस्यात्मानुभवात् मुक्तस्यापि 'अह ब्रह्मास्मि' 'अहमन्नम्' इत्येव स्वात्मानु- भवात् । तयोर्मनसोप्रसक्तेः ॥ 
एवं च 'घटमहं जानामि' इति अहंत्वसमानाधिकरणतया तद्धर्मतया च ज्ञानं सर्वानुभवसिद्धमिति वृत्तिज्ञानस्य त्वदभिमतस्य अन्तःकरणपरिणति- 
१४३ 
रूपतया जडस्यात्मधर्मत्वायोगः । आत्मधर्मभूतमेव ज्ञानं घटविषयकत्वावस्थया स्वस्याहंत्वसामानाधिकरण्यं तदवस्थज्ञानगोचरत्वावस्थेन स्वेनैव विषयीकरोतीति अस्यैव आत्मधर्मभूतस्य ज्ञानस्य नित्यत्वं वदन्ति । 'न हि द्रष्टु ईष्टेर्विपरि लोपो विद्यते' 'तथा हेयगुणध्वंसादवबोधादयो गुणाः । प्रकाश्यन्ते न जन्यन्ते नित्या एवात्मनो हिते || ' इत्यादीनि । तस्मान्मणेज्र्ज्योत्स्नेव अहमर्थस्य धर्मज्ञानसिद्धौ तस्य नित्यत्वात् नित्यं धर्मज्ञानं च सिद्धम् । तस्य बद्धावस्थायां सङ्कोच- विकासौ तदनुगुणकर्मतारतम्यकृतौ । तस्य तथाभूतविकारिद्रव्यत्वात् । बद्धः संकुचितधर्मज्ञानत्वादज्ञः परमात्मा तु न तथेति 'ज्ञाज्ञौ द्वौ' 'यस्सर्वज्ञस्सर्ववित्' 'स्वाभाविकी ज्ञानबलक्रिया च', 'यस्य ज्ञानमयं तपः', 'एष हि द्रष्टा श्रोता', 'सर्व ह पश्यः पश्यति' इत्यादीनि । 'एष हि द्रष्टा' इति श्रुत्यैकार्थ्यात् 'न हि द्रष्टुः' इत्यपि श्रुतिः मुक्तपरैव । ईश्वरे तस्य कदाऽपि विपरिलोपाप्रसक्तेः । तस्यायमर्थः — 'आत्मा वा अरे द्रष्टव्यः' इति श्रुतिबोधितान्तिमप्रत्ययावधिक- दर्शनसमा नाकारधर्मज्ञानप्रसरयितुः मुक्तौ ज्ञानप्रसररूपायाः दृष्टेऽपि परिलोपः विषयकृतसङ्कोचः केषां चिदविषयीकरणाख्यः नास्ति अविनाशित्वात् । अति- रोहितत्वात् जीवस्य नाशो धर्मभूतज्ञानस्य सम्यक्तिरोधानमेव । तच्च विपश्चित्त्वनिष्पत्त्यनन्तरं 'न जायते म्रियते वा विपश्चित्' इति श्रुत्या 'सर्व ह पश्यः पश्यति' 'सर्वमाप्नोति सर्वशः' इति श्रुत्या च सिद्धम् ॥ 
- 
एवं च हेतुसाध्ययोरविशेषः । 'न विज्ञातुः' इत्यस्याप्ययमेवार्थः । त्वन्मते धर्मिज्ञानस्यैव सर्वदर्शनरूपत्वेन 'न हि द्रष्टुर्दृष्टेः' इत्यादिदृष्टिद्रष्टो- र्भेदस्य षष्ठ्यर्थस्य अयोगात् । न च राहोश्शिर इतिवदुपपत्तिः । निरवयवे निरंशे तदयोगात् ॥ 
किं च वृत्तेर्न ज्ञानत्वम् । मनोव्यापाररूपस्य तस्य चक्षुरादिव्यापार- वदस्वप्रकाशत्वात् । अन्यथा चक्षुरादिवृत्तेरपि ज्ञानत्वाऽऽपत्तिः । तमादायापि 
१४४ 
जानामीत्यादिव्यवहारोपपादनापत्तिश्च । अतो न मनोवृत्तिमादाय जानामीत्यादे- रुपपादनसंभवः । धर्मिज्ञानस्य च प्रत्यक्त्वेन स्वमात्रप्रकाशकत्वात् न तमादायापि । धर्मज्ञानं च स्वसंबन्धादर्थान्तरे तद्धर्मव्यवहारहेतुत्वात् स्व- प्रकाशमिति । ततो घटमहं जानामीत्यादिना अहंत्वसामानाधिकरण्येन ज्ञान- 
मुपपन्नम् ॥ 
" किं च यदि धर्मिस्वरूपमेव घटादिदर्शनरूपं स्यात् तदा ज्ञान- सङ्कोचवति सुषुप्त्यादौ च स्वरूपनाश एव स्यात् । स्वरूपे सति तत्सङ्कोचा- योगात् । सत्यपि स्वरूपे कदाचिद्विषयाविषयीकरणं तिरोधानकृतमिति हि वाच्यम् । उत्पत्तिप्रतिबन्धो विद्यमानस्य विनाशो वा । स्वरूपस्य नित्यत्यात् स्वरूपतिरोधानं स्वरूपनाश एव स्यात् । किंच मुक्तौ स्वरूपत एव दृष्ट आत्मादिर्वर्तते न वा ! वर्तते चेत् किमनेन जडभूतमनोव्यापाररूपजन्य- वृत्तिज्ञानेन । स्वरूपेणैव अद्यापि घटादिदर्शनसंभवात् । न चेत् मुक्तौ प्रागविद्यमान जीवोत्पत्तिरद्यविद्यमानजीवनाशश्च स्यात् । अतोऽहमर्थस्याद्य स्वरूपातिरिक्ततिरोधेयशोऽस्तीति वाच्ये यथाश्रुति धर्मज्ञानरूप एव स वाच्यः ॥ 
अत एव त्वदीयभविष्यत्पर्वण्यपि 'स्वयंभूर्भगवान् व्यासः व्याप्त- ज्ञानमहांशुमान्' इत्युपलभ्यते । अतो नित्यधर्मभूतज्ञानस्य 'न विज्ञातुर्विज्ञातेः' 'न हि द्रष्टुदृष्टेः' 'न जायते म्रियते वा' 'जानात्येवायं पुरुषः' इत्यादिश्रुति- समघिगतत्वात् तत्प्रसरणभेदरूपज्ञानेन विना ज्ञानावगतिसंविदाद्यपरनामकत्व- योग्यात्वसमानाधिकरणस्व प्रकाशज्ञानानुपलम्भात् मणेः ज्योत्स्नास्थानीयत्वात् अहमर्थांश्रितधर्मभूतज्ञानमपि तद्वत् द्रव्यमङ्गीकार्यमेवेति || 
इति श्रीपरकालागुरुविरचिते विजयीन्द्रपराजये स्वरूपातिरिक्तद्रव्यभूतधर्मज्ञानानभ्युपगमवादभङ्गः पोडशः१४५ 
