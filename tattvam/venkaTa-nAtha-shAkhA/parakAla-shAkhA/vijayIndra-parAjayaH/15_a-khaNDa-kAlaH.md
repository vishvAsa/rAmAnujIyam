+++
title = "१५ अ-खण्ड-कालः?"

+++

अथ पञ्चदशो वादः 
क्षणलवाहोरात्रमा सर्तु संवत्सरा दिसूक्ष्मखण्ड कालव्यतिरेकेण अखण्डः कालो नाभ्युपेयः प्रमाणाभावात् । न च ' कालं स पचते तत्र न कालस्तत्र वै प्रभुः,' 'काल: कलयतामहम्', 'कालस्वभावो नियतिः' इत्यादि 
वै प्रमाणं तत्रेति वाच्यं; सूक्ष्मकालविषयत्वेनैव तेषामुपपत्तेः । न च 'नदीव प्रभवात् काचित् अक्षय्यात् स्यन्दते यथा । तां नद्योऽभिसमायान्ति सोरुस्स न निवर्तते ॥ एवं नानासमुत्थानाः कालाः संवत्सरं श्रिताः । अणुशश्च महशश्च सर्वे समुपयन्ति तम् । स तैः सर्वैः समाविष्टः उरुस्सन्न निवर्तते ॥ ' इत्यादि- श्रुत्या क्षणलवाद्यतिरिक्तका लसिद्धिरिति वाच्यम् । तस्याः कालप्रवाहाविच्छेद- परत्वेन त्वदभिमते प्रमाणत्वायोगादिति तदप्ययुक्तम् । ' अनादिर्भगवान्कालः नान्तोऽस्य द्विज विद्यते । ' इत्यस्यैव तत्र प्रमाणत्वात् । नानादित्वा- नन्तत्वैकत्वानि क्षणपक्षमासादिषु संभवन्ति ॥ 
किं च 'कलामुहूर्तादिमयश्च कालः न यद्विभूतेः परिणामहेतु:' इति च अखण्डविभूतिद्वयव्याप्तकालबोधकतयाऽस्तु तत्र प्रमाणं; तस्य च कलामुहूर्तादि- मयत्वम् आकाशस्य अखण्डस्य घटाद्याकाशताऽऽदिवत् अखण्डपृथिव्याः घट- पटादिमयतावदेव तत्तदुपाधिकृतम् । अत एव 'काल: कलयतामहम्' इति त्रैकालिकसर्वदेशीयपदार्थनिर्वाहकतया एकः कालो विभूतित्वेन भगवतोक्तम् । एवं नित्यभूत एव अखण्डे काले पक्षमासादिव्यवहारहेतुतत्तदुपा घिप्रवाहः परिवर्तत इत्यर्थका 'नदीव प्रभवात्' इति श्रुतिरपि तत्र प्रमाणम् । 'यथा सुदीप्तात्पावकाद्विष्फुलिंगाः सहस्रशः प्रभवन्ति विरूपाः तथाऽक्षराद्विविधास्सोम्य भावाः प्रजायन्ते तत्र चैवापियन्ति' इति वाक्यतुल्या हि 'नदी वा' इति श्रुतिः । नहीदं वाक्यं विष्फुलिङ्गातिरिक्ताग्न्यभावपरं; सर्वभावातिरिक्ताक्षरा- भावपरमिति कश्चिद्वैदिकः प्रतिपादयितुमीहते । तत्र संवत्सरशब्दः अखण्ड- 
• 
at 
१३९ 
कालपरः । अन्यथा अणुशश्च महशश्च सर्वे समरयन्तीत्युत्तरवाक्यानुपपत्तेः । क्षणाद्यणुकालमात्रस्य दिनादिमहत्कालमात्रस्य च एकसंवत्सरान्वयानुपपत्तेः । 'सदेव सोम्येदमग्र आसीत्' इति कारणवाक्यप्रतिपन्नायशब्दवाच्यस्य 
'नाहो 
न रात्रिः' इति अहोरात्रादिनिषेधाधिकरणत्वेन प्रतिपन्नतया तस्यापि 'महशश्च' इत्युक्तिविषयतया च तस्यापीह संवत्सरे अन्वयस्य वाच्यत्वात् । त्रैकालिकानेक- संवत्सरग्रहणे तु एकवचनानुपपत्तिः । तस्य जात्येकवचनत्वेऽपि वाक्यानुपपत्तिः समाना । न्यूनकालस्य अधिककालेऽन्तर्गतत्ववत् अधिककालस्य न्यूनकालेऽन्त- र्गतत्वायोगेन 'महशश्च' इत्यनेन संगृहीताहरादिशून्य संवत्सराधिककालस्य संवत्सरेऽन्तर्गतत्वायोगात् । तेषां संवत्सरजात्यन्तर्भावमादाय अखण्डकालाप- लापे न्यूनानामधिकानां च यावतां कालानां क्षणजात्यन्तर्भावसंभवेन क्षणाति- रिक्ताधिककालमात्रापलापप्रसङ्गः । न च संवत्सरे रूढश्रुतसंवत्सरपदस्य अखण्ड कालपरत्ववर्णनमन्याय्यमिति वाच्यम् । वाक्यावयवविरोधेन अयोग्यार्थ- पदश्रुतिमात्रस्य तत्परित्यागेन योग्यार्थपरत्वस्य प्रमाणान्तरानुसारेण कारणवादि- वाक्यस्थाकाशादिपदेषु तवापि संप्रतिपन्नतया 'अनादिभगवान्कालः' इत्याद्युक्त- प्रमाणान्तरानुसारेण संवत्सरशब्दस्य इह अखण्डकालार्थकत्वस्य न्याय्यत्वात् । 
किं च 'न वियदश्रुतेः' इति वियदधिकरणगुणसूत्रभूते 'शब्दाच्च' इति सूत्रे त्वदीयभाष्यकारेण नित्यपदार्थेयत्ता निर्धारणाय 'अथ हवावनित्यानि पुरुषः प्रकृतिरात्मा काल:' इति कालनित्यत्वपरा हि भाल्लवेयश्रुतिरुपाचा । अनेन यथा भूराद्यतिरिक्ताखण्डा प्रकृतिः नित्यतया सिध्यति तथा क्षणाद्यनित्यकालाति- रिक्तनित्यकालोऽपि सिद्ध इति प्रामाणिकेन त्वयाऽभ्युपगन्तव्यः । अतः साऽपि श्रुतिरखण्डकाले प्रमाणम् । इत्थं यथा प्रमाणम् अखण्डकालानभ्युपगमे तत्प्रमाणबाधितानामनादित्वविभुत्वादीनां कालत्वसामानाधिकरण्यस्यापि बाध- प्रसङ्गः । तथा कार्याकारपदार्थ प्रवाहातिरिक्तं प्रकृतित्वमप्यखण्डं किंचिन्न 
१४० 
सिध्येत् । अर्चाऽऽदिरूपेण परिदृष्टप्रवाहातिरिक्तम् अन्तर्बहिश्व व्याप्ताखण्ड- ब्रह्मतत्त्वमपि न सिद्ध्येत् । घटाकाशादिप्रवाहातिरिक्ता खण्डाकाशोऽपि न स्यात् । यदि तत्प्रतिपादकवाक्येषु विभुत्वनित्यत्वादिश्रुत्यन्यथा ऽनुपपत्त्या अखण्ड प्रकृत्यादिकमप्यभ्युपगन्तव्यम् । तथा इहापि सन्तोष्टव्यमायुष्मता ॥ 
इति श्रीमत्प्रथमपरकालमहादेशिकविरचिते विजयीन्द्रपराजये 
अखण्डकालानभ्युपगमभङ्गवादः पञ्चदशः 
- 
