+++
title = "०६ आनन्द-तारतम्ये न सावयवत्वादि"

+++
सावयवत्वादिना जीव--स्व-रूप--तारतम्यजानन्द-तारतम्य-भङ्ग-वादः॥

अथ षष्ठो वादः

यद् अपि च मतं 

> जीव--स्व-रूपम् एव तारतम्यवत् तद् एवानन्द-शब्दाभिधेयम्

इति आमनुष्यम् आचतुर्-मुखम् आनन्द-तारतम्योपपत्तिर् इति । तन् न । विकल्पासहत्वात् । तथा हि — किं मनुष्य-जीवानां स्व-रूपं स्वल्पं, ततो मनुष्य-गन्धर्व-जीवानां स्व-रूपम् अधिकम्, इत्य् एवम् आचतुर्-मुखं स्व-रूप--तारतम्यम्? उत मनुष्येष्व् अपि केषाञ्चित् स्व-रूपम् अल्पं, केषाञ्चिन् महत् — इत्य् एवं वा ? नाद्यः । तथा सति त्वद्-गुरोस् तव च विपुलाविपुल-ज्ञानवतोः मुक्तावानन्द-तारतम्याभाव-प्रसङ्गात् । न चेष्टापत्तिः । साधन-तारतम्य-वैयर्थ्यापत्तेः । न च विकल्पस् त्वन्-मते सम्भवति । विकल्प-सूत्रस्य त्वया नृ-सिंहोत्तर-तापनीयोक्तोपासनस्य फल-विशेष-कामे विद्यया सङ्कलन-रूप-व्यवस्थित-विकल्प-परत्वोक्त्या मद्-रीत्या तव फल-विकल्पानवतारात् । मनुष्यत्वाद्य्-उपाधि-कृत-तारतम्य-नियमे तुल्य-न्यायेन देवत्वाद्य्-उपाधि-बलाद् अप्य् आनन्दैक्ये इन्द्र-बृहस्पति-प्राजापत्यानन्द-तारतम्याभाव-प्रसङ्गः ॥ इन्द्रत्वादिकम् अप्य् उपाधिश् चेत् — ब्राह्मणत्व-चैत्रत्वादिनाम् अप्य् उपाधिता-ऽऽपत्तौ आनन्द-तारतम्य-सङ्ख्यायाः इयत्ता-शून्यता-ऽऽपत्तिः । न चेष्टापत्तिः । मनुष्य-गन्धर्वादि-श्रौतानन्द-कीर्तन-व्यवस्थाया अ-प्रयोजकत्व-प्रसङ्गात् । मनुष्य-गन्धर्वाद्य्-आनन्द-कीर्तन-मात्रेणापि मुक्तानन्द-तारतम्य-सिद्ध्या प्रतिपर्यायं श्रोत्रियोक्ति-वैयर्थ्यं च । साधन-तारतम्य-नैष्फल्यं च ॥

एतेन श्रौतानां धर्माणां तारतम्योपाधित्वम् इत्य् अपि प्रत्युक्तं साधन-तारतम्य-वैयर्थ्यात् । वसु-रुद्रादित्य-मरुत्-साध्यादीनां विष्वक्सेनादीनां च श्रौतोपाध्य्-अ-भावेन आनन्द-तारतम्याभाव-प्रसङ्गश् च । तेषां प्रयोजकत्वे "हृद्य् अपेक्षया तु" इति सूत्र-व्याकोपश् च ॥

न द्वितीयः — मनुष्येष्व् अपि किं परिमाण-कृतं स्व-रूपम् ? तद्-गतावयव-विशेष-कृतं वा ? नाद्यः — "बालाग्र-शत-भागस्य" "बुद्धेर् गुणेनात्म-गुणेन चैव" "ह्य् आराग्र-मात्रः" "एषो ऽणुर् आत्मा" इत्य्-आदिभिः सर्वेषां जीवानाम् अ-विशेषेण अणु-परिमाण-श्रवणात् । परिमाणस्यापि गुणतया गुण-कृत-तारतम्य-पक्ष-प्रवेशाच् च । तत्-पक्षे ऽपि गुणस्य स्व-रूपात् पृथक्त्वे "एवं धर्मान्" इति श्रुति-व्याकोप-कृतस् तव अपसिद्धान्तः । स्व-रूपान् अतिरेके तत्-तारतम्यस्य स्व-रूप--तारतम्य-प्रयोजकत्वे आत्माश्रयः । नापि द्वितीयः । अणु-परिमाणस्य सावयवत्वे ऽणुत्व-व्याघातात् । किं च यदि जीवस्यावयवः स-जीवः किम् अवयवारब्धो ऽवयवी ? उतावयवा एव ? आद्ये अ-नित्यत्वात् आत्मा श्रुतेः "नित्यत्वाच् च" इति सूत्रं निर्मूलम् । श्रुतीनां प्रतिघातः । आरम्भकावयवानाम् अपि स्व-स्वावयवारब्धत्वे अन्-अवस्था च ॥ द्वितीये "सेना-वनादिवत्" इति समुदायस्य जीव-शब्द-भाक्त्वे तस्य समुदायातिरेके "एवं धर्मान्" इति श्रुति-क्षतिः । अवयव-धर्मत्वानङ्गीकारे ऽपि देहादि यत् किञ्चित् प्रतिधर्मत्वे ऽपि[[??]] तद्-अ-भेद-प्रसङ्गः । यद्य् अ-पृथक्-सिद्धेषु जात्यादिष्व् एव धर्मत्वम् इति निर्बन्धः सो ऽप्य् अ-सम्बद्धः । धूमादिष्व् अपि पक्ष-धर्मत्वादि-व्यवहारेण धर्म-शब्दस्य जाति-गुणासाधारण्यानुगपत्तेः ॥ एवं च "एवं धर्मान्" इति धर्म-शब्दासङ्कोचाय शरीर-जीवयोर् अप्य् अ-भेदः स्याद् एव । यदि तु सङ्कोच इष्यते, तर्हि उक्तार्थैकैवेह श्रुतिर् इति गुण-गुण्य्-अ-भेदेन सा प्रमाणं स्यात् ।

[[P101]]

""
""
""

किं च समुदाय्यतिरिक्त समुदायाङ्गीकारेऽपि जीवावयवानामचेतनत्वे अचेतनसमुदाये चैतन्यकल्पने भूत वतुष्टययोगे चैतन्यपक्षाविशेषः । 'अनन्तरो- ऽबाह्यः कृत्स्नः प्रज्ञानघन एव' इति श्रुतिविरोधश्च । तेषामपि प्रत्येकं चेतनत्वे अनेकचैतन्यकल्पनप्रसङ्गः । एकस्मिन्देहे चेतनैकत्वनानात्वव्यवहारप्रसङ्गश्च । तद्गतज्ञाना नामिच्छाद्यनारंभकत्वे ज्ञानत्वाभावप्रसङ्गः । तदारंभकत्वे विरुद्धेच्छा- ऽऽदिप्रयुक्तप्रवृत्तिमात्रप्रतिबन्धप्रसङ्गः । तज्ज्ञानानि सर्वाण्यपि समानविषयाणि इत्यत्र न किंचिदस्ति प्रमाणम् । तथाऽपि तत्कल्पने न किंचित्कल्पकमस्ति । अनतिरेके सर्वेषां जीवत्वज्ञानानन्दादिगुणकत्वप्रसक्तौ एकस्मिन् शरीरे एको जीव इति व्यवस्था भङ्गः । तथा च 'प्रजापतिः प्रजा असृजत 'सूर्या- चन्द्रमसौ धाता यथापूर्वमकल्पयत्' 'इन्द्रस्य बृहस्पतेः' इत्यादिश्रुतिविरोधः । परस्परविरुद्धचेष्टाऽऽदिना शरीरविशरणप्रसङ्गः । अवयवानेकत्वकृत स्वरूप- महत्त्वालाभश्च । अवयवानामेवास्मिन्पक्षे प्रत्येकं जीवशब्दाभिलप्यत्वात् । उभयस्मिन्पक्षेऽपि एकस्यावयवस्य चेतनत्वात् इच्छया विश्लेषे समुदायनाशात् । जीवान्यत्वे कृतहाना कृताभ्यागमजीवादिशब्द नानार्थकत्वादिदोषप्रसङ्गः । न हि प्रथमपक्षेऽपि अचेतनसमुदायस्य जीवत्वसंभवः । अदृष्टवशादविश्लेषकल्पने च अप्रामाणिकादृष्टकल्पनाक्लेशः ॥ 
किंच एकस्मिन्देहे सज्जीवदुर्जीव सङ्कलनं त्वदभिमतम् । अत्र श्रुत्यादि- प्रमाणाभावात्तत्कल्पनीयम् । तत्र शिशुपालादेः मोक्षोऽप्युपलब्धः । बह्वकृत्या- चरणं च लब्धम् । तत्र पापकर्तुर्जीवस्य मोझायो ॥ जीवभेद आवश्यकः 
१०३ 
इत्यादिकं हि तव कल्पकम् । तत्र पापकरणमात्रस्य लोकेऽपि तुल्यन्यायतया दुर्जीवकर्तृत्वात् तस्य प्रायश्चित्ताधिकाराभावात् । सज्जीवस्यापि पापप्रसक्ति- शून्यत्वेन तदधिकारविरहात तच्छास्त्रं कृत्स्नमप्रमाणं स्यात् । सज्जीवे तत्फला- प्रसक्तेः दर्जीवस्य तत्स्वाभाव्याच्च ॥ 
किं च त्वन्मते जीवमात्रस्य प्रतिबिम्बशिकत्वात् मुक्त प्रतिबिम्बाना- मानन्दतो मिथो वैचित्रये बद्धप्रतिबिम्बेष्विव अनाद्यविद्याकर्मादिजनितादृष्ट- रूपनियामकाभावात् स्वरूपभेदस्यैव तन्नियामकत्वे स्वरूपभेदाभावबोधकोत्त- बहुमानबाधात् अन्यथा तव मते स्वरूपांशकत्वेन संप्रतिपन्नकृष्णरामादिध्वपि संख्यातो भेदावश्यंभावेन तेष्वपि 'तस्य ह वा एतस्य परमस्य त्रीणि रूपाणि कृष्णो रामः कपिल इति, तस्य ह वा एतस्य परमस्य पञ्चरूपाणि दशरूपाणि शतरूपाणि सहस्ररूपाणि अमितरूपाणि तानि ह वा एतानि सर्वाणि पूर्णानि इत्यादि चतुर्वेदशिखाबलात् आनन्दतः पूर्णत्वोक्तौ ' सर्व ह पश्यः पश्यति सर्वमाप्नोति सर्वशः । ' 'सोऽश्नुते सर्वान्कामान्सह ब्रह्मणा विपश्चिता ' इत्यादिबहुश्रुतिबलात् मुक्तेऽप्यानन्दतः पूर्णतायास्सिद्धेः मुक्तानन्दपरश्रुति- मात्रस्य तत्तद्योग्यानन्दमात्रपरत्वेन निमित्तसङ्कोचे कृष्णादिष्वपि तत्तत्परतत्त- स्प्रमाणप्रतिनियतानन्दविशेषमात्रविश्रान्ततायाः तत्परश्रुतिष्वपि वक्तुं शक्यत्वात् दिव्यविग्रह दिव्यात्मनोरभेदस्य तदुभयभेदमुखेनैव सर्वप्रमाणप्रवृत्त्युपहतत्वात्, निरंशे अखण्डस्वरूपं स्वरूपांशकत्वोक्तेश्च तेष्वसंबद्धत्वात् । एकस्वरूपस्य अनेक विग्रहकत्वेन यथा न आनन्दतारतम्यप्रसक्तिः तथा अन्यूनातिरिक्तसमान- स्वरूपतया प्रतिपन्नानां मुक्तानामपि न आनन्दतारतम्यप्रसक्तिः ॥ 
इति श्रीमत्प्रथमपरकालमहा देशिकविरचिते विजयीन्द्रपराजये सावयवत्वादिना जीवस्वरूपतारतम्यकृत आनन्दतारतम्यभङ्गवादः षष्ठ 
१०४ 
