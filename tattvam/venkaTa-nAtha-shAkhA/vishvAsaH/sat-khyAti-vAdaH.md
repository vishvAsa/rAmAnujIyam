+++
title = "सत्-ख्याति-वादः"
+++
+++(अत्र रामानुजमतम् प्रतिपाद्यते। )+++

## परिचयः
सत्-ख्यातिर् नामायं वादः - 

"शुक्तौ रजतम्" इत्यादिषु भ्रमेषु रजतादि-सद्-अंशस्यैव ग्रहणं,  
किन्तु न तद् व्यवहार-योग्यम् अल्पत्व-स्थानान्तरत्वादि-कारणेभ्य इति यावद् एव भ्रमः ।  


<details><summary>उल्लेखाः</summary>

> अत एव शुक्तिकादौ (शुक्तिकायां) रजताशंस्य विद्यमानत्वाज्  
ज्ञान-विषयस्य सत्यत्वम् ।

इति यतीन्द्रमतदीपिकायाम्। 

तत्राण्णङ्गरार्यः -

> शुक्तौ तु रजतं सद् अपि न विनियोगार्हम् ।  

विस्तारो यतीन्द्र-मत-दीपिकायां सटीकायाम् [भवति](/rAmAnujIyam/tattvam/parichaya-sanxepAH/yatIndra-mata-dIpikA/sarva-prastutiH/01_upodghAtaH/) । 
</details>

नाम - स्वरूपे विषये च नास्ति भ्रमः, अपि तु व्यवहार-स्तरे।  

## प्रयोजनम्
"सर्वं ज्ञानं सत्यम्।" इत्य् अनेन निरूपयितुम् इष्टम्।  
तेन च शाङ्कराणां "जगत् प्रतीयमाना मिथ्ये"ति वादस्य निरास इष्टः। 

## आक्षेपः
यथार्थख्यातिर् इह वर्णिता  
आधुनिक-भूत-शास्त्र-ज्ञैर् नाङ्गीकारार्हा बहुत्र।  

यथा - न हि शुक्तौ रजतांश-ग्रहणेन रजत-भ्रमो जायते -  
यतः शुद्धे रजतेतर-वस्तु-निर्मिते ऽपि  
तादृशो भ्रम उत्पाद्यः।    
यथा च - न हि मरीचिका वायौ जलांशग्रहणतो जायते,  
अपि तु तप्त-वायु-कृत-refraction-कर्मणा। 

एवम् असद् एव जल-रजतादि गृह्यते बहुत्रेति सिद्धम्।  

## परिहारः
एषु स्थानिषु सर्प-रज्जु-भ्रमवत् साधारण-धर्मः कश्चन गृहीतो,  
न विशेष-धर्मान्तरम् इति समाधातव्यम्।  
