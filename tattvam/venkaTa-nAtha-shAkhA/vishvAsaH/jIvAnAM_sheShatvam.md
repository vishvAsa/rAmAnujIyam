+++
title = "जीवानां शेषत्वम्"
+++

## शेषत्वम्
### लक्षणानि
"शेषः परार्थत्वात्" इति पूर्वमीमांसासूत्रेषु (3.3.1–7) साङ्ग-कर्मणाम् प्रसङ्गे।  
शेषः शेषी च चेतनः स्याद् अचेतनो ऽपि वा।  
"residue" इत्य् आङ्ग्लिक्याऽस्तु।  

वेदार्थ-सङ्ग्रहे रामानुजार्येणोक्तम् -

> +++(चेतोऽन्तरस्यापि)+++ परगतातिशय+++(=उत्कर्ष)++++आधानेच्छया  
+++(अवस्था-विशेषेऽप्य्)+++ +उपादेयत्वम् एव  
> यस्य स्व-रूपं+++(=अ-साधारण-धर्मः)+++  
> स शेषः,  
> परश् शेषी।+++(5)+++  
+++(यथा -)+++ फलोत्पत्तीच्छया  
यागादेस् तत्-प्रयत्नस्य चोपादेयत्वं,  
यागादि-सिद्धीच्छया  
ऽन्यत् सर्वम् **उपादेयम्** ।
> 
> एवं गर्भ-दासादीनाम् अपि +++(सामुराय्-योद्धॄणाम् इव)+++  
पुरुष-विशेषातिशयाधानोपादेयत्वम् एव स्वरूपम् ।  
>
> एवम् ईश्वर-गतातिशयाधानेच्छयोपादेयत्वम् एव  
चेतनाचेतनात्मकस्य नित्यस्यानित्यस्य च -  
सर्वस्य वस्तुनः **स्वरूपम्** इति,  
सर्वम् ईश्वर-शेषत्वम् एव  
सर्वस्य चेश्वरः शेषीति  
"सर्वस्य वशी" "सर्वस्येशानः" "पतिं विश्वस्ये"त्य्-आद्य् उक्तम् ।  

<details><summary>स्वरूपम् (द्रष्टुं नोद्यम्)</summary>

अस्मिन् लक्षणे स्वरूप-शब्देनासाधारणधर्म उच्यते।  
भार्यायाः स्वरूपे भार्यात्वम् अस्त्य् एव,  
अतस् सा पत्युः शेष इति वक्तुं शक्यम्।   
एवम् भृत्यो ऽपि स्वामिनः शेषः।  

गृहस्थत्वोपाधौ स्वरूपे ऽन्तर्भाविते - "परगतातिशयाधानेच्छया +उपादेयत्वं यस्य स्वरूपम् (=असाधारणधर्मः), स शेषः, परश् शेषी"ति लक्षणतो गृहस्थमात्रस्य रुद्रे शेषत्वम् भवति, पत्न्याः पत्यौ, भृत्यस्य स्वामिनि … ।  
</details>



गीताभाष्ये रामानुजः - "ईश्वरत्वं नियन्तृत्वम्, शेषित्वं पतित्वम्।"

> अन्यस्य प्रयोजनम् एव यस्य परम-प्रयोजनं स शेषः, अन्यः शेषी

इति श्रुत-प्रकाशिकायां सुदर्शन-सूरिः। 

<details><summary>विस्तारः (द्रष्टुं नोद्यम्)</summary>

> शेषत्वम् आवदु  
तऩक्क् ऒरुव् उपकारत्तै प्रधानम् आगप् पऱ्ऱव् अऩ्ऱिक्के  
परोपकारार्हम् आगै। 

इति वेङ्कटनाथार्यः। [TW](/rAmAnujIyam/tattvam/venkaTa-nAtha-shAkhA/venkaTanAthaH/rahasya-traya-sAraH/sarva-prastutiH/3_pada-vAkya-yojanA-vibhAgaH/27_mUla-mantrAdhikAraH.md)
</details>


लक्ष्मीपुर-श्रीनिवासः -

> स्व-परम-प्रयोजन-भूत--  
पर-गतातिशयाधायकत्वं **शेषत्वम्** ।  
स्व-परम-प्रयोजन-भूत--  
स्व-प्रतिसन्धानार्ह--  
पर-गतातिशयाधायकत्वं **दासत्वम्** ।  
शेषत्वाभिमत--प्रयोज्य-प्रयोजन-भूतातिशय-भाक्त्वं **शेषित्वम्** ।  
शेषित्वाभिमत--प्रयोज्य--परम-प्रयोजन-भूत--  
स्व-पुरुषार्थातिशय-भाक्त्वं **स्वामित्वम्** इति ।

### क्रिया-पर्यन्तता
> नाकिञ्चित्-कुर्वतश् शेषत्वम्

इति मीमांसकेषु प्रसिद्धम्।  
अतः, केनचिच् चेतनेन शेषत्व-ज्ञान-मात्रेण शेषत्वं न सिध्यति।  
न खलु "पत्युः शेषभूताऽहम्" इति ज्ञानमात्रेण  
पति-शुश्रूषा-विमुखायाः कस्याश्चित् पातिव्रत्यम् उच्यते।  
एवं शास्त्र-जन्य-शेषत्व-ज्ञानेनालं, किं 
सन्ध्यावन्दनादिनेति शेषत्व-ज्ञान-वैकल्यम् एव दर्शयति।  

### औपाधिक-शेषित्वम्
पत्नी पत्युः शेषः (विपरीतम् अपि वक्तुं शक्यम्),  
वेतन-भृत्यः स्वामिनः,  
सामुराय्-योद्धा तत्-प्रभोः।  
किञ्चात्र शेषत्वं न +++(तज्-जन्मातिरिच्य)+++ स्वरूपम्,  
अपि तु कृत्रिमम्।  

सामुराय्-योद्धा जन्म-दासश् च तत्-प्रभोः शेष-भूतः स्व-रूपतस् तज्-जन्मनि।  
अत्र शेषत्वस्य निरुपाधिकत्वं सापेक्षम्। 

#### परम-शेषि-कृतम्
द्वयोर् वस्तुनोः शेषि  
किञ्चिद् वस्तु कस्यचिद् अपरस्य वस्तुनो ऽपेक्षया शेषं कुर्यात्।  
यथा पुस्तक-पीठयोस् स्वामी  
पीठस्योपरि पुस्तकं स्थापयित्वा  
पुस्तकस्यापेक्षया पीठं शेषं कुर्यात्। 

### दास्य-भेदाः
**स्वरूप-दास्यं** बौद्धिकम् -  
शास्त्रानुसन्धानादि-विचार-जन्यम्।  
(वक्ष्यमाणाद्) गुण-कृत-दास्यात् स्थिरतर  
इत्य् एकया दृष्ट्या ऽस्योत्कर्षः। 

**गुण-कृत-दास्यम्** भावनात्मकम्।   
कौङ्कर्ये प्रेरयतितरां स्वरूप-दास्यापेक्षया।  
यथाह लक्ष्मणो रामविषये -

> “अहम् अस्य+++(अभिप्राये)++++अवरो भ्राता,  
+++(किञ्च)+++ गुणैर् दास्यम् उपागतः”

पुनः केचिद् दासा अकुशलाः,  
केचिन् न।  
केचित् स्व-दास्यम् इच्छन्ति,  
केचित् तिरस्-कुर्वाणाः प्रतिकूलम् आचरितुं यतेरन्। 

धर्मानुकूल्येनापि दास्यं विभक्तम्। 

### दास्ये सुख-दुःखे
पुनर् औपाधिकं स्व-रूप-स्थं वा शेषत्वं  
**प्रीति-कारितम्** उल्लासं जनयति,  
न तु द्वेष-कारितम्।  
यदि पतिः कुत्सितः,  
तच्-छेषत्वम् अङ्गीकृतं चेद् अपि दुःखकरम् भवति।  
यथा वा - भगवति दास्यं साम्राज्य-प्राप्तिर् इत्व प्रशस्यते।  

एवम् प्रीतेर् उत्पादने शेषिणि काचिद् भोग्यता स्यात्।  
दासे च शेषिणो गुण-कलने रुचिस् सामर्थ्यं च स्यात्। +++(5)+++

### गर्हण-प्रशंसे
धर्मानुकूलं दास्यं  
क्वचिद् दुःखास्पदम् अपि  
आर्यैः प्रशस्यम्।  
एवम् भगवद्-आज्ञान्तर्गतत्वेन भगवद्-अभिमतम् एव तत् तत् तावन्-मात्र-शेषत्वम् -  
यथा भृत्यस्य स्वामिनि, भार्यायाः पत्यौ …।

अनीश्वरविषये शेषत्वम्  
न धर्माङ्गं चेद्  
गर्हितम् मनुना -  

> सेवा श्ववृत्तिर् आख्याता  
तस्मात् तां परिवर्जयेत्  ॥ ४.६ ॥

एवं यावच्-छक्यं यथा-धर्मं  
भगवद्-भागवत-भिन्नेषु देवतान्तर-तद्-भक्त-सहितेषु  
सोपाधिक-शेषत्वं वर्जनीयम्।  

<details><summary>विस्तारः (द्रष्टुं नोद्यम्)</summary>

ॐकार-विवरणे ऽवधारणतो वेङ्कटनाथार्य आह -

> > इत्ताले अन्यरैप् पऱ्ऱ शेषत्वम्  
स्वरूप-प्राप्तम् अऩ्ऱ् 
> 
> ऎऩ्ऩुम् इडत्तैच् चॊल्लुगैयाले  
यथाऽवस्थितात्म-ज्ञानम् उडैयवऩुक्कु  
> 
> तदीय-पर्यन्तम् आग +++(भगवद्-आज्ञाम् अतिरिच्य)+++ देवतान्तर-स्पर्शम्  
निवृत्तम् आय् इऱ्ऱु। 

तत्र सारबोधिनी - 

> भगवद्-अभिमतं तद्-अनभिमतञ् चेति । 
अदिल् भगवद्-अनभिमतमाऩ देवतान्तरशेषत्वत्ताले दोषम् प्रसक्तम् आऩालुम्  
भगवद्-अभिमतम् आऩ भागवत-शेषत्वत्ताले अन्य-शेषत्व-दोषम् प्रसङ्गियाद् ।
</details>


#### भगवद्-विषये  
अङ्गीकारे ऽनङ्गीकारे वा  
स्वाभाविकं शेषत्वं वर्तत एव।  
भगवत्-पर्यन्त-स्वरूप-ज्ञानेन तु शेषत्वं सुखतरम् भवति।

एवं **भगवद्-गुण-विभूत्य्-आदि-कलनम्** अपेक्षिततरम् - भगवत्-कलनापेक्षयाऽपि।


## सर्व-शेषित्वम्
चिद् अचिद् वा सर्वो ऽपि  
+ईश्वरभोगाय निर्मितः।  
तेन सर्वो ऽपि स्वरूपतः शेषः, ईश्वरश् च सर्वशेषी।

### प्रतिकूल-दासेभ्योऽपि तद्-उत्कर्षः
दासेषु विरुद्ध-प्रवृत्ताव् अपि शेषत्वं स्पस्टम् इति लक्ष्मीपुर-श्रीनिवास एव -

> तत्र शास्त्र-विरुद्ध-प्रवृत्तौ सत्यां  
शासितुः दण्ड-धरस्येश्वरस्य **लीला-रसोत्पादन-द्वारा**  
अतिशयम् आधत्ते ।  
शास्त्राविरुद्ध-प्रवृत्तौ सत्याम्  
ईश्वरस्य सन्तोषम् उत्पाद्य  
तदीयौदार्यादि-**गुण-प्रकाशन-द्वारा** अतिशयम् आधत्ते ।

## ईश्वरत्वम्
"ईश्वरत्वं नियन्तृत्वम्, शेषित्वं पतित्वम्।"  
इति रामानुजो गीताभाष्ये। 

"स्वाधीन/स्वनियाम्य-(त्रिविध-चेतनाचेतन)स्वरूप-स्थिति-प्रवृत्ति-भेद" इति रामानुजेन प्रयुज्यते, यामुनेन च। द्राविड-गाथासु शठ-कोपेनापि शब्दान्तरैर् उच्यते।  

(**स्वरूपं** स्वासाधारण-धर्म-निरूप्यं धर्मि - इति वेङ्कटनाथः।  
**स्थितिः**, **रक्षा** वा  
कस्यचिद्वस्तुनः पूर्वक्षणधर्माणाम् उत्तरक्षणे ऽप्य् अनुवर्तनम्।  )



### जीव-स्वातन्त्र्य-मात्रा
धर्माद्य्-अनुशासनेन साकं  
जीवः परमात्म-भोगाय नियुक्तः।  
स्वभाव/स्वरूप-स्थिति-प्रवृत्तयो ऽपि भगवता ऽनुमत्या व्यवस्थापिताः।  
किञ्च, तद्विरोधे ऽपि वर्तितुं स्वातन्त्र्यं दत्तम्, चितमार्गानुसारेण च फलानि निश्चितानि।  
(स्वातन्त्र्याभाव-वादे धर्मानुशासनादेर् वैयर्थ्य-प्रसङ्गः।)  

> **अधिष्ठानं** तथा **कर्ता**  
**करणं** च पृथग्-विधम्।  
विविधाश् च पृथक् +++(प्राण-)+++**चेष्टा**  
**दैवं** चैवात्र पञ्चमम्॥18.14॥

इति श्लोकस्य रामानुज-व्याख्याने व्यक्तम् एतत् -  

> जीवात्मा  
तद्+++(=ब्रह्म)+++-आधारस् तद्-आहित-शक्तिस् सन्  
कर्म-निष्पत्तये स्वेच्छया करणाद्य्-अधिष्ठानाकारं प्रयत्नं च +आरभते,  
तद्-अन्तर्-अवस्थितः परमात्मा
स्वानुमति-दानेन तं प्रवर्तयति।

एवं तर्हि कर्मसु कर्तृत्वम् ईषद् वर्तत एव जीवस्य।  
किन्तु, परमात्मन एव कर्तृत्वम् अधिकम्।

लक्ष्मी-नरसिंहार्योदाहरणानि -

- यथा देवालय-गमने  यान-पाथेयादिसम्पादने पथिकः कर्ता, किन्तु मार्गादि-निर्माणेन सर्वकारः कर्ता। 
- यथा रथयात्रायां रथाकर्षणे गतो जनो "मत्कारणाद् एव रथ आकृष्ट" इति न मन्येत।



## शरीर-शरीरि-भावः
अत्र शरीर-शरीरि-भावः प्रसज्यते - विशिष्य श्रुत्य्-अवगमनाय।

रामानुजो गीता-भाष्ये -

> श्रुतयः  
परम-पुरुष-प्रवर्त्यं तच्-छरीर-भूतम् एनम् आत्मानं,  
परम-पुरुषं च प्रवर्तयितारम् आचक्षते।

तत्रैव शरीर-लक्षणम् आह श्रीभाष्ये-

> यस्य चेतनस्य यद् द्रव्यम् +++(चेतनम् अ-चेतनं वापि, न क्रियादि)+++  
सर्वात्मना+++(=यावद्-द्रव्य-भावितया, न घटादिवत्)+++ स्वार्थे+++(=शरीरार्थे - न मनुष्यशरीरस्य डयनार्थे)+++ नियन्तुम् +++(→शक्यम्, न तु रुग्णावस्थायाम् इव सर्वदा नियाम्यत इति)+++,  
धारयितुम् च शक्यं;  
तच्-छेषतैक-स्वरूपञ् +++(न तु गृहवद् बहूनां शेषम्)+++ च  
तत् तस्य **शरीरम्**।

(**स्वरूपं** स्वासाधारण-धर्म-निरूप्यं धर्मि - इति वेङ्कटनाथः। )

शरीरं शरीरिणो नियन्त्रणे न पूर्णतया ऽस्ति -  
बालेषु चलनं शिक्षत्सु,  
स्वाङ्गचालने रोगतो ऽसमर्थेषु च यथा स्पष्टम्।

पुनः शरीरत्वं शेषत्वं व्यनक्ति -  
यथैवाङ्गुल्या नखस्य भोगो गौणो, जीवस्य च प्रधानः,  
तथैव सर्वशेषी शरीरीश्वरः प्रधानभोक्ता। 

### उपादान-कारणत्व-सिद्धिः
सर्वं चिद् अचिच् च  
भगवतश् शरीरम्। तेन नित्यम् अपि -  
यतः प्रलये सूक्ष्मावस्थायां (नामरूपव्यपदेशायोग्य-रीत्या) वर्तते।   
तेन हि भगवान् विश्वस्योपादानकारणम् इत्य् उच्यते। 

### शेषत्व-सिद्धिः
सर्वं भगवच्-छरीरम् इति सिद्धे,  
जीवानां शेषत्वम् अपि सिध्यति। 

## शेषतैक-रसत्वम्
निरन्तरं शेष-शेषि-भाव-चिन्तनम् इह लोके न सम्भवति,  
तथाऽपि तद्-बाहुल्यं स्पृहणीयं क्वचिद् दृश्यते। 

प्रीति-कारित-दास्यम् अन्यत्र वर्णितम्। 

### गौण-फलित्वम्
शेषतैक-रसत्वे स्वानन्देन भोगो वर्तते चेद् अपि,  
स परम्परया भवति,  
शेषि-भोग एव प्रधान-भूतः साक्षाद् भवतीति व्यत्यासः।  
शेषिणः परोक्षत्वाद्,  
इह लोके तत्-प्रीतिर् अन्युमेयैव,  
तत्-प्रधान-फलित्वे च  
+उद्देशः प्राधान्यम् भजतेतराम्। 

देवतान्तरायाचनया +एकान्तित्वे सति,  
कैङ्कर्यार्थित्वं हि **परमैकान्तित्वम्** उच्यते।  
तत्र च स्वस्य गौण-फलित्वे स्पष्टता ऽनिवार्या। 

### भगवति
> भगवतः शेषोऽहम्।  
भगवत्-सापेक्ष-स्वातन्त्र्यं मम, न निरपेक्षम्।   
मच्-छेषित्वं लोके सोपाधिकम्।

इति स्पष्टता भवेत्।

भगवच्-छेषत्व-ज्ञान-रसिको **भागवत** इति वेङ्कटनाथार्यः।  

भगवत्य् अपि प्रीति-कारित-शेषत्वम् एव भागवतत्वम् सम्पादयति।  
तद्-अर्थं भगवद्-गुणा एव भगवद्-अपेक्षया कलनीयतरा इति श्रुति-शठकोप-रामानुजाद्य्-अभिप्रायः।  
यथा - "आनन्दम् ब्रह्मणो विद्वान् …" इत्य् आह,  
न तु "ब्रह्म विद्वान्"। 

माध्वादयो ऽन्तर्यामि-भावनयाऽपि देवतान्तर-पुजका इति हेतुना  
ते न भागवता  
इति केचित्।  


### आराधनम्
आराधन-विचारो [ऽन्यत्र](/rAmAnujIyam/kriyA/venkaTa-nAtha-shAkhA/vishvAsa-sankalanam/ArAdhanam_dharmaH)। 

### भागवत-पर्यन्तता
द्वेष-प्रीती सम्बन्धि-पर्यन्तं भवत इति लोकानुभवः।  
ततो भगवच्-छेषत्वं भागवत-शेषत्व-पर्यन्तं स्यात्।  
अतो हि भागवत-शेषत्वं भगवच्-छेषत्वस्य परा काष्ठोच्यते।  
तत्र स्मृति-प्रमाणम् - "ज्ञानी त्व् आत्मैव मे मतः"।  
तत्राप्य् आचार्य-कैङ्कर्यं विशिष्यते।  
एवं स्वरूपतो दास्यम्।  
तद् अन्तरा गुण-कृत-दास्यम् अपि भवति।  

आराधन-विचारो [ऽन्यत्र](/rAmAnujIyam/kriyA/venkaTa-nAtha-shAkhA/vishvAsa-sankalanam/ArAdhanam_dharmaH)।

#### परस्पर-शेषत्वम्
भागवतेष्व् एवं परस्-पर-शेषत्वं सिध्यति।  
किञ्च ततो जायमाने परस्-पर-कैङ्कर्ये शास्त्रतो व्यवस्था वर्तते -  
शेषिणः शिष्यस्य शेषत्वम् आचार्यः शिक्षणेन प्रणयति,  
शेषिणो गुरोश् शिष्यः प्रणत्यादिभिः। 

भगवद्-गुणापेक्षयापि भागवत-गुणा भोग्यतरा भवन्तीति बुधाः। 

### नित्य-किङ्करता
यद्य् अपि मृत्योः प्राक्  
प्रबुद्धस्य भगवच्-छेषतैक-प्राय-रसता तद्-आराधान-रतिश् च स्यात्,  
तत्रानुकूल्य-प्रकर्षाय,  
मृत्योश् च परं तत्र व्यवधानं वारयितुं  
पुनर्जन्मनो मुक्तिर् अपेक्ष्यते,  
यत्-प्राप्त्या लीला-विभूतिं त्यक्त्वा  
नित्य-विभूतौ वैकुण्ठे प्रीति-परीवाह-रूप-भगवद्-दास्यम् अनुवर्तयन्ति।  

