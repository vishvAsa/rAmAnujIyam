+++
title = "कप्यासः"
+++

## छान्दोग्ये मूलम्
> तस्य यथा कप्यासं पुण्डरीकमेवमक्षिणी तस्योदिति नाम ।


## व्याख्यानानि
### माध्व-विवरणानि

> पुण्डरीकशब्दो रक्तपद्मपरः ।  
कं पिवन्नालसम्बन्धीति योगेन कप्यासत्वं रक्तपद्मविशेषणमित्यर्थः ।  
एवं च कप्यासशब्देनाम्लानत्वं लभ्यत इति तात्पर्यम् । 

- पदार्थकौमुदी

> कप्यासं कं पिबन्नालसम्बन्धी अम्लानमिति यावत् ।

- खण्डार्थः

>  गीतातात्पर्ये तु - सुखं पिबल् लीलयैव कपिल इत्युक्तम् । कं सुखं पिबतीति कपिः ॥ 

इति सत्य-सन्ध-तीर्थः। 


### रामानुजीयाः
> स्वयम् अपि तद्-अनुभव-सुख-निर्वृतिं पाति पिबतीति वा कपिरव्ययः ।।  
"इन् सर्वधातुभ्यः” । आतो लोप: ।।  (900)

इति पराशरभट्टः। 



> **कप्यासं** – सलिलस्थम् इत्यर्थः ।  
एवम् अस्यार्थत्रयस्य उपपन्नतया वाक्यकारेण सिद्धान्तितत्वम् अभिप्रेत्य  
भगवता भाष्यकारेण वेदार्थसङ्ग्रहे –  
> 
> ‘गम्भीराम्भस्समुद्भूत-सुमृष्ट-नाल-रवि-कर-विकसित-पुण्डरीक-दलामलायतेक्षणः’ इति अभिहितम् ।

रङ्गरामानुजः।

Refer to verses 20-26 of Tattvasara by Vatsya Varadaguru of 13th century. This explanation of Ramanuja and Varadaguru was invoked by Vedanta Desika in Tatparya Chandrika. Well, the explanation of Kapi: is more about suitability.



### शाङ्कराः
> तस्य एवं सर्वतः सुवर्णवर्णस्याप्यक्ष्णोर्विशेषः ।  
कथम् ?  
तस्य यथा कपेः मर्कटस्य आसः कप्यासः ;  
आसेरुपवेशनार्थस्य करणे घञ् ;  
कपिपृष्ठान्तः येनोपविशति ;  
कप्यास इव पुण्डरीकम् अत्यन्ततेजस्वि एवम् देवस्य अक्षिणी ; उपमितोपमानत्वात् न हीनोपमा ।  

इति शङ्करः। 

विष्णुसहस्रनामभाष्यकारस् तु "कं जलं रश्मिभिः पिबन् कपिः" इत्य् एव +उवाच। 

A rebuttal to "कम् पिबति" has been provided by Rāma Śāstrī in his Kapyāsa-Kaumudī.

### भट्ट-भास्करः
> " कं पिबति इति कपिः"

इति तैत्तिरीयारण्यके। 



### कुशाग्रः

> A word such as kapyāsa, denoting a particular variety of lotus, may have no meaningful connection to either kapi or āsa. ... 

## व्युत्पत्ति-निरुक्तयः

कपेर् आस इति व्युत्पन्नतरम्, किन्त्व् अनुचितम्।  
कम् पिबतीति +उचिततरम्।  
`सर्वधातुभ्य इन्। आतो लोपः` इत्य् अनेन च व्युत्पत्तिः। 


### कम्प्-धातोः
“रश्मिभिरभिप्रकम्पयन्नेति तद्वृषाकपिः” [निरु० १२।२७] इति कम्प्-धातोर् निरुक्तिर् वरा।  