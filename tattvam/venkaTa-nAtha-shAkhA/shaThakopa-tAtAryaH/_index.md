+++
title = "+शठकोप-तातार्यः"
+++

## पराशर-भट्ट-सन्ततिः
एकदेशिनः, परायत्ताधिकरणे श्रीभाष्य-काराशयस्य विरोध-रूपेण  श्रीदेशिकैरर्थो वर्णित इति दोषमुद्बावयन्ति।  
परं श्रीदेशिक एव कथयति-  
"भाष्यादि-ग्रन्थ-लेशो ऽप्य् अवहित-धियाम् ऐदम्-अर्थ्यं भजेते"ति।  

अत्र पश्यन्तु भट्ट-पराशर-पाद-सूक्तेः श्रीभाष्य-विरोधं प्रदर्श्य  
समाधत्ते  वेदान्ताचार्यः।

> "अत्र ब्रूमः - सदुक्तौ न वयम् इह मुधा बाधितुम् किञ्चिद् अर्हा" 

इति।
इदम् एव क्लेशस्थानं भवति यत्  
इदानीम् भट्टवंश्या अपि श्रीदेशिकप्रतिपक्षे निविष्टा इति।  

> श्रुतप्रकाशिका भूमौ  
येनादौ परिरक्षिता  
प्रवर्तिता च पात्रेषु  
तस्मै श्रेष्ठाय मङ्गलम्॥

> श्रीभट्टारकस्य वंशिनः प्रायः देशिकसंप्रदायस्थाः एव बभूवुः।  
> GOML-कोशालये श्रीवेदान्ताचार्यभट्टस्य अलभ्यत (सुदर्शनसूरेः पुत्रः - यः वेदान्ताचार्येण तुरुष्क-प्रयाणे रक्षितः) -  
> तस्मिन् ग्रन्थे श्रीरहस्यत्रयसारानुसारेणैव व्याख्यातो ऽष्टाक्षरार्थः ।

