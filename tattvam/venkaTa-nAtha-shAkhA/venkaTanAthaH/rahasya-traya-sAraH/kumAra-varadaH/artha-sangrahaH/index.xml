<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;रहस्यत्रयसारार्थसंग्रहः on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/rahasya-traya-sAraH/kumAra-varadaH/artha-sangrahaH/</link>
    <description>Recent content in &#43;रहस्यत्रयसारार्थसंग्रहः on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/rahasya-traya-sAraH/kumAra-varadaH/artha-sangrahaH/index.xml" rel="self" type="application/rss+xml" />
    <item>
      <title>०१ मूलमन्त्राधिकारः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/rahasya-traya-sAraH/kumAra-varadaH/artha-sangrahaH/01_mUlamantrAdhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/rahasya-traya-sAraH/kumAra-varadaH/artha-sangrahaH/01_mUlamantrAdhikAraH/</guid>
      <description>&lt;p&gt;पद्मानायक पादपद्मयुगले पर्यायभृंगात्मना चेतोमे चिरपक्षपातविभवादास्वादमासीदतु ।&lt;br&gt;&#xA;अध्यात्म श्रुतिदुग्धसिन्धुलहरी संचारसम्भावितैः हंसश्रीरधिगम्यते सुकृतिभिर्यत्रोल्लसद्बुद्धिभिः ॥&lt;br&gt;&#xA;श्रीमद्वरदनाथेन वेदान्ताचार्यसूनुना ।&lt;br&gt;&#xA;रहस्यत्रयसारार्थसंग्रहोऽयं प्रकाश्यते ॥&lt;br&gt;&#xA;सदाचार्यकटाक्षेण शरणागतस्य रहस्यत्रयार्थो नित्यभोग्य इति सत्वोत्त राणां सम्प्रदायः - रहस्यत्रयमिति श्रीमदष्टाक्षरो द्वयं चरमश्लोकश्च कथ्यते तत्र श्रीमदृष्टाक्षरेण स्वस्वरूप परस्वरूपादिविज्ञानं प्राधान्येन क्रियते । तेन प्रतिबुद्धस्याधिकारिणः शरणागतिमन्त्रेण शरणागत्यनुष्ठानप्रकारः प्रकाश्यतेअनेन मन्त्रेणानुष्ठेयस्य प्रपदनस्यापेक्षिताधिकारनैरपेक्ष्यादीनर्थान् विशदमेव प्रकाशयन् सर्वपापमोक्षणपूर्वक भगवत्प्राप्तिरूप पुरुषार्थोपायभूतां शरणागति कर्तव्यत्वेनविधाय न्यस्तभरमधिकारिणं निश्शोकयति चरमश्लोकः ॥&lt;br&gt;&#xA;अत्र प्रथमरहस्यं पदत्रयात्मकं, द्वितीयं तु, पदषट्करूपं तृतीयं पुनर्द्धादशपद्युक्तमित्युत्तरोत्तरं पदद्वैगुण्यं द्रष्टव्यम् । अत्र त्रयाणां व्याख्येयव्याख्यानभावेन मिथोऽन्वयः प्रसिध्यति । तत्र श्रीमदष्टाक्षरस्य शेषशेषिसर्वतत्त्व कण्ठोक्त्या ‘न मन्त्रोष्टाक्षरात्परः’ इत्यादिप्रमाणसहस्रेणचाचार्यैर्विशेषतः संग्नहः क्रियते । इतरव्यापकमन्त्राभ्यामेतस्य मन्त्रस्यातिशयेनार्थविशेष प्रतिपा दकत्वमन्त्रार्थप्रकाशनेनैव ज्ञाप्यते । विष्णुगायत्रयामप्येतन्मन्त्राक्षरस्य प्रथमोपादानमेतत्प्रभावातिशयद्योतनार्थमिति मन्तव्यम् ॥&lt;br&gt;&#xA;अयं च मन्त्रः यदा प्रणवेन साकमष्टाक्षरो भवति तदास्य वैदिकत्वं त्रैवर्णिकाधिकारत्वं च भवति । यदा प्रणवरहितत्वं तदा तान्त्रिकत्वं सर्वव र्णाधिकारत्वं च । तच्चोक्तम् - वैदिकं ब्राह्मणानां स्याद्राज्ञां वैदिकतान्त्रिकम् ।&lt;br&gt;&#xA;तान्त्रिकं वैश्यशूद्राणां सर्वेषां तान्त्रिकन्तु वा ॥&lt;br&gt;&#xA;इति । इदं वचनं प्रायिकं ब्राह्मणप्राशस्त्यपरं शूद्राणां वैदिकानधिकारपरं च वैश्यस्यापि वैदिकेऽप्यधिकारात् । अन्यच्चाप्यत्रन स्वरःप्रणवोङ्गानि नाप्यन्यविधयस्तथा ।&lt;br&gt;&#xA;स्त्रीणांतु शूद्रजातीनां मन्त्रमात्रोक्तिरिष्यते ॥&lt;br&gt;&#xA;इत्यादिवचनमनुसन्धेयम् । इयं चात्र स्वरव्यवस्था ।&lt;br&gt;&#xA;षष्ठाद्ययोरुदात्तस्स्यात्स्वरितोन्त्यद्वितीययोः ।&lt;br&gt;&#xA;प्रचयस्त्रिचतुर्थाभ्यां निहितं पञ्चमाक्षरम् ॥&lt;br&gt;&#xA;उदात्तस्वर ओंकारः - इति । कथं तर्हि प्रणववैधुर्ये मन्त्रस्याष्टाक्षरत्वं भवति । उच्यतेतत्रोत्तरायणस्यादिर्बिन्दुमान्विष्णुरन्ततः ।&lt;br&gt;&#xA;बीजमष्टाक्षरस्यस्यात्तेनाष्टाक्षरता भवेत् ॥&lt;br&gt;&#xA;इति । इदं वचनं प्रणववैधुर्येऽप्यष्टाक्षरत्वमुपपादयतीत्यस्यार्थउपदेशादे‌वाव गम्यत इति विविच्य लिख्यते । यदात्वयं मन्त्रः प्रणवचतुर्थीविधुरः तदा प्रति लोमानामप्यधिकारो भवति । दृश्यते हिनमो नारायणेत्युक्त्वा श्वपाकः पुनरागमत् ।&lt;br&gt;&#xA;इति वराहपुराणवचनं तदा संकीर्तनमात्रत्वमेवेति न कश्चिद्विरोधः । अयं च मन्त्रः पदत्रयात्मक इति श्रुतिरेव विभज्य दर्शयति- ओमित्येकाक्षरं, नम इति द्वे अश्ररे, नारायणायेति पञ्चाक्षराणि&amp;rsquo; इत्येवमादिका । तत्र प्रथमपदं अक्षरत्रयात्मकम् । अकारोकारमकारभेदात् । तत्र अकारस्सर्वकारणभूतं सर्व रक्षकं सर्वशेषिणं श्रियःपतिमाह । तथा हिसमस्तशब्दमूलत्वादकारस्य स्वभावतः ।&lt;br&gt;&#xA;समस्तवाच्यमूलत्वाद्ब्रह्मणोऽपि स्वभावतः ॥&lt;br&gt;&#xA;वाच्यवाचकसम्बन्धस्तयोरर्थात्प्रतीयते ।&lt;br&gt;&#xA;इति । इदं वचनं सर्वशब्दकारणभूतोऽकारस्सर्ववाचककारणभूतं परमात्मान माहेति वदति । अकारस्य सर्वशब्दकारणत्वं सर्ववेदमूलभूतप्रणवप्रकृतित्वात् ।&lt;br&gt;&#xA;श्रूयते हि &amp;lsquo;योवेदादौ स्वरः प्रोक्तो वेदान्ते च प्रतिष्ठितः । तस्य प्रकृतिलीनस्य यः परस्समहेश्वरः&amp;rsquo; इति । अत्र प्रणवप्रकृतिरकारः । तथा च अकारप्रकृतिकवाद‌कारविशिष्टस्य प्रणवस्य यःपरः यो वाच्यतया प्रधानः स महेश्वरः सनारायण इत्यर्थः । &amp;lsquo;अकारो विष्णुवाचकः&amp;rsquo; इति नियमात् । &amp;lsquo;अइति भगवता नारायणस्य प्रथमाभिधानमभिद्धता किंनाम मङ्गलं नकृतम्&amp;rsquo; इति शाब्दिकिरभिधानाच्च । &amp;lsquo;अक्षराणामकारोऽस्मि&amp;rsquo; इति भगवद्वचनाच्च । कथं तर्हि महेश्वरशब्दः प्रयुज्यते ? महानीश्वरो महेश्वर इति श्रियःपतेरेवाभिधानमिति न विरोधः । अतएव &amp;lsquo;तमीश्वराणां परमं महेश्वरं, तंदैवतानां परमं च दैवतम्&amp;rsquo; इति जगत्कारणत्वेन सम्प्रतिपन्ननारायणपरतया तत्रतत्र महेश्वरशब्दः युज्यते ॥&lt;br&gt;&#xA;एवंचसति इतरेषां तन्नामधारणात्तद्रुणलेशयोगित्वात्तच्छेषत्वाच्चेति सर्वमुपन्नमेव । &amp;lsquo;अकारोवै सर्वा वाक्&amp;rsquo; इत्यादीन्यपि वचनानि अकारस्य सर्व शब्दमूलत्वमाहुः । तेन भगवतस्सर्वकारणत्वसिद्धिः ॥&lt;br&gt;&#xA;ननु कथं नित्यानामीश्वरः कारणम् ? इत्थम् । अनित्यास्तावत् अनित्येच्छयोत्पन्नाः नित्यास्तावत् अनित्येच्छया सिद्धा इति तत्तद्धर्मिग्राहकप्रमाणैरेवावगम्यते तदुक्तमभियुक्तैःइच्छातएव तव विश्वपदार्थसत्ता नित्यं प्रियास्तवतु केचन तेहि नित्या ।&lt;br&gt;&#xA;इति । अतः ईश्वरस्य सर्वकारणत्वसिद्धिः । तच्च कारणं त्रिविधम् । निमि त्तोपादानसहकारिभेदात् । सङ्कल्पविशिष्टवेषेण निमित्तत्वम् । सूक्ष्मचिदचि द्विशिष्टवेषेण उपादानत्वम् । सहकारि भूतकालाद्यन्तर्यामितया सहकारित्व मिति विभागः । &amp;lsquo;अवरक्षण&amp;rsquo; इति धातावकारमात्रावशेषतया व्युत्पन्नोऽय मकारस्सर्वरक्षकं श्रियःपतिमाह । इयमत्र व्युत्पत्तिः &amp;lsquo;अवरक्षण&amp;rsquo; इत्यस्मा ध्दातोरन्येभ्योऽपि च दृश्यत इति क्विप्रत्यये कृते &amp;lsquo;लोपो व्योर्वली&amp;rsquo; इतिधातो र्वकारस्य लोपे कृतेरेव पृक्तस्येति प्रत्ययवकारेच लुप्तेसति अइति व्यवतिष्ठते कृदन्तत्वेन कृत्तद्धितसमासाश्चेति प्रातिपदिकसंज्ञायां तादर्थ्ये विहितचतुर्थ्यैक वचने कृते आयइति भवति । पुनस्सुपांसुलुगिति सुब्लोपे कृते अइति (लुप्त) चतुर्थ्यन्तं पालयितृत्ववाचिपदं भवति । दृइयते हिलक्ष्म्यासह हृषीकेशो देव्या कारुण्यरूपया ।&lt;br&gt;&#xA;रक्षकः सर्वसिद्धान्ते वेदान्तेषु च गीयते ॥&lt;br&gt;&#xA;इत्यादि । तथाचसति एतन्मन्त्रविवरणरूपेण शरणागतिमन्त्रण श्रियःपतित्वस्य कण्ठोक्तत्वादत्राप्युपयुक्तसहधर्मचारिणीसम्बन्धो ज्ञातव्य इायुक्तं भवति अतो रक्षकत्वमपि भवतीत्युक्तम् । &amp;lsquo;ब्रह्मणेत्वा महस ओमित्यात्मानं युञ्जीत इति प्रणव विवरणरूपे वाक्ये ब्रह्मण इति चतुर्थ्युत्पादनादत्रापि चतुर्थ्युत्पाद यितव्या । सातु छान्दसत्वादत्र लुप्तेति मन्तव्यमित्युक्तं प्रागेव । तथा तादर्थ्य चतुर्थी वक्तव्येति मकारवाच्यस्य जीवस्य अकारवाच्यपरमात्मा क्षया तादर्थ्यं प्रतीयते । अतो भगवतश्शेषित्वं सिद्धं भवति । तादर्थ्यमेव शेषत्वं शेषत्वप्रतिसम्बन्धी शेषीत्यभिघीयते । अत्र प्रमाणानि - &amp;rsquo; पतिं विश्वस्या त्मेश्वरम्&amp;rsquo; &amp;lsquo;अस्या ममच शेषंहि विभूतिरुभयात्मिका । &amp;rsquo; इत्येवमादीनि स्वयमेवानुसन्धेयानि । &amp;rsquo; उभयाधिष्ठानंचैकं शेषित्वम्&amp;rsquo; इत्यादि च पूर्वेषां वचनम्, अस्यार्थः । यथा पुत्रापेक्षया मातापित्रोर्द्वयोरप्येकं शेषित्वं यथा च । पत्न्यपेक्षया भर्तुश्शेषित्वात्पितुरेव सर्वशेषित्वं । एवमस्मदपेक्षया दिव्यम्पत्योश्शेषित्वमेकमेव । परस्परविचारे लक्ष्म्यपेक्षया भर्तुर्भगवएव शेषि त्वमिति स्वव्यतिरिक्तसर्वशोषत्वं भगवतएवेति सिद्धं भवति । लक्ष्म्यास्तु एको न सर्वशेषित्वमुक्तम् । तदुक्तमाचार्यैःगुरुभ्यस्तद्गुरुभ्यश्च नमोवाकमधीमहे ।&lt;br&gt;&#xA;वृणीमहे च तत्राद्यौ दम्पती जगतां पत्ती ॥&lt;br&gt;&#xA;इति । तत्र भगवच्छास्त्रोक्तानि बहूनि प्रमाणान्यनुसन्धेयानि । तथा हि विष्वक्सेनाय भगवानाह – परव्यूहादिकान् पंचप्रकारानात्मनो वदन् ।&lt;br&gt;&#xA;तथा लक्ष्म्याः प्रभावं च वक्ष्ये शृणु समाहितः ॥&lt;br&gt;&#xA;गुणतश्च स्वरूपेण व्याप्तिः साधारणी मता ।&lt;br&gt;&#xA;यथा मया जगद्व्याप्तं स्वरूपेण स्वभावतः ॥&lt;br&gt;&#xA;तया व्याप्तं जगत्सर्वं नियन्त्रीच तथेश्वरी ।&lt;br&gt;&#xA;मया व्याप्ता यथा साहि तया व्याप्तोऽहमीश्वरः ॥&lt;br&gt;&#xA;मम तस्याश्च सेनेश वैलक्षण्यमिदं शृणु ।&lt;br&gt;&#xA;मच्छेषभूता सर्वेषामीश्वरी वल्लभा मम ॥&lt;br&gt;&#xA;तस्याश्च जगतश्चाहमीश्वरो वेदविश्रुतः ।&lt;br&gt;&#xA;अस्या मम च शेषं हि विभूतिरुभयात्मिका ॥&lt;br&gt;&#xA;इति श्रुतिशिरस्सिद्धं मच्छास्त्रेष्वपि मानद ।&lt;br&gt;&#xA;तथा भूमिश्च नीळाच शेषभूते मते मम ॥&lt;br&gt;&#xA;यथाऽत्मनां तु सर्वेषां ज्ञानतो व्याप्तिरिष्यते ।&lt;br&gt;&#xA;स्वरूपतस्तु न तयोर्गुणतो व्याप्तिरिष्यते ॥&lt;br&gt;&#xA;इति । अस्मिन्नेव शास्त्रे तन्त्रान्तरे लक्ष्मीवाक्यम् ।&lt;br&gt;&#xA;अहन्ता ब्रह्मणस्तस्य साहमस्मि सनातनी ।&lt;br&gt;&#xA;आत्मा ससर्वभूतानामहं भूतो हरिस्स्मृतः ॥&lt;br&gt;&#xA;अहन्ता सर्वभूतानामहमस्मि सनातनी ।&lt;br&gt;&#xA;येन भावेन भवति वासुदेवस्सनातनः ॥&lt;br&gt;&#xA;भवद्भावात्मकं ब्रह्म ततस्तच्छास्त्रगं परम् ।&lt;br&gt;&#xA;भवान्नारायणो देवो भावो लक्ष्मीरहं परा ॥&lt;br&gt;&#xA;लक्ष्मीनारायणाख्यं तदत्तो ब्रह्म सनातनम् ।&lt;br&gt;&#xA;अहं तया समाक्रान्तो ह्यहमर्थः प्रसिध्यति ॥&lt;br&gt;&#xA;अहमर्थस्समुग्धाच सा हन्ता परिकीर्तिता ।&lt;br&gt;&#xA;अन्योन्येनाविनाभावादन्योन्येन समन्वयात् ॥&lt;br&gt;&#xA;तादर्थ्यं विद्धि सम्बन्धं मम नाथस्यचोभयोः ।&lt;br&gt;&#xA;इति । न केवलं भगवच्छास्त्रएवैतदुच्यते । इममर्थ पराशरोऽपि व्क्तमुक्तवान् नित्यैवैषा जगन्माता विष्णोश्रीरनपायिनी ।&lt;br&gt;&#xA;यथा सर्वगतो विष्णुस्तथैवेयं द्विजोत्तम ॥&lt;br&gt;&#xA;त्वया च विष्णुनाचाम्ब जगद्व्याप्तं चराचरम् ।&lt;br&gt;&#xA;इति च । तत्रैवमेतत्सर्वमभिप्रेत्योक्तं प्रपन्नपारिजाते प्राक्तनाचार्यैः । अयं च शेषशेषिभावः, दासभूतास्स्वतस्सर्वेह्यात्मानःपरमात्मनः । इति स्वोज्जीवनेच्छा यदिते स्वसत्तायां स्पृहा यदि ।&lt;br&gt;&#xA;आत्मदास्यं हरेस्स्वाभ्यं स्वभावं च सदा स्मरेत् ॥&lt;br&gt;&#xA;इति वचनात्स्वाभाविकः । उपाधिनिर्देशाभावाच्च । तथा चतुर्थ्याः शेषत्वस्यायोगव्यवच्छेदः प्रतिपाद्यते । उपाधि निर्देशाभावाच्च । तेन शरीरात्मभावोऽपि सिद्धो भवति । &amp;lsquo;यस्य चेतनस्य यध्द्रव्य शेषतैकस्वरूप तत्तस्य शरीरम्&amp;rsquo; इतिभाष्यकारा निरणेषुः । अनेन चेतनं शरीरमेव भवति ईश्वरश्शरीर्येव भवति चेतनस्तु शरीरं शरीरी च भवतीति विभागो द्रष्टव्यः । स्वस्य भगवच्छेषत्वे सिद्ध स्वसम्बन्धिनां सर्वेषां तच्छेषत्वं कैमुतिकन्यायसिद्धमिति विशेषेण नलि ख्यते । पूर्व तावञ्चतुर्थ्यायोगव्यवच्छेदेन सिद्धं शेषत्वम् अन्ययोगव्यवच्छेदेन नियमयत्युकारः । उकारस्यावधारणार्थत्वात् अस्यचावधारणार्थत्वं श्रुतिप्रयो गादेवावगम्यते &amp;lsquo;तदेवाग्निस्तद्वायुस्तत्सूर्यस्तदुचन्द्रमाः&amp;rsquo; इत्यादिवाक्येषु एवकारस्थाने उकारस्य प्रयोगात् । अनेन देवतान्तरवर्जनमपि सिद्धं भवति । इदं च देवतान्तरवर्जनं तदीयवर्जनपर्यन्तमेव । तदीयानां भगवति साम्याधिक्यादि विप्रतिभूयस्त्वेनात्यन्तवर्जनीयत्वात् । यथा भगवच्छेषत्वं भागवतशेषत्वपर्यन्तमुपपादायिष्यते । तद्वदिदमपि देवतान्तरवर्जन तदीयवर्जनपर्यन्तमेव । अत्रच अनन्यदेवताभक्ता ये मद्भक्तजनप्रियाः ।&lt;br&gt;&#xA;मामेव शरणं प्राप्तास्ते मद्भक्ताः प्रकीर्तिताः ॥&lt;br&gt;&#xA;ब्रह्माणं शितिकण्ठं च याश्चान्या देवतास्स्मृताः ।&lt;br&gt;&#xA;प्रतिबुद्धा न सेवन्ते यस्मात्पारमितं फलम् ॥&lt;br&gt;&#xA;नचान्यदेवता भक्तिमापत्स्वपि समाचरेत् ।&lt;br&gt;&#xA;अवैष्णवनमस्कारादवमानाच्च केशवे ॥&lt;br&gt;&#xA;वैष्णवे परिवादाच्च पतत्येव न संशयः ।&lt;br&gt;&#xA;इत्यादन्यिनुस्मर्तव्यानि । नच नित्यनैमित्तिकानुष्ठानेषु देवतान्तरसंसर्गप्रसङ्गः तत्रापि तद्न्तर्यामिणः परमात्मन एव प्रतर्दनविद्यान्यायेन सर्वकर्मसमाराधनीयत्वात्तासां देवतानां कञ्चकतुल्यत्वमित्यविरोधः । इदंचावश्यककर्तव्य नित्य नैमित्तिकमात्रविषयमिति नातिप्रसङ्गः । अन्यथा &amp;lsquo;ब्रह्म दाशा&amp;rsquo; इत्यादि वचनेन सर्वेषामाप नन्तव्यत्वप्रसङ्गात् ॥&lt;/p&gt;</description>
    </item>
    <item>
      <title>०२ द्वयाधिकारः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/rahasya-traya-sAraH/kumAra-varadaH/artha-sangrahaH/02_dvayAdhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/rahasya-traya-sAraH/kumAra-varadaH/artha-sangrahaH/02_dvayAdhikAraH/</guid>
      <description>&lt;p&gt;श्रीमते निगमान्तमहागुरवे नमः अथ द्वयाधिकारः शरणागतिमन्त्रस्य व्याख्या प्रारभ्यतेऽधुना ।&lt;br&gt;&#xA;विश्वामित्रकुलोद्भूत वरदार्येण धीमता ॥&lt;br&gt;&#xA;इत्थं श्रीमदष्टाक्षरेण शिक्षितस्वस्वरूपस्याधिकारिणः कर्तव्यमुपायम् अनु ष्ठेयार्थप्रकाशनमुखेन विशदीकुर्वन् सिद्धोपायभूतस्य भगवत उपायोपेयाव स्थयोः उपयुक्तविशेषणभूत सहधर्मचारिणीसम्बन्धमपि प्रख्यापयन् शरणागति मन्त्रः sन्त्रार्थविशदीकरणाय व्याख्यायते । एतस्य मन्त्रस्य मूलमन्त्र व्याख्यानरूपत्वमर्थस्वभावात् भगवच्छास्त्रे मूलमन्त्रानुबन्धी शरणागतिमन्त्र इत्युपपादनाच्च अवगम्यते । अयं च मन्त्रः पूर्वोत्तरखण्डाभ्यामुपायोपेयात्मकार्थद्वयप्रकाशकत्वात् द्वयमित्याचार्यैरभिधीयते । अस्य च माहात्म्यं भगव च्छास्त्रे विस्तरेणानुसन्धेयम् ॥ तत्र श्रीशब्देन - शृणाति निखिलान् दोषान् श्रीणाति च गुणैर्जगत् ।&lt;br&gt;&#xA;श्रीयतेचाखिलैनित्यं श्रयते च परम्पदम् ॥&lt;br&gt;&#xA;इत्यादिप्रमाणबलादाश्रितदोषान्निवारयन्ती, तद्रुणांश्च परिपक्वयन्ती पुरुषकार त्वेन तैराश्रीयमाणा तत्संरक्षणार्थं तमेव भगवन्तमाश्रित्य स्वयमपि सहधर्म चारिणीभवन्ती लक्ष्मीरभिधीयते । शृणोति श्रावयतीति च श्रीशब्दार्थो निरु च्यते । आश्रिताना मार्तनादं स्वयमपि श्रुत्वा तत्संरक्षणार्थं तमेव भगवन्तं श्रावयन्तीत्यर्थः । अत्रोपायभूतस्य भगवतो विशेषणत्वेन पूर्वमपि पुरुषकारभू ताया लक्ष्म्याः स्वीकारे नोपायद्वित्वप्रसङ्गः । विशेषणविशेष्ययोस्स्वरूपभेदेऽपि विशिष्टस्यैकत्वात् । विशेष्यस्यैव प्रधानत्वाच्च ॥&lt;br&gt;&#xA;यथाखलूत्तरखण्डे लक्ष्म्या विशेषणत्वस्वीकारेऽपि नोपेयद्वित्वमिति भवन्तोऽप्यनुमन्यन्ते । तद्वत्पूर्वखण्डेऽपि नोपायद्वित्वम् । अत्र मतुपा नित्य योगादिकमभिधीयते । नखलु सर्षपमात्रेणापि भगवत्स्वरूपस्य कदाचिदपि कुत्रापि सहधर्मचारिणीवैधुर्यं प्रमाणपदवीमधिरोहति ॥&lt;br&gt;&#xA;अतएव निश्रीकब्रह्मवा‌निरासः । ब्रह्मणः श्रीनिवासत्वेनैवहि परस्य ब्रह्मणः स्वरूपविशेषप्रतिपत्तिः भाष्यकारैरेव निर्णीता । &amp;lsquo;यथा सर्वगतो विष्णु तथैवेयं द्विजोत्तम&amp;rsquo; &amp;rsquo; विष्णोरेषाऽनपायिनी &amp;rsquo; &amp;rsquo; अनन्या राघवेणाहं भास्करेण प्रभा यथा &amp;rsquo; &amp;rsquo; त्वयाच विष्णुनाचाम्ब जगद्व्याप्तं चराचरम् &amp;rsquo; &amp;rsquo; शान्तानन्तमहाविभूतिपरमं यद्ब्रह्मरूपम्&amp;rsquo; इत्यादिकं प्रमाणशतमनुसन्धेयम् ॥&lt;br&gt;&#xA;नारशब्देन समाश्रितसंरक्षणोपयुक्तगुणाः प्रख्याप्यन्ते । तेच कारुण्य स्वामित्व सौशील्य वात्सल्य सौलभ्यज्ञानशक्त्यादयः । तेषांच गुणानां नार शब्दवाच्यत्वम् । नरशब्दवाच्येन भगवता सम्बन्धात् तेषामयनं तदाधारइत्यर्थः । कृस्त्नस्यापि प्रपञ्चस्य नारशब्दवाच्यत्वेसत्यपि तावन्मात्रोपादानं रक्ष णौपयिकगुणतयेति मन्तव्यम् ॥&lt;br&gt;&#xA;तेषां स्वरूपं प्रदश्र्यते । स्वार्थनिरपेक्षा परदुःखनिराचिकीर्षा दया ।&lt;br&gt;&#xA;येतु परदुःखदुःखित्वं दयेति वर्णयन्ति तन्मते निखिलहेयप्रत्यनीकतया निरूपितस्वरूपस्य भगवतोः दुःखप्रसङ्गाभावेन दयास्वरूपमवोच्छिद्यते । &amp;lsquo;व्यस नेषु मनुष्याणां भृशं भवति दुःखितः&amp;rsquo; इत्यादिकं समाश्रितानां स्वस्मिन्ननुराग विशेषसिद्धये दुःखित्वाभिनयमात्रमेवेति सर्वाचार्याणां निर्वाह इति प्राचीनमेव दयालक्षणं भाष्यकाराभिमतमिति मन्तव्यम् ॥&lt;br&gt;&#xA;दयाऽन्येषां दुःखाप्रसहनं &amp;lsquo;दया परव्यसनहा &amp;rsquo; इत्यादिकमत्रैव संवादः स्वामित्वं, सर्वशेषित्वम् । तच्च प्रागेवोक्तम् । सौशील्यं महतो मन्दैस्सह नीरप्रसंश्लेषः । वात्सल्यं समाश्रितविषये दोषार्शित्वम् । उक्तंहि &amp;lsquo;यतो दोषं भक्तेष्विहवरदनैवाकलयसि&amp;rsquo; इति । सर्वज्ञस्य भगवतो दोषादर्शनवचनं तद्दर्शनस्यापि तन्निवारणोपयुक्तत्वज्ञापनार्थमिति न कश्चिद्विरोधः ॥&lt;br&gt;&#xA;येत्वाश्रितदोषभोग्यत्वं भगवतो वात्सल्यमिति लक्षणमभिदधते तेषां भग वदपचार भागवतापचारासह्यापचाराणामुत्तरोत्तरं प्रवर्तनाभिसन्धिरेव तादृश व्यवहारकारणमिति मूर्खपरिगृहीतोऽयं वादः । तस्माद्भगवद्भागवताचार्यापचार भीरुरेव भागवतलक्षणपरिपूर्तिमानिति मन्तव्यम् । तस्माद्बुद्धिपूर्वापचारः परि हर्तव्यएव प्रपन्नाधिकारिभिः । तेन केषांचिद्दोषभोग्यत्ववचनं भागवतविषये भगवत्स्नेहातिशयप्रदर्शनार्थम् । अबुद्धिपूर्वापचारविषयत्वेतु तदश्लेषस्य सौत्र त्वात् यथाकथं चिदभिधीयताम् । सौलभ्यमाबालगोपालं प्रसिद्धम् । ज्ञान शक्त्यादयोऽपि प्रसिद्धाएव । अत्र कश्चिदाह यदि भगवत्कृपायास्स्वाभाविकत्वं कथमस्य संसारानुत्रवृत्तिः । परदुःखनिराचिकीर्षारूपत्वात्तस्याः यदिचौ पाधिकत्वं कथं निर्हेतुकत्वं तस्याः भावत्कैरुद्घुष्यत इति । अत्र वदामः । नहि वयं तस्यास्सर्वदा निर्हेतुकत्वं ब्रूमः । नापि सहेतुकत्वम् । अपित्वाकारभेदेन निर्हेतुक सहेतुकपक्षसमुच्चयन सर्वमप्यर्थमुपपादयामः ॥&lt;br&gt;&#xA;तथाहि - नित्यसिद्धायास्तस्याहेत्वपेक्षायां नित्यत्वस्यैव व्याघातात् सामान्यतःपरदुःखनिराचिकीर्षा (रूपिणी) भगवत्कृपा तावन्निर्हेतुका । तथाऽ।&lt;br&gt;&#xA;तस्याः कार्योत्पादनानुकूलस्संस्तवस्सहेतुकः । यथा खलु सर्वकार्यहेतोर्भगवतो नित्यत्वेऽपि तत्सहकारिसमवधानक्रमेण कार्योत्पादनक्रमस्सङ्घटते । एवं नित्या रूपा भगवत्कृपा स्वयमवसरं वीक्षमाणा स्वाधीनसहकारिसमवधानेन स रक्षतीति मन्तव्यम् । उक्तंचाचार्यैरेव-मुकुन्दकरुणां वन्दे मुग्धेष्वधिकवत्सलाम् ।&lt;br&gt;&#xA;स्वरूपसंस्तवौ यस्या निर्हेतुकसहेतुकौ ॥&lt;br&gt;&#xA;इति। अयमर्थः भगवत्कृपा तावन्नित्यसिद्धा । &amp;lsquo;अमुमहमिदानीं संरक्षाणि &amp;lsquo;इति सङ्कल्पविशेषरूपा कादाचित्कदया कारणविशेषमपेक्षते । तच्च कारणं भगवत्सङ्कल्पान्तरायत्तम् । सच सङ्कल्पस्तेनैव कादाचित्कत्वेन कारणविशेषमपेक्षत इ अनादिरयं प्रवाहस्सर्वैराप सैद्धान्तिकैरपर्यनुयोज्यः। अतएव वैषम्यनैर्घृण्यादिकं परिह्रियते ॥&lt;br&gt;&#xA;एवं भगवत्कृपास्वरूपस्य नित्यसिद्धत्वान्न हेत्वन्तरापेक्षेति निर्हेतुकत्वम तस्याएव कृपायाः प्रवृत्तिविशेषकार्यत्वात्कारणविशेषमपेक्षत इति प्रवृत्तिवि शेषापेक्षया सहेतुकत्वं कादाचित्कत्वांन्त्तस्य हेतुवैधुर्ये तदेव कादाचित्कत्वं व्याहन्येत । स्वभाववादपरिग्रहेतु सर्वशास्त्रव्याकोपः सार्वत्रिको व्याघातश्च प्रसज्येत । अतः कृपायास्स्वरूपे निर्हेतुकत्वम् । संस्तवेतु सहेतुकत्वम् । अ यैव दिशा परस्परविरुद्धवद्वभासमानानां प्रमाणवचसां प्रामाणिकाचार्यवच सांच अविरोधःप्रतिपत्तव्य इति । अत्र चरणशब्देन दासस्य स्वामिविषये चरणग्रहणमेव समुचितमिति प्रकाश्यते । नखलु राजभृत्या राजानं करग्रहणेन स्वाभिलषितार्थ प्रार्थयन्ते । अनतिलङ्घनीयं हि विशेषेण चरणग्रहणमित्यर्थोऽत्र भावनीयः । तथा च &amp;ldquo;नजातुमातुश्चरणौ जिहासति” इति यामुनाचार्यैरभिहितम् ॥&lt;br&gt;&#xA;किंच मातुर्हृद्यावयवान्तरेषु सत्स्वपि स्तनन्धयस्य पुत्रस्य स्तनयोरुपजीव्यत्वम् । एवं शरणागतस्य भगवच्चरणारविन्द‌योरेव भोग्यत्वमिति इममर्थं प्रकाशयति चरणशब्दः । श्रूयतेहि &amp;lsquo;विष्णोः पदे परमे मध्वउत्सः&amp;rsquo; इति । अत्र चरणशब्देन उपायत्वमभिधीयते उपाये गृहरक्षित्रोश्शब्दरशरणमित्ययम् ।&lt;br&gt;&#xA;वर्तते साम्प्रतंत्वेष उपायार्थैकवाचकः ॥&lt;br&gt;&#xA;इति वचनात् । अत्र चरणयोरुपायत्वाभिधानं चरणविशिष्टस्य भगवत उपायत्वे पर्यवस्यतीति अयंच न्यायः उपायविशेषणतयोपादीयमानेषु गुणेष्वपि तुल्य इति मन्तव्यमन्तेवासिभिः । अतोऽत्रापि नोपायद्वित्वप्रसङ्गः । अत्र नित्यान्वयि विशेषणम् । कादाचित्वमुपलक्षणम् । यथा &amp;lsquo;प्रकृष्टप्रकाशश्चन्द्रः &amp;rsquo; &amp;lsquo;काकवद्देवदत्तस्य गृहम्&amp;rsquo; इति, तेनात्र श्रीमच्छब्दाद्द्युपात्तानामर्थानां विशेषणत्वमेव सर्वेषां तेषां कार्यान्वयित्वात् । प्रपद्यइति महाविश्वासोऽभिधीयते । प्रशब्देन प्रकर्षाभिधानात् &amp;lsquo;पदल्गतौ&amp;rsquo; इति धातोर्गत्यर्था बुध्यर्था इति न्यायेन बुद्धेरभिधानात् बुद्धेश्चाध्यवसायरूपतया विश्वासपर्यवसानाच्च ॥&lt;br&gt;&#xA;एतदुक्तम्भवति । भगवच्चरणारविन्द‌युगलं शरणमध्यवस्य प्रार्थनापूर्वकं भरं न्यस्यामीति न्यासस्यापि बुद्धिरूपत्वात्प्रपद्य इति न्यास एवात्राभिधीयते ।&lt;br&gt;&#xA;केवलं विश्वासाभिधानमात्रे &amp;lsquo;न्यासःपञ्चाङ्गसंयुतः &amp;rsquo; &amp;rsquo; आत्मात्मीयभरन्यासो ह्यात्मनिक्षेपउच्यते&amp;rsquo; तस्मान्न्यासमेषां तपसामतिरिक्तमाहुः&amp;rsquo; इत्यादिप्रमाणानन्वयः प्रसज्येत । &amp;lsquo;विश्वासो द्वयार्थः&amp;rsquo; इत्याचार्यवचनस्यापि भरन्यासपर्यन्त विश्वासे तात्पर्यम् । अन्यथा &amp;lsquo;तवभरोऽहमकारिषिधार्मिकैरशरणमित्यपि वाचमुदैरिरम्&amp;rsquo; इत्यादिवचनं विरुध्येत ॥&lt;br&gt;&#xA;एवं च प्रपद्यइति शब्दः प्रकृष्टज्ञानरूपं भरन्यासमेव प्राधान्येन प्रकाशयतीति केचित् । तथा च स्वेनवा स्वाचार्येणवा स्वरक्षणविषयभरन्यासः कर्तव्यइत्युक्तं भवति । उत्तमपुरुषेण प्रपदनकर्तृपुरुषविशेषाभिधानात् अधिकाररूपमाकिञ्चन्य तत्प्रकाशात्मकं कार्पण्याभिधानमङ्गं च प्रतिपाद्यते । अतः प्रातिकूल्यवचनम् आनुकूल्यसङ्कल्पञ्च श्रीशब्देन प्रतीयते । महाविश्वासस्सोपसर्गधातौ तत्रैवार्थाच्छब्दाद्वा गोप्तृत्ववरणं भरन्यासश्च सिध्यति । गोप्तृत्ववरण भरन्यासयोरपि प्रकृष्टबुद्धिविशेषरूपत्वात् । उत्तमपुरुषे कार्पण्यमाकिञ्चन्यंच &amp;lsquo;नधर्मनिष्ठ&amp;rsquo; इत्यादियामुनाचार्यवचनेन तस्यैव विवरणात् । अतः पूर्वखण्डे साधिकारसाङ्गप्रपदनसिद्धिः । अत्र च श्रीमन्नारायणशब्दाभ्यां शङ्कापंचक हेतवः पंचापि प्रतिक्षिप्यन्ते । तदुक्तमाचार्यैःकर्तव्यं सकृदेव हन्त कलुषं सर्वं ततो नश्यति ब्रह्मेशादिसुदुर्लभं प‌दमपि प्राप्यं मया द्रागिति ।&lt;br&gt;&#xA;विश्वासप्रतिबन्धिचिन्तनमिदं पर्यस्यति न्यस्यताम् रङ्गाधीशरमापतित्वसुभगं नारायणत्वं तव ॥&lt;br&gt;&#xA;इति । श्रियःपतित्वसंवलितैर्भगवद्रुणैश्शङ्का हेतवो निरस्यन्त इत्यर्थः ॥&lt;br&gt;&#xA;तथाहि भगवतः परमकारुणिकत्वात्प्रपदनोपायस्य सकृत्त्वं नदोषाय ।&lt;br&gt;&#xA;स्वार्थनिरपेक्षपरदु ख निराचिकीर्षाहि कृपेत्यभ्यधायि । स्वामित्वात्स्वशेषभू तानस्मान् स्वयमेव संरक्षितुमर्हति । सुशीलत्वादस्मन्मान्यं नालोकयति ।&lt;br&gt;&#xA;महतो मन्दैस्सह नीरन्ध्रसंश्लेषोहि सौशील्यमितिचोक्तम् । वत्सलत्वादस्मद्दो षमाप नपश्यति । स्वतस्सर्वज्ञस्य भगवतो दोषानवलोकनवचनं तदवलोक.नं तन्निवारणायैव भवतीति ज्ञापनार्थमिति च पूर्वमेवोक्तम् । आश्रितविषये सुलभत्वाद्दुर्लभत्वमपि नास्ति । दृश्यतेहि अतिदूरमभक्तानां भक्तानां पुरत स्स्थितम्&amp;rsquo; इति । एवमौदार्यसर्वज्ञत्वादीनामपि गुणानामुपयोगो द्रष्टव्यः एतेच सर्वेगुणाः श्रियः पतित्वेनोत्तभ्यमानाः समाश्रितसंरक्षणाय प्रभवन्तीत्यर्थ एवं पूर्वखण्डे त्रीणि पदान्यनुसन्धेयानि ।&lt;br&gt;&#xA;श्रीमन्नारायणस्वामिन्ननन्यशरणस्तव ।&lt;br&gt;&#xA;चरणो शरणयातस्तवैवास्म्यहमच्युत ॥&lt;br&gt;&#xA;इति द्वयविवरणरूपभगवच्छास्त्रवाक्यानुरोधेन श्रीमन्नारायणशब्द‌योस्सम्बुध्य न्तत्वमाश्रित्य तवेति पद्मध्याहृत्य च केचिन्निर्वहन्ति । अर्थतत्त्वंतु सर्वत्राप्ये कमेव । पूर्वखण्डे सपरिकरमुपाय प्रतिपाद्य उत्तरखण्डेन तत्फलमभिधीयते तत्रापि श्रीमच्छब्दार्थः पूर्ववव्द्याख्येयः । नारायणशब्देन गुणविग्रहविभूत्यादि विशिष्टं परं ब्रह्म प्रतिपाद्यते । कृत्स्नस्यापि भगवद्विभूतिभूतस्य चेतना चेतनात्म कप्रपञ्चस्य तद्विशेषणत्वेन भोग्यत्वान्नरसम्बन्धितया नारशब्दवाच्यत्वाच्च । यथा खलु पित्तोपहतस्य तिक्ततया भातं क्षीरं तदपगमे मधुरमेव प्रतिभाति । तथा कर्मवशात्प्रागन्यथाप्रतिपन्नं विश्वं तन्निवृत्तौ भगवद्विभूतित्वे सुखायैव भवतीति किन्नाम न योयुज्यते ॥&lt;br&gt;&#xA;अतएव खलु असंकुचितब्रह्मानुभवो मोक्ष इत्यभिधीयते । अत्रापि श्रीमन्नारायणपदस्थया चतुर्थ्याऽपि शेषत्वपुरस्कारेण कैङ्कर्यमेव प्रतिपाद्यते ।&lt;br&gt;&#xA;नम इति ममकारनिषेधेन फलदशायां स्वाधीनकर्तृत्वं, स्वार्थकर्तृत्वं स्वाधीनभो क्तृत्वं स्वार्थभोक्तृत्वं चेतिविरोधिचतुष्टयं निषिध्यते । अयं च निषेधस्स्वर्गादिन्यायेनात्रापि तादृशदोषमाशङ्कमानंप्रति बोधनायेति न कश्चिद्विरोध इति प्रागेवोक्तम् । नखलु मोक्षदशायामेतादृशदोषाः प्रतिबुद्धैराशङ्कितुमपि शक्यन्ते कथं तर्हि भक्तानामस्थानभयशङ्कादिकं ज्ञानकार्यादिकमभिधीयते ॥&lt;br&gt;&#xA;मैव नहि तत्र साक्षाद्भयादस्थानभयशङ्कोच्यते । अपित्वस्थानभयशङ्कि नामाप्ततमानां किङ्कराणां स्वामिविषये यादृशः प्रेमातिशयः तादृशप्रेमातिशयो मुक्तानां भगवद्विषयइत्यतो जयजयेत्यादिवचनं किङ्करवृत्तिमात्रविषयमेवेति न कश्चिद्विरोधः । तस्मादुत्तरखण्डस्याध्याहृत निरपराधवैङ्ककर्यलाभो वाक्यार्थः ।&lt;br&gt;&#xA;भगव (द्गुणानु) दनुभवश्च तदन्तर्गतएव । भगवद्गुणानुभवजनितत्वात्कैङ्कर्यसंतानस्य । अत्र पूर्वखण्डे एकं वाक्यम् ॥&lt;br&gt;&#xA;उत्तरखण्डेतु आविस्युरित्या ध्याहृत क्रियान्वित नारायणशब्द‌निष्ठचतुर्थीपर्यन्तमन्यद्वाक्य कैङ्कर्यस्य प्रार्थनारूपत्वात् । नमइति तृतीयवाक्यं मम किंचिन्नस्यात् नापि निरपेक्षकर्तृत्वं कुत्रापि नममेत्यर्थः । एषां त्रयाणांवाक्याना मेकवाक्यत्वे श्रीमन्नारायणचरणयोः सर्वदेश सर्वकाल सर्वावस्थोचितसर्वविध निरपराध कैङ्कर्यप्राप्तयर्थं श्रीमन्नारायणचरणावुपायत्वेनाध्यवस्य प्रार्थनापूर्वकमातरक्षाभर समर्पयामीति योजना । अत्रेयमनुष्ठानप्रक्रिया स्वानुष्ठानमुखेनाचार्यैः सुनिपुणमुपपादिसंसारावर्तवेगप्रशमनशुभकृत् (दृग्) देशिकप्रेक्षितोऽहं संत्यक्तोऽन्यैरुपायैरनुचितचरितेष्वद्यशान्ताभिसन्धिः ।&lt;br&gt;&#xA;निश्शङ्कस्तत्त्वदृष्ट्या निरुपाधिकदयं प्राप्य (थ्ये) संरक्षकन्त्वां न्यस्य त्वत्पादपदो वरदनिजभरं निर्भरो निर्भयोऽस्मि ॥&lt;br&gt;&#xA;इति । अत्रापि मूलमन्त्रवत्तत्वत्रयानुसन्धानमर्थपञ्चकानुसन्धानं च स्वयमेव कर्तव्यमन्तेवासिभिः । सिद्धसाध्योपायविभागश्च पूर्वमेवोक्तत्वादत्र न विधी यते । अत्र &amp;lsquo;मूलमन्त्रे जानत्वा द्वयेन संवर्ध्य द्वयैकनिष्ठो भवेत्&amp;rsquo; इत्यादीनि पूर्वाचार्यग्रन्थेषु वचनान्यनुसन्धेयानि । &amp;lsquo;द्रयमर्थानुसन्धानेनसह सदैव वक्ता यावच्छरीरपातमत्रैव श्रीरङ्गे सुखमास्व&amp;rsquo; इतीदं फलपर्यवसानभूमि निगमयतीति गद्योक्तं निगद्यते । अन्यत्सर्वमाचार्यग्रन्थेषु तत्रतत्र विस्तरेण द्रष्टव्यमिति सर्वं समञ्जसम् ॥&lt;br&gt;&#xA;लक्ष्म्या नित्यसमन्वितं गुणगणैर्जुष्टं च देहान्वितम् देवं सिद्धमुपायमाह पुरतस्साध्य प्रपद्येपदात् ।&lt;br&gt;&#xA;मन्त्रोऽयं मधुसूदनप्रणयिनीयुक्तं पुनःख्यापयन् अन्ते भोगहृदन्तरे मम सदा स्वत्त्वं न किंकुर्वतः ॥&lt;br&gt;&#xA;शरणवरणवाणी तत्पराणां नराणां करणविलयकाले कल्पनाकल्पशाखी ।&lt;br&gt;&#xA;फलति फलमशेषं पद्मया विश्वधात्र्या चलितभुजलताभ्यां चारु संश्लिष्यमाणः ॥&lt;br&gt;&#xA;शरणागतिमन्त्रस्य संग्रहादर्थनिर्णयः ।&lt;br&gt;&#xA;व्यधायि वरदार्येण वेदान्ताचार्यसूनुना ॥&lt;/p&gt;</description>
    </item>
    <item>
      <title>०३ चरमश्लोकाधिकारः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/rahasya-traya-sAraH/kumAra-varadaH/artha-sangrahaH/03_charamashlokAdhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/rahasya-traya-sAraH/kumAra-varadaH/artha-sangrahaH/03_charamashlokAdhikAraH/</guid>
      <description>&lt;p&gt;अथ चरमश्लोकाधिकारः एवमनुष्ठेयस्योपायस्य अधिकारनैरपेक्ष्याद्यपेक्षितार्थ विशदीकारमुखेन विधायकं वाक्यं चरमश्लोकः । तत्र पूर्वोत्तरार्धाभ्यां शरणागतिमन्त्रपूर्वोत्तर खण्डयोर्विवरणमिति मन्तव्यम् । तत्र कर्मयोग ज्ञानयोग भक्तियोगान्मोक्ष साधनत्वेनोपदिश्य तदनधिकारितया शोचतः फल्गुनस्योपायान्तरमत्र विधीयते । ततस्सर्वधर्मपरित्यागशब्द उपायान्तरानधिकारं प्रतिपादयति । तदनधिकारश्च पञ्चदशविधः । उक्तंह्याचार्यैः - भक्त्यादौ शत्क्त्यभावः प्रमितिरहितता शास्त्रतःपर्युदासः कालक्षेपाक्षमत्वंत्विति नियतिवशादापतद्भिश्चतुर्भिः ।&lt;br&gt;&#xA;एकद्वित्र्यांदियोगव्यतिभिदुरनिजाधिक्रियास्संश्रयन्ते सन्तश्श्रीशं स्वतन्त्रप्रपदनविधिना मुक्तये निर्विशङ्काः ॥&lt;br&gt;&#xA;इति । अयमस्यार्थः । शक्तिः- ज्ञानं - शास्त्रापर्युदासत्वं कालक्षेपाक्षमत्वमिति चत्वारि परस्परसंवलितानि भक्तेरधिकारः । तेषां विपर्ययस्तु प्रपत्तेरधिकारः ।&lt;br&gt;&#xA;सविपर्ययश्च एकैकनिवृर्त्या चतुर्धा । द्विकद्विकानिवृत्त्या षोढा त्रिकत्रिक निवृत्याचतुर्धा कृत्स्ननिवृत्याचैकश्चेति पञ्चदशविधः । शक्त्यादिमेळ्ननिषेधस्य सर्वत्राप्यविशिष्टत्वात् । &amp;lsquo;भक्त्यादौ शक्त्यभावः प्रमितिरहितता शास्त्रतःपर्युदासः कालक्षेपाक्षमत्वम्&amp;rsquo; इत्यमीषामेकैकसद्भावे द्विकद्विकसद्भावे त्रिकत्रिकसद्भावे चतुर्णामपि सद्भावे प्रपत्यधिकारो भवतीत्युक्तम्भवति । एवं च दुष्करोपायान्तरानधिकारिणो मुमुक्षोस्सुकरोपायो विधीयतइत्यर्थः ॥&lt;br&gt;&#xA;ननु कथं परित्यज्येति ल्यवन्तेसति अधिकारानुवादः । इत्थं समानकर्तृकयोः पूर्वकालइति समानकर्तृकत्वं पूर्वकालवर्तित्वं च ल्यबर्थः । नतु विधित्वमनुवाद्त्वंवा। तथाचसति &amp;lsquo;विधिस्तु धारणे अपूर्वत्वात्&amp;rsquo; इति न्यायेन प्रतिपाद्यमानस्यार्थस्य प्रमाणान्तराप्राप्तत्वे विधित्व भवति, प्राप्तेत्वनुवादत्वमेव प्रदर्शयति । &amp;lsquo;अप्राप्तेहि शास्त्रमर्थवत्&amp;rsquo; इतिहि न्यायविदः । एवंचोपायान्तरानधिकारिणस्तदनन्वयस्य प्रागेव प्राप्तत्वेनाधिकारिणोऽनुवादः क्रियतइति नविरोधः ।&lt;br&gt;&#xA;अन्यथा-अनित्यमसुखं लोकमिमं प्राप्य भजस्व माम् ।&lt;br&gt;&#xA;त्रीन्लोकान् संपरिक्रम्य तमेव शरण गतः ।&lt;br&gt;&#xA;लशुनं गृजनचैव भुत्क्त्वा चान्द्रायणचरेत् ।&lt;br&gt;&#xA;इत्यादिषु ल्यबन्तप्रतिपाद्यस्य संसारप्राप्तयादेरपि विधेयत्वं स्यात् । तेनानधिकारमेव प्रदर्शयति । शक्तस्यचाशक्तस्य च त्यागविधानायोगादिति नीतिविदां निर्णयः तेन स्वरूपत्यागविधिपक्षो नाङ्गीकार्यः । प्रमाणाविरुद्धविशिष्टविधि पक्षप्रकारभेदाश्चानन्तरमेव उपपाद‌यिष्यन्ते । अत्र सर्वधर्मशब्देन मोक्षोपाय तया विहितभक्तियोगाभिधानमिति प्रकरणादवगम्यते । अर्थप्रकरणादीनामर्थ निर्णायकत्वात् । तत्र धर्मानिति बहुवचनं सद्विद्या दहरविद्यादिभेदेन ब्रह्मविद्यानां बहुत्वप्रकाशनार्थम् । इह वसन्ताय कपिञ्जला नालभेत इतिवब्दहुवचनस्य त्रित्वे पर्यवसाने प्राप्ते अशेषाणां ब्रह्मविद्यानां धर्मशब्देन परिग्रहार्थं सर्वशब्दोऽपि विशेषणत्वेन प्रयुज्यते ॥&lt;br&gt;&#xA;एवंचसति सर्वास्वपि ब्रह्मविद्यासु अनधिकारएव प्रपत्तेरधिकार इत्युक्तं भवति । यत्तु कैश्चिदुक्तं प्रपत्तौ विश्वासहीनानां भक्तावधिकार इति तन्न ।&lt;br&gt;&#xA;प्रपत्तिशास्त्रोपदेष्टृणां व्यासादीनां भत्तत्यधिकारिणां प्रपत्यविश्वासाभावात् ।&lt;br&gt;&#xA;अन्यथा कथं तद्वाक्यप्रामाण्यादस्माभिः प्रपत्तिरनुष्ठीयते । ’नरस्य बुद्धिदौर्बल्यादुपायान्तरमिष्यते&amp;rsquo; इति वचनमशक्तानां प्रपन्नाधिकारिणामेव केषांचिदुर्बलबुद्धीनां भक्त्याशानिवृत्यर्थं निन्दावचनमिति नकश्चिद्दोषः । तेन स्वयं शक्ता व्यासा‌द्यो भक्तिमनुतिष्ठन्ति । अशक्तानस्मान् प्रपत्तिमनुष्ठापयन्तीत्यर्थः । परित्यज्येति त्यागशब्देन विद्यान्तरानधिकारो लक्ष्यतएव । शक्तस्यचा शक्तस्य च त्यागविधानायोगादित्युक्तम् । अत्र परीत्युपसर्गः कर्मज्ञानयोरपि भक्तियोगाङ्गभूतयोरनधिकारं द्योतयति । अतो वर्णाश्रमधर्मादीनां नपरित्याग प्रसङ्गः ॥&lt;br&gt;&#xA;त्रिविधं हि कर्मानुष्ठानम् । स्वर्गाद्यर्थं ब्रह्मविद्यानिष्पत्यर्थं नित्यनैमित्तिकात्मकंचेति । उक्तं च सून्नकारैः &amp;lsquo;विहितत्वाच्ञ्चाश्रमकर्मापि &amp;rsquo; &amp;rsquo; सहकारित्वेन च&amp;rsquo; इति । तत्र यथा मुमुक्ष्वधिकारिणां भक्तियोगनिष्ठा नामनुष्ठीयमानेष्वपि कर्मसु स्वर्गाद्यर्थता निवर्तते । एवमकिंचनाधिकारिणां कैङ्कर्यरूपतया यावत् शक्त्यनुष्ठीयमानेषु नित्यनैमित्तिककाम्येषु कर्मसु &amp;lsquo;सहकारित्वेनच&amp;rsquo; इति सूत्र प्राप्तमेव विद्याङ्गत्वं निवर्तते । &amp;lsquo;विहितत्वात्&amp;rsquo; इति सूत्रप्राप्तमाश्रमादिधर्मत्वंतु न निवर्ततएव । इयान्विशेषः-प्रपन्नाधिकारिभिरनुष्ठीयमाने कर्मणि भगवदाज्ञारूपतया केवलमकिञ्चनस्यैवाधिकारिणः स्वयम्प्रयोजनत्वेनानुष्ठीयत इति तेषामवश्यानुष्ठेयत्वम्। &amp;lsquo;मनीषीवैदिकाचारं मनसापि नलङ्घयेत्&amp;rsquo; इतिसिद्धम्॥&lt;br&gt;&#xA;अथवा सर्वधर्मशब्देनैव कर्मयोगादेरपि निवृत्तत्वात् परित्यज्येत्यत्र परि रुपायान्तरेषु नैराश्यं द्योतयति । अनेनानागतानन्तकालसमीक्षयाऽप्यदृष्टसन्तारोपायत्वरूपं आकिञ्चन्यमुक्तम्भवति । अतोऽयमनधिकारानुवाद इत्याद्योऽयमर्थः । अथवा नैरपेक्ष्यविशिष्टोऽयमुपायो विधीयते । तथाहि सद्विद्यादीनां कर्मयोगाद्यङ्गकत्वदर्शनात् ब्रह्मविद्यात्वसाधारण्यात् न्यासविद्यायामपि कर्मयोगाद्यङ्गकत्वमाशङ्कमानस्य तन्नैरपेक्ष्यविशिष्टशरणवरणं विधीयते ॥&lt;br&gt;&#xA;यद्वा उपायान्तराशक्तस्यैवाधिकारिणः स्वाधिकार पुरस्कारात्मक कार्पण्य विशिष्टं शरणवरणं विधीयत इति विशिष्टविधिर्नविरुध्यते । किंचोपायान्तरसकृत्वादिभिः पञ्चभिर्हेतुभिस्सुकरोपाया विश्वासादुपायान्तरे प्रवर्तमानस्य दुर्बल बुद्धेः कस्यचिदधिकारिणः तत्प्रवृत्तिव्यतिरेकविशिष्टा शरणागतिर्विधीयत इति ।&lt;br&gt;&#xA;एवंवात्र प्रवर्तमानोऽपि दुर्बलबुद्धिस्ततएवाविश्वासादुपायान्तरमभिवांछति ।&lt;br&gt;&#xA;तस्याप्युपायान्तरप्रत्याशानिवृत्तिविशिष्टं शरणवरणं विधीयत इति ॥&lt;br&gt;&#xA;अपिच यथाखलु भक्तेः प्रपत्तिसापेक्षत्वं एवं प्रपत्तेरपि भक्तियोगसापेक्षत्वं तद्ङ्गसापेक्षत्वं वाऽस्त्विति मत्वा प्रपत्यङ्गत्वेन भक्त्यादीन् स्वीकुर्वतःपुरुषस्य प्रपत्यङ्गत्वेन भक्त्यादिस्वीकारे पवनतनयबन्धनब्रह्मास्त्रन्यायेन प्रपत्तिरेव विगलेदिति विपक्षे बाधकप्रसङ्गेन तन्नैरपेक्ष्यविशिष्टं प्रपदनं संस्थाप्यतइति तत्राप्युपायान्तरसंसर्गासहत्वलक्षणं पूर्वविशेषणं शरणागतेरुपपद्यत इति विशिष्टविधित्वसिद्धिः ॥ तथाऽपि नस्वाङ्गनैरपेक्ष्यं प्रपत्तेः । अनुपकृतस्य करणत्वायोगात् । नस्वलु ब्रह्मास्त्रस्यापि रज्जुबन्धनादिनैरपेक्ष्ये सत्याप ब्रह्मास्त्रप्रयोग विध्युपस्थापित तद्ङ्गनैरपेक्ष्यमुपपद्यते । अन्यथा बन्धनकरणत्वायोगात् । उक्तं हि &amp;lsquo;नहि तत्करणं लोके वेदेवा किंचिदीदृशम्। इतिकर्तव्यतासाध्ये यस्यनानुग्रहेऽर्थिता&amp;rsquo; इति । अभिहितंचैतत्सर्वमाचार्यैः-अतोऽशक्ताधिकारत्वमाकिञ्चन्यपुरस्क्रिया ।&lt;br&gt;&#xA;अनङ्गभावो धर्माणामशक्यारम्भवारणम् ॥&lt;br&gt;&#xA;तत्प्रत्याशाप्रशमनं ब्रह्मास्त्रन्यायसूचनम् ।&lt;br&gt;&#xA;सर्वधर्मपरित्यागशब्दार्थास्साधुसम्मताः ॥&lt;br&gt;&#xA;इति । अतः - &amp;rsquo; अनित्यमसुखं लोकमिमं प्राप्य भजस्व माम् ।&amp;rsquo; &amp;lsquo;त्रीन्लोकान् संपरिक्रम्य तमेव शरणंगतः ।&amp;rsquo; इत्यादिवद‌किंचनाधिकारिणः उपायान्तराभावमनूद्य शरणवरणं विधीयत इत्यनु वादपक्षः । तस्यैवाधिकारिणो नैरपेक्ष्यादिविशिष्टं प्रपदनं विधीयतइति विशि ष्टविधिपक्षः अतोद्वयोरपि पक्षयोर्निपुणं निरूपयतां नार्थविरोधः । उभयोरपि पक्षयोर्नित्यनैमित्तिकात्मनाऽनुष्ठीयमानस्य कर्मणो ब्रह्मविद्याशेषत्वेनास्वीकारात् वर्णाश्रमोचिततया भगवत्कैङ्कर्यरूपत्वेन स्वीकाराच्च । उक्तंचाचार्यैः - विशिष्टचानुवादेच पक्षयोरुभयोरपि ।&lt;br&gt;&#xA;नस्वरूपपरित्यागः कर्तव्यानां च कर्मणाम् ॥&lt;br&gt;&#xA;इति । इयान्विशेषः - विशिष्टविधिपक्षे विशेषणविशेष्ययोर्द्वयोरपि विधेयत्वम् ।&lt;br&gt;&#xA;अनुवादपक्षे विशेष्यस्यैकस्येति अत्र उचितमर्थं स्वयमेव विदांकुर्वन्तु सन्तः ।&lt;br&gt;&#xA;विधिविषये गौरवाल्लाघवमेव समुचितमिति मीमांसकाः । मामितिशरण्यगुण युक्तो भगवान् श्रियःपतिरभिधीयते । तेच गुणा नारायणशब्दव्याख्यानावसरे सौलभ्य सौशील्यादयः प्रागेव व्याख्याताः । एकशब्दस्यापि षोढार्थो वर्ण्यते ।&lt;br&gt;&#xA;तदुक्तमाचार्यैःप्राप्यस्यैव प्रापकत्वं स्वप्राधान्यनिवारणम् ।&lt;br&gt;&#xA;प्रपत्तेर्व्याजमात्रत्वमन्योपायैरनन्वयः ॥&lt;br&gt;&#xA;तद्ङ्गैरप्यसम्बन्धस्सर्वसाध्येष्वभिन्नता ।&lt;br&gt;&#xA;इत्थमर्थाष्षडाचार्यैरेकशब्दस्य दर्शिताः ॥&lt;br&gt;&#xA;इति । एकशब्दस्त्वभिन्नं मुख्यं केवलं साधारणचार्थं प्रतिपादयति । अत्र एक शब्दस्याभेदवाचित्वे प्राप्यप्रापकयोरैक्यं प्रसिध्यति । प्राप्यतया प्रापकतयाचैकमेवस्थितं मामित्यर्थः । स्वर्गादिषु पुरुषार्थषु फलसाधनयोर्भिन्नत्वाद‌त्रापि भिन्नत्वमाशङ्कय निवार्यते । उक्तं च लौकिकैरपि -&amp;rsquo; सस्वेनैव फलप्रदःफलमपि स्वेनैव नारायणः&amp;rsquo; इति साध्योपाय साध्यप्राप्ययोरत्रापि भेदोऽस्त्येव । भक्ति प्रपत्त्योस्साध्योपायत्वादनुभवकैङ्कर्ययोः साध्यप्राप्यत्वाच्च । अतस्सिद्धोपायरूपो भगवान् स्वयमेव सिद्धप्राप्य इत्येकशब्देनाभिधीयते । एकशब्दस्य मुख्यवाचित्वे प्रपत्तिकर्तुश्चेतनस्याप्राधान्यं द्योत्यते । तत्कर्तृत्वस्यापि परमात्माधीनत्वात् । उक्तं च सूत्रकारैः &amp;lsquo;कर्ता शास्त्रार्थवत्त्वात् &amp;rsquo; &amp;lsquo;परात्तु तच्छ्रुतेः&amp;rsquo; इति ॥&lt;br&gt;&#xA;अथवा मुख्यत्ववाचिना तेनैवैकशब्देन प्रपत्तेर्व्याजमात्रत्वं द्योत्यते ।&lt;br&gt;&#xA;नखलु लिकुचफलप्रदानमीफ्सितराज्यप्राप्तये पर्याप्तम् । इदंकिलास्मदीयंपद्यम्चिदचिदधिपतीनां चिन्तनाचक्रवर्ती परमपुरुषसेवा नित्यसांराज्यलक्ष्मीम् ।&lt;br&gt;&#xA;परिकलयति भक्त्यायोगिनां सार्वभौमप्रभृतिभिरविशेषं नम्रमात्रेण मूर्ध्ना ॥&lt;br&gt;&#xA;इति । यद्वा कैवल्यमनेनैकशब्देन बोध्यते केवलं भक्तियोगनिरपेक्षमित्यर्थः ।&lt;br&gt;&#xA;तेनैव न्यायेन भक्तियोगांग कर्मज्ञानापेक्षा विधुरत्वमापे विधीयते ॥&lt;br&gt;&#xA;एतदुक्तं भवति प्रपन्नादन्यस्य न कदाचिदाप भगवान् मोक्षं प्रयच्छति प्रपन्नश्च द्विविधः । अङ्गप्रपत्तिनिष्ठस्स्वतन्त्रप्रपत्तिनिष्ठश्चेति । अङ्गप्रपत्तिनि ष्ठस्य भक्तियोगादिनिष्ठायुक्तो भगवान् मोक्षं प्रयच्छति । स्वतन्त्रप्रपत्तिनिष्ठस्य तु उपायान्तरस्थाने स्वस्थाने च स्वयमेवोपतिष्ठमानः फलं प्रयच्छति । इदमेवोपायान्तरस्थानापत्तिरिति निरपेक्षोपायत्वमिति च कथ्यते । अयमेव न्यासविद्यायां वेद्याकारः । ननु सर्वधर्मपरित्यागवचनेऽपि नैरपेक्ष्यमुक्तम् ।&lt;br&gt;&#xA;अत्रापि कथं नैरपेक्ष्यमभिधीयते । अत्र कैश्चिदाचार्येनैरपेक्ष्यपरिग्रहः । अत्राव्यपरैराचार्यैरिति योजनाभेदान्नपौनरुक्त्यादिदोषः ॥&lt;br&gt;&#xA;अथवा तत्र शरणं ब्रजेति विहितस्य साध्योपायस्य नैरपेक्ष्य विहितम् अत्रतु सिद्धोपायस्य परस्य ब्रह्मण इति विशेषः । तथाऽपि प्रपत्त्याऽपि नैरपेक्ष्यं सिद्धोपायस्य भगवतइति न मन्तव्यम् । शरणं व्रजेति विधानस्यैवायोगात् ।&lt;br&gt;&#xA;इदमेवहि नैरपेक्ष्यं प्रामाणिकैरभिधीयते यत्स्वतन्त्रसहकारिनैरपेक्ष्यं तथा नप्रति पत्तिनैरपेक्ष्यं प्रामाणिकैरभिधीयत । किंतु स्वतन्त्रसकारिनिरपेक्षत्वम् । स्वाधी नसहकारिसापेक्षत्वंतु भगवतो भाष्यकारादिभिरभिधीयतएव । अन्यथा ईश्वरत्वस्यैव परित्यागप्रसङ्गः । नखल्वीशितव्यमन्तरेणेश्वरत्वं सम्भवति । अतः प्रपत्तिप्रसादितस्यैवेश्वरस्य मोक्षप्रदत्वं तन्नैरपेक्ष्यभञ्जकमित्यविचारकाणां वचनम् । अतः प्रपत्तिव्यतिरिक्तभक्तियोगादि नैरपेक्ष्यमत्रैकशब्देन विवक्ष्यतइति निर्णयः । प्रपत्तिस्वरूपमपि भगवदायत्तमिति नतत्सापेक्षतादिदोषः । तेन भगवानेव साक्षान्मोक्षसाधनम् । इतरत्तत्प्रसादनं तदपिच तदङ्गादिकं च तदधीनमिति ॥ एकशब्दस्य साधारणवाचित्वेऽपि भगवतस्सकलफलप्रदत्वं प्रतीयते ।&lt;br&gt;&#xA;एकं सर्वेष्वपि फलेषु प्रदातृत्वेन साधारणं मामित्यर्थः । &amp;rsquo; एकेमुख्यान्यकेवलाः &amp;rsquo; इत्येकशब्दस्यान्यपर्यायत्वेन वैलक्षण्यवाचकत्वे ब्रह्मणि श्रीनिवास इतिवच्छियःपतित्वलक्षणं वैलक्षण्यं प्रकाश्यतइत्याहुराचार्याः । तेन श्रीमन्नारायणशब्दार्थोऽपि सिध्यति । शरणशब्दः पूर्ववद्व्याख्येयः । व्रजेति गत्यर्था बुध्यर्था इति न्यायेन विश्वासप्रार्थनापूर्वकमात्मरक्षा भरन्यासं प्रतिपादयति । एवं वाक्यार्थः उपायान्तराशक्त्यादियुक्तः त्वं मामेकं शरणं व्रजेति ॥&lt;br&gt;&#xA;अथवा कर्मयोगादीनंगत्वेनास्वकृित्य मामेकं शरणं व्रजेति । यतु वर्णाश्रमधर्मादि स्वरूपत्यागं सर्वधर्मपरित्यागशब्दार्थं वर्णयान्त तेषां श्रुतिविरोधान्न्यायाविरोधात्प्रपत्तिप्रतिपादक तत्तदद्ध्यायविरोधात्संप्रदायविरोधाच्च यथेच्छा चारश्रद्धेव मूलमिति सन्तो न बहुमन्यन्ते । उक्तंहि प्रपत्त्यध्यायेप्रियाय मम विष्णोश्च देवदेवस्य शार्ङ्गिणः ।&lt;br&gt;&#xA;मनीषी वैदिकाचारं मनसाऽपि नलङ्घयेत् ॥&lt;br&gt;&#xA;यथाहि वल्लभो राज्ञो नदीं राज्ञा प्रवर्तिताम् ।&lt;br&gt;&#xA;लोकोपयोगिनीं रम्यां बहुसस्यविवर्धिनीम् ॥&lt;br&gt;&#xA;लङ्गयन् शूलमारोहेदनपेक्षोऽपितां प्रति ।&lt;br&gt;&#xA;एवं विलङ्घयन् मतर्यो मर्यादां वेदनिर्मिताम् ॥&lt;br&gt;&#xA;प्रियोऽपि नप्रियोमेऽसौ मदाज्ञाव्यतिवर्तनात् ।&lt;br&gt;&#xA;इति । अत्रच सकृत्कृतश्शास्त्रार्थ इतिन्यायेन प्रपदनानुष्ठानस्य स्वतःप्राप्तं सकृत् कर्तव्यत्वं &amp;lsquo;आवृत्तिरसकृदुपदेशात्&amp;rsquo; इत्युक्तब्रह्मविद्यात्वसाधारण्यादपोदितमपि &amp;lsquo;सकृदेवहि शास्त्रार्थः कृतोऽयं तारयेन्नरम् ।&amp;rsquo; इत्यादिभिर्वाक्यैरुत्त भ्यते । इदमेवहि सकृत्वमभिप्रेत्य शरणागतिमन्त्रेऽपि प्रपद्यइति वर्तमाननिर्देशः प्रपदनस्य तत्कालमात्रसम्बन्धएवहि तत्र कर्ता वर्तमानत्वेन व्यपदिश्यते ।&lt;br&gt;&#xA;एवंविधस्यापि शरणवरणस्योपादानवेलायां तत्रतत्र शरणागतिस्सम्बन्धज्ञानमात्रं, अधिकारिविशेषणमात्रम्, सिद्धोपायप्रतिपत्तिमात्रम् अनिवारणमात्रम्, अनुमतिमात्रम् अचिव्द्यावृत्तिमात्रं चेतस्समाधानमात्रं चैतन्यकृत्यमित्यादिकं यद‌भिधीयते प्रपत्तिशास्त्रनिष्ठैः कैश्चिद्विद्वद्भिस्तत्सर्वं विधेयभूत भरन्यासात्मक प्रपत्त्यनुष्ठानान्तर्गत तत्तदर्थप्रकाशनाभिप्रायेणेति तात्पर्यान्तरकल्पनया परिहर्तव्यम् ॥&lt;br&gt;&#xA;तथाहि अस्ति खलु भगवति भरं न्यस्यतः शेषत्वज्ञानं तदेवखलु सम्ब न्धज्ञानमिति तैरभिधीयते । तच्च श्रवणादेव सिद्धमधिकारोपायफलदशास्वनुवर्तते च । तस्मिन्प्रपत्तित्वव्यवहारो राजान्तरङ्गपुरुषे राजत्वव्यवहारवदिति न विरोधः । एवमर्थान्तरेष्वपि स्वयमेवोहनीयम् । तेषां स्वरूपमेव प्रदर्शयामः ।&lt;br&gt;&#xA;अधिकारिविशेषणं स्वर्गकामइतिवत्फलाकाङ्क्षा सिद्धोपायप्रतिपत्तिरीश्वरः सिद्धो पायइतिनिश्चयः । अनिवारणं संरक्षतो भगवतः प्रातिकूल्यवर्जमपराधाननुष्ठानमित्यर्थः । तच्च प्रपत्त्यङ्गमेव प्रातिकूल्यवर्जनात्मकत्वात् । अनुमतिः स्वयमेव रक्षणे प्रवर्तमानस्य तत्प्रीतिसंधुक्षणं तद्भरन्यासात्मकं च एतत्प्रपत्तिरेव । नचे त्तदविनाभूतं यत्किंचिदङ्गं भवतु तथाऽपि च न दोषः । चित्तसमाधानं भगवति स्वीकृतभरे निर्भरत्वानुसन्धानेन समाहितचित्तत्वं तच्च प्रपत्तिफलमेव चैतन्यकृत्यं स्वयं ज्ञातृत्वात्स्वज्ञानानुगुणस्वोचितकृत्यानुष्ठानम् । अन्यथा संम्बन्धज्ञानाद्यङ्गीकारेण भरन्यासरूप प्रपत्तिस्वरूपनिराकरणे बहुप्रमाणविरोधः सत्सम्प्रदायविरोधः, विधिवैयर्थ्यं मूलमन्त्राद्यर्थविभागविरोधो न्यायविरोधञ्च प्रसज्येत ॥&lt;br&gt;&#xA;एवमचिद्व्यावृत्तिमात्रमित्यादि शब्दानामर्थो निर्वाह्यः । नैतेह्यर्थास्साक्षात्प्रपत्तिस्वरूपम् । तथाऽपिप्रपत्त्यनुष्ठातॄणां सम्भवति । एतावतैतेषु प्रपत्ति व्यवहार इति न सङ्कटं किंचित् । औपचारिकव्यवहारस्य सर्वत्र सुलभत्वात् ।&lt;br&gt;&#xA;तथाच &amp;lsquo;न्यासइति ब्रह्म&amp;rsquo; इत्यादिकमपि सिद्धोपायप्राधान्येन ब्रह्मणि प्रतिपत्त्यर्थमौपचारिकमेव । नखलु सिद्धसाध्योपाययोः स्वरूपैक्यं सम्भवति ॥&lt;br&gt;&#xA;एवं पूर्वार्धेन प्रपत्यनुष्ठानं विधाय न्यस्तभरमधिकारिणमुत्तरार्धेन सर्व पापमोक्षणरूप तत्फलोपदेशपूर्वकं निश्शोकयति । अहमित्यादिना । अहं सर्व पापमोक्षणोपयुक्तज्ञानशक्त्यादिसामर्थ्ययुक्तः । त्वां न्यस्तभरतया निर्भरं त्वां सर्वपापेभ्यो मोक्षयिष्यामि । अयं खलु सर्वपापमोक्षणप्रकारस्स्वयमेवाचार्यैः स्पष्टमभिहितः - प्रारब्धेतरपूर्वपापमखिलं प्रामादिकंचोत्तरम् न्यासेन क्षपयन्ननभ्युपगतप्रारब्धखण्डं च नः ।&lt;br&gt;&#xA;धीपूर्वोत्तर पाप्मनामजननाज्जातेऽपि तन्निष्कृतेः कौटिल्येसति शिक्षयाप्यनघयन् कृोडीकरोति प्रभुः ॥&lt;br&gt;&#xA;अयमर्थः द्विविधं खलु पापम् । पूर्वाघमुत्तर। घंचेति । पूर्वाचं च द्विविधम् ।&lt;br&gt;&#xA;प्रारब्धमप्रारब्धंचेति । अनुमतमननुमतंचेति । उत्तराघं च द्विविधम् । बुद्धि पूर्वकमबुद्धिपूर्वकंचेति । बुद्धिपूर्वकं च द्विविधम् । कृतप्रायश्चित्तमकृतप्राय श्चित्तंचेति । तत्र प्रारब्धव्यतिरिक्तं पूर्वाधमबुद्धिपूर्वमुत्तराचं च विद्यारम्भसमये भक्तिनिष्ठस्य निवर्तते । तत्र पूर्वाघस्य विनाशः उत्तराधस्याश्लेषः । प्रपत्तिनिष्ठस्यतु अप्रारब्धपूर्वाघनिवृत्तिवत् प्रारब्धपूर्वा घेऽप्यननुमतांशो निवर्तते ।&lt;br&gt;&#xA;उपायभक्तिः प्रारब्धव्यतिरिक्ताघनाशिनी ।&lt;br&gt;&#xA;साध्यभक्तिस्तु साहन्त्री प्रारब्धस्यापि भूयसी ॥&lt;br&gt;&#xA;इति वचनात् । उपायभूता भक्तिर्यस्यास्सा उपायभक्तिः । साध्या भक्तिर्ययेति साध्यभक्तिः । अयमर्थः प्रपत्तिह्युपायान्तरभूतां भक्ति स्वयमङ्गभूतासती प्रसाधयति । फलभूतांतु भक्तिं स्वातन्त्र्येण स्वयमेव साधयति । प्रारब्धं तु दुरितं नाशयति । अतो भक्तेः प्रपर्त्तिभूयसीति । अतएवैतद्देहावसानएव माक्षः । आर्तदृप्तविभागोऽप्यनेन न्यायेन सिद्धः ॥&lt;br&gt;&#xA;येखलु शरणागतिमन्त्रोच्चारणमेव प्रस्थानशङ्खनादीकृत्य परमपद प्राप्नु वन्ति तएवखल्वार्ताः । येतु देहावसानविलम्बं सहन्ते ते दृप्ता इति विभागः ।&lt;br&gt;&#xA;उत्तराघेष्वबुद्धिपूर्वांशो भक्तिनिष्ठस्येव प्रपत्तिनिष्ठस्यापि न श्लिष्यते । विवेकिनस्तु प्रपन्नाः बुद्धिपूर्वकमुत्तराघमेव नारभन्ते । मध्यमाः पुनःप्रारब्धं पापं यथाधिकारं प्रायश्चित्तेन परिहरन्ति । तत्रापि तत्तत्पापानुरूपप्रायश्चित्तेषु शक्तौ सत्यां तान्येवानुतिष्ठन्ति । तदभावे तु पुनःप्रपत्तिरेव प्रायश्चित्तं भवति ।&lt;br&gt;&#xA;अन्यथाऽतिप्रसङ्गात् । &amp;rsquo; अनन्यसाध्ये स्वाभीष्टे&amp;rsquo; इति वचनविरोधाच्चेति । इदमेव अभिप्रेत्योक्तं प्रपत्तिविधानशास्त्रअपायसंप्लवे सद्यः प्रायश्चित्तं समाचरेत् ।&lt;br&gt;&#xA;प्रायश्चित्तिरियं साऽत्र यत्पुनश्शरणं व्रजेत् ॥&lt;br&gt;&#xA;इति । अत्रेतिपदं प्रतिपदोक्तप्रायश्चित्तासामर्थ्य परामृशति । असामर्थ्यस्य तत्रतत्र नियतत्वात् । नचैतावता पुनः प्रपत्तिविरोधः । संसारमोक्षणार्थत्वात्पूर्व प्रपत्तेस्तादात्विकभगवद्पचारोपशमनार्थत्वात् उत्तरप्रपत्तेः । एकफलत्वे हि पुनःप्रपत्तिदोषः । ये तावदस्मदादिवत्कठिनप्रकृतयो भगवदपचारानाप बुद्धिपूर्वान् लेशतोऽनुतिष्ठंति, नच प्रायश्चित्तं चरन्ति । तेषामविधेयपुत्रादीनां पित्रा द्यपराधइव हितैषिणा भगवतैव लघुदण्डप्रदानेनापचारनिवारणं क्रियते । उक्तं चाचायैःविवेकिनां प्रपन्नानां धीपूर्वागस्यनुद्यमः ।&lt;br&gt;&#xA;मध्यानामनुतापादिरिशक्षा कठिनचेतसाम् ॥&lt;br&gt;&#xA;इति । नखलु राजपुत्राणां राजापराधेऽपि भृत्यवद्दण्डकरणम् । &amp;lsquo;लघुर्दण्डः प्रपन्नस्य राजपुत्रापराधवत् ।&amp;rsquo; इतिचाभिधीयते । &amp;lsquo;नखलु भागवतायमविपयं गच्छन्ति । इहैवैषां केचिदुपप्लवा भवन्ति कञ्जा भवन्ति काणा भवन्ति अविधेयपुत्रा भवन्ति&amp;rsquo; इत्यादि च श्रूयते । &amp;lsquo;परिहरमधुसूदनप्रपन्नान् प्रभुरहमन्यनृणां नवैष्णवानाम् ।&amp;rsquo; इत्यादिच प्रसिद्धं यमवचनम् । &amp;lsquo;भवतां भ्रमतामत्र विष्णुसंश्रयमुद्रया ।&amp;rsquo; इत्यत्रापि यमवचनं श्रूयते । अतः कृतकृत्यस्याधिकारिणः केनाप्युपायेन सर्वपापमोक्षणं कृत्वा मनोरथसुलभेन वैकुण्ठवैमानिकोन्नीतेन महारथेन स्वात्मानं प्रापय्य सर्वदेश सर्वकालाद्यनुगुण कैक्ङ्कर्य साम्राज्यं प्रयच्छति भगवान् श्रियःपतिरिति सर्वं सुलभम् । अनिष्टनिवृत्तेरिष्टप्राप्तिपर्यवसायित्वात् । &amp;lsquo;मामेवैष्यसि&amp;rsquo; इति पूर्वोक्तत्वाच्च । &amp;lsquo;माशुचः &amp;rsquo; पूर्वं भवतश्शोकः पुनरधिकारान्तरनिवेशाद्गुणकोटिमाटीकते । इदानीं सर्वज्ञे परमकारुणिके सत्यसङ्कल्पे मयि स्वीकृतभरे पुनश्शोचासचेदनाभज्ञकृत्यमेवापाद्येतेति भावः ॥&lt;br&gt;&#xA;अत्रापि शरणागतिमन्त्रवदमूनि त्रीण्यवान्तरवाक्यान्येकवाक्यतां भजंते ।&lt;br&gt;&#xA;अयमर्थः उपायान्तरानधिकृतस्त्वं सर्वसुलभत्व सत्यसङ्कल्पत्व सर्वफलप्रत्ब करुणादिपरिकर्मितं मामेकमेव शरणमध्यवस्यानुकूल्यसङ्कल्पादिपारकरपञ्चकोपेतमात्मरक्षाभरन्यासं कुरु । सर्वशक्तिपरमकारुणिकत्वादिगुणोपेतोऽहं न्यस्त भरं &amp;lsquo;त्वां सर्वपापेभ्यो मोक्षयिष्यामि&amp;rsquo; स्वीकृतभरे मयि जाग्रति त्वंतु निस्संशयस्सुखमास्वेति । तथाचायमत्र विध्यर्यः । सर्वपापनिवृत्तिपूर्वकपरमात्मप्रा प्तिकामोऽकिंचनस्तमेव भगवन्तं शरणमुपगच्छेदिति ॥&lt;br&gt;&#xA;नच भाष्यकारैरेतस्य वाक्यस्यांगप्रपत्तिपरत्वेन योजनायाः कृतत्वा न्न स्वतन्त्रप्रपत्तिपरत्वमिति भ्रमितव्यम् । अयंखलु भाष्यकाराणामभिप्रायः ।&lt;br&gt;&#xA;यथाखलु भगवान् सकलफलप्रदस्तत्रतत्र जोघुष्यते तद्वत्प्रपत्तिरपि सकलफल प्रदायिनी - अनन्यसाध्ये स्वाभीष्टे महाविश्वासपूर्वकम् ।&lt;br&gt;&#xA;तदेकोपायता याच्ना प्रपत्तिश्शरणागतिः ॥&lt;br&gt;&#xA;इति वचनात् । तथाचायमर्थस्सम्पन्नो भवति । प्रपत्तेस्सकलफलप्रदत्वादङ्गत्वेन निवेशे भक्तियोगादीनपि साधयितुं शक्नोतीति भाष्यकारैरभिधीयते ॥&lt;br&gt;&#xA;एवं च सति भक्तियोगाद्यनुष्ठानविरोधिप्राचीनपापतरणकामस्य कृच्छ्रचान्द्रयणादि तदुचितोपायान्तराभावेन तत्स्थाननिविष्टा प्रपत्तिर्यथा भक्तियोगादीन् सम्पादयति । एवं सर्वपापतरणकामस्य तदुचितोपायान्तराभावेन तत्स्थाननिविष्टा प्रपत्तिस्स्वतन्त्रासती सर्वपापमोक्षणं करिष्यतीति भाष्यकाराणां हृदयम्। &amp;lsquo;यो ब्रह्माणं विदधाति पूर्वं योवैवेदांश्च प्रहिणोतितस्मै तग्ँहदेवमात्म बुद्धिप्रकाशं मुमुक्षुर्वैशरणमहं प्रपद्ये&amp;rsquo; इति श्रुतावेव साक्षान्मोक्षसाधनतया प्रपत्तिविधानात्तदुपबृंहणत्वाच्चरमश्लोकस्य । एतत्सर्वमभिप्रेत्योक्तमाचायैःसुदुष्करेण शोचेद्यो येनयेनेष्टहेतुना ।&lt;br&gt;&#xA;ससतस्याहमेवेति चरमश्लोकसङ्ग्रहः ॥&lt;br&gt;&#xA;इति। विशिष्टानुवादौ च तैरेव प्रकटितौ ।&lt;br&gt;&#xA;अधिकारं पुरस्कृत्योपायस्य निरपेक्षताम् ।&lt;br&gt;&#xA;एकशब्देन वक्तीति केचिद्वाक्यविदो विदुः ॥ इति ।&lt;br&gt;&#xA;नैरपेक्ष्यं पुरस्कृत्य विहितस्य लघीयसः ।&lt;br&gt;&#xA;उपायस्याधिकारन्तु शोकद्योत्यं विदुःपरः ॥&lt;br&gt;&#xA;इति । द्वयमत्र प्रकाश्यम् । आकिंचन्यं नैरपेक्ष्यंचेति । अत्र तावदेके खल्वाचार्यास्सर्वधर्मपरित्यागशब्देन आकिंचन्यरूपमधिकारमनूद्य मामेकमित्येकशब्देन नैरपेक्ष्यं प्रकाश्यतइत्याचक्षते । अन्येतु सर्वधर्मपरित्यागवचनेनैव शरणवरणस्य विशेषणत्वेन नैरपेक्ष्यमभिधेयम् । ‘माशुच&amp;rsquo; इति वचनेन उपायान्तरानधिकारनिमित्त शोकप्रतिक्षेपवचनात्तदेवाकिंचन्यमधिकारतया द्योत्यते इति कथयन्ति । उभयेषामाचार्याणामाकिंचन्यं नैरपेक्ष्यमप्यनुमतमिति नकश्चिदर्थविरोधः । केवलं वाक्ययोजनायामेव भेदः ॥&lt;br&gt;&#xA;नित्यनैमित्तिकं कर्म स्वतन्त्राज्ञानुपालनात् ।&lt;br&gt;&#xA;प्रपन्नानान्तु कर्तव्यमिति वेदान्तनिर्णयः ॥&lt;br&gt;&#xA;शरणागतिनिष्ठाहि परमैकान्तिनो मताः ।&lt;br&gt;&#xA;तेषां कैङ्कर्यरूपेण कर्तव्यं कर्म निर्मलम् ॥&lt;br&gt;&#xA;इत्येवं भाष्यकारैश्च तच्छिष्यैरपि देशिकैः ।&lt;br&gt;&#xA;सत्सम्प्रदायनियमस्तत्तन्नित्येषु वण्येते ॥&lt;br&gt;&#xA;इत्थं प्रमाणाविरोधेन द्वयोरपि पक्षयोरर्थान्तरसम्भवे कैश्चिदाधुनिकैस्सर्वधर्मस्वरूपत्यागरूपार्थान्तरकल्पना प्रमाणविरोधात्प्राक्तनाचार्यग्रन्थविरोधात् आसे तुहिमाचलं श्रीमद्रामानुजाचार्य सिद्धान्तानुष्ठानविरोधात् &amp;lsquo;श्रुतिस्मृत्युदितम् &amp;rsquo; इति स्वाचार्यवचनविरोधात्प्रपत्त्यध्यायएव &amp;lsquo;अविप्लवाय धर्माणाम्&amp;rsquo; इत्यारभ्य &amp;rsquo; मनीषी वैदिकाचारं मनसाऽपि न लङ्घयेत्&amp;rsquo; इति विश्वजगन्मातुर्विष्णुपत्न्या वचनविरोधाच्च प्रामाणिकानां चेतसि न चमत्कारमाविष्करोतीत्येषा दिक् ॥&lt;br&gt;&#xA;इत्थं यावच्छरीरपातं निरपराधकैङ्कर्यपराणां परमैकान्तिनामनितरसुलभेन देवयानेन परमपदं प्राप्य &amp;lsquo;परं ज्योतिरुपसम्पद्य स्वेन रूपेणाभिनिष्पद्यते&amp;rsquo; इति श्रुत्युक्तक्रमेण यथावस्थितस्वरूपाविर्भावपूर्वका संकुचितब्रह्मानुभवेन तत्पूर्वकेण सर्वदेश सर्वकाल सर्वावस्थोचित सर्वविधकैङ्कर्यलाभेनच नित्यमेवावस्थानमिति &amp;lsquo;इमान्लोकान्&amp;rsquo; इत्यादिश्रुतिः प्रातिष्ठिपत् ॥&lt;br&gt;&#xA;यत्तु कैश्चिदुच्यते । ज्ञानयोगनिष्ठः केवलोऽप्यर्चिरादिमार्गेण परमपदं प्राप्य भगवन्तं दृष्ट्वा भगवद्‌नुभववैमुख्येन स्वात्मानमेवानुभवन् परित्यक्तपत्नीवत् कोणे कुत्रचिदास्त इति तत्सूत्रभाष्यादिद्विरुद्धत्वात् बहुप्रमाणविरोधाद्युक्ति विरोधाच्च नास्माभिरनुमन्यते । &amp;lsquo;श्रुतोपनिषत्कगत्यभिधानाच्च&amp;rsquo; इत्यस्मिन्सूत्रे ब्रह्मविदामेवार्चिरादिगमनपूर्वकं ब्रह्मप्राप्तिरित्युपपादितम् । दहराविद्यायामापि प्रजा पतिवाक्ये जीवपरब्रह्मप्राप्तिरूपं फलनिर्देशो जीवानुसन्धानस्य ब्रह्मविद्याशेषत्वेनैवेति भाष्यकारैरभ्यधायि । तद्यथा ब्रह्मविद्याफलत्वेन उपसंहृतमिति तेन ज्ञानयोगस्य ब्रह्मविद्याङ्गत्वे अर्चिरादिमार्गेण परमप‌द‌प्राप्तयादिकमस्ति । कर्म ज्ञानयोरङ्गिफलेनैवाङ्गानां फलवत्त्वम् । स्वातन्त्र्ये पुनः प्रकृतिमण्डलएव यत्रकुत्राप्यवस्थाने जीवात्मानुभवः फलम् । तदेवोच्यते भगवता पराशरेणापि - &amp;rsquo; योगिनामृतं स्थानं स्वात्मसन्तोषकारिणाम् ।&amp;rsquo; इति । अत्र स्थानस्यामृतत्व वचनं चिरकालावस्थानपरम् ॥&lt;br&gt;&#xA;अथवा जीवस्वरूपनित्यत्वपरम् । तदातु स्थानमिति च स्वरूपमेवोच्यते । ब्रह्मविद्यायामेवार्चिरादिमार्गेण परमपद‌प्राप्तिरित्येतद‌पि तेनैव पराशरेण विशदमुक्तम् ।&lt;br&gt;&#xA;एकान्तिनस्सदा ब्रह्म ध्यायिनो योगिनो हि ये ।&lt;br&gt;&#xA;तेषां तत्परमं स्थानं यद्वै पश्यन्ति सूरयः ॥&lt;br&gt;&#xA;इति । उपायदशायां रामानुजमितिवद्ब्रह्मशरीरभूतस्वात्मानुसन्धायिनो लक्ष्मणपूर्वजमिति स्वात्मशरीरकपरमात्मानुसन्धायिनो वा ब्रह्मध्यायिनएव फलदशायांत्वसंकुचितब्रह्मज्ञानरूपत्वात् सदा ब्रह्मानुभवसिद्धिः । पूर्वोक्तस्य केवलस्य तु नेति विभागः । तस्यापि तत्फलांते &amp;lsquo;सर्वे च्यवनधर्माणः प्रतिबुद्धस्तु मोक्षभाक्&amp;rsquo; इति च्यवनधर्मत्वमुच्यते ॥&lt;br&gt;&#xA;तथा च पूर्वकर्मविशेषात्पुनर्विषयानुभवोऽपि न सम्भवतीति च्यवनधर्मत्वं युज्यते । भागधेयपरिपाकविशेषवशात् पुनर्भगवदुपासनमस्तिचेत्फलतयाऽर्चिरादिना भगवत्प्राप्तिरिति तत्त्वविदां निर्णयः । तावता तस्याप्यपुनरावर्तिवचनं युज्यतां नाम कोदोषः, तेन पुराणेषु तद्व्याख्यानेष्वाचार्यग्रन्थेषु ज्ञानयोगनिष्ठस्यार्चिरादिगमनानिषेधो यद्यस्ति तत्तु भक्तियोगद्वारेणैवेति निर्णेतव्यम् ।&lt;br&gt;&#xA;न पुनर्भक्तियोगानङ्गभूतज्ञानयोगनिष्ठस्य साक्षाद्भगवत्प्राप्तिरर्चिरादिगमनं च भवति युक्तिविरोधस्तु परमपदं गत्वा भगवन्तं विहाय स्वात्मानमेवानुभवतीति कैश्चिदभिधीयमानः किं सर्वकर्मविनिर्मुक्तः, उत कर्मवशएव वा-अन्त्ये संसा र्येव भवति नतु मुक्तः । सर्वधर्मविनिर्मुक्तत्वे पुनः स्वाभाविकस्य असंकुचित ब्रह्मानुभवस्य सङ्कोचाभावाद्ब्रह्मानुभवविच्छेदएव न स्यात् । स्वाच्छन्द्यादेव परब्रह्मानुभवं मुक्तत्वाऽवतिष्ठते केवलइति हास्यमेतत् ॥&lt;br&gt;&#xA;सर्वकर्मविनिर्मुक्तस्य परब्रह्मानुभवविच्छेदरूपमहानर्थप्रवृत्त्यसम्भवात् ईश्वरएकएव तस्मिन्विषये निगृह्णाति तेन तद्नुभवविच्छेदइति दुर्वचम् । ईश्वरो निष्कारणमेव कुत्रचिन्निगृह्णातिचेत् तस्य निर्हेतुकनिग्रहस्स्यात् । सतु महान्दोषः सकारणंचेत्कर्मैवहि कारणं तन्निवृत्तमेवेति प्रागेवोक्तम् ॥&lt;br&gt;&#xA;तदेकदेशानुवर्तने मुक्तिरेव नभवेदित्यादिदोषसहस्रेण दुष्टमेव । तस्माद्यः परमैकान्ती भक्तिप्रपत्त्योरन्यतरोपायेन भगवन्तं प्रसाद्यावतिष्ठते सएव हि सिद्धोपायनिष्ठः सचार्चिरादिमार्गेण परमपदं प्राप्नोति, भगवन्तं प्राप्य भगवद्नुसारिभिः कैङ्कर्यकलापैस्सर्वतो विलसतीति समञ्जसमेतत् ॥&lt;br&gt;&#xA;विमलमतिविशेषाद्वीक्ष्यहेयान् पुमर्थान् स्थिरविनिहितबुद्धिर्यस्तु कैवल्यमुक्तः ।&lt;br&gt;&#xA;पुनरपि च भवेत्सा संसृतिस्तस्य काले हरिभजनविपाकान्मुक्तिरेवाथवास्यात् ॥&lt;br&gt;&#xA;वरुणनिलयकन्या वल्लभस्यैव पादे शरणवरणवाणी तत्पराणां नराणाम् ।&lt;br&gt;&#xA;चरणमनितराणां निर्मलं निर्मलानाम् शरणमिहपरत्राप्यन्वहं सम्प्रतीमः ॥&lt;br&gt;&#xA;तस्माद्भवन्तमनवद्यमनन्तपारं सर्वज्ञमीश्वरमखण्डमकुण्ठधिष्ण्यम् ।&lt;br&gt;&#xA;निर्वाणधीरहमिव वृजिनाभितप्तो नारायणं नरसखं शरणं प्रपद्ये ॥&lt;br&gt;&#xA;श्रीमत्त्रय्यन्तसिद्धान्त देशिकेन्द्रस्य सूनुना ।&lt;br&gt;&#xA;रहस्यत्रयसारार्थो वरदार्येण वर्णितः ॥&lt;/p&gt;</description>
    </item>
  </channel>
</rss>
