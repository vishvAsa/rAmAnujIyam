<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/1_pratyaxaH/2/</link>
    <description>Recent content in &#43;२ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/1_pratyaxaH/2/index.xml" rel="self" type="application/rss+xml" />
    <item>
      <title>09 अवतारिका</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/1_pratyaxaH/2/09_avatArikA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/1_pratyaxaH/2/09_avatArikA/</guid>
      <description>&lt;details open&gt;&lt;summary&gt;मूलम् - 1.2.1&lt;/summary&gt;&#xA;&lt;p&gt;तदिहान्यथाख्यातिपक्षे विपर्ययस्य संशयस्य च व्यवच्छेदार्थम् “यथावस्थितव्यवहारानुगुणं ज्ञानम्” इति प्रमाणलक्षणे यथावस्थितादिविशेषणम् । अख्यातिपक्षेऽपि तत्सामग्र्यनुप्रविष्टं ज्ञानं तत्तच्छब्देन व्यपदिश्यते । तच्च तत्राप्रमाणमिति लोकसिद्धत्वाद्व्यवच्छेद्यमेव । तत्रापि प्रत्येकांशे याथार्थ्यं न विहन्यते ॥&lt;/p&gt;&#xA;&lt;/details&gt;</description>
    </item>
    <item>
      <title>10 विपर्ययनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/1_pratyaxaH/2/10_viparyayanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/1_pratyaxaH/2/10_viparyayanirUpaNam/</guid>
      <description>&lt;details open&gt;&lt;summary&gt;मूलम् - 1.2.2&lt;/summary&gt;&#xA;&lt;p&gt;तत्राद्ये पक्षे अन्यस्य अन्यथाध्यवसायो विपर्ययः । द्वितीये तु पक्षे सामान्यतो धर्मिस्फुरणे सति अप्रतिपन्नतद्विरोधविरुद्धविशेषाध्यवसाय इति ॥&lt;br&gt;&#xA;स चायमनेकविधः-एकानेकविरुद्धविशेषस्फुरणात् । तत्र एकविशेषस्फुरणं यथा - पीतः शङ्ख इत्यादि । अनेकविशेषस्फुरणं यथा-एकमेव भिन्नमभिन्नं चेत्याद्यनेकान्तवादिनाम्, प्रपञ्चः सद्विलक्षणोऽसद्विलक्षणश्चेत्याद्यद्वैतवादिनाम् । परस्परविरुद्धानेकविशेषवत ईदृशस्य विपर्ययस्य संशयाद्भेदो मिथोविरोधाभिमानविरहेण समुच्चिताध्यवसायः । धर्मविरोधे परस्पराविरुद्धानेकविशेषस्फुरणं यथा - विपुलत्वैकत्वविशिष्टे चन्द्रे अल्पत्वद्वित्वादिग्रहः । विपर्ययमेव धर्मान्तरधर्म्यन्तरभेदादन्यथाख्यातिविपरीतख्यातिभेदेन क्वचिद्व्यवहरन्ति । यथा पीतशङ्खरज्जुसर्पभ्रमौ । तयोश्च रजस्तमसी मूलमिति गीयते - स चायमनेकविधः - एकानेकविरुद्धविशेषस्फुरणात् । तत्र एकविशेषस्फुरणं यथा - पीतः शङ्ख इत्यादि । अनेकविशेषस्फुरणं यथा - एकमेव भिन्नमभिन्नं चेत्याद्यनेकान्तवादिनाम्, प्रपञ्चः सद्विलक्षणोऽसद्विलक्षणश्चेत्याद्यद्वैतवादिनाम् । परस्परविरुद्धानेकविशेषवत ईदृशस्य विपर्ययस्य संशयाद्भेदो मिथोविरोधाभिमानविरहेण समुच्चिताध्यवसायः । धर्मविरोधे परस्पराविरुद्धानेकविशेषस्फुरणं यथा - विपुलत्वैकत्वविशिष्टे चन्द्रे अल्पत्वद्वित्वादिग्रहः । विपर्ययमेव धर्मान्तरधर्म्यन्तरभेदादन्यथाख्यातिविपरीतख्यातिभेदेन क्वचिद्व्यवहरन्ति । यथा पीतशङ्खरज्जुसर्पभ्रमौ । तयोश्च रजस्तमसी मूलमिति गीयते -&lt;br&gt;&#xA;&amp;ldquo;यया धर्ममधर्मं च कार्यं चाकार्यमेव च ।&lt;br&gt;&#xA;अयथावत्प्रजानाति बुद्धिः सा पार्थ राजसी ॥&lt;br&gt;&#xA;अधर्मं धर्ममिति या मन्यते तमसा वृता ।&lt;br&gt;&#xA;सर्वार्थान्विपरीतांश्च बुद्धिः सा पार्थ तामसी ॥&amp;rdquo; इति॥&lt;br&gt;&#xA;यद्यपि रज्जुसर्पादिभ्रमे रज्जुत्वादिधर्मविपरीतसर्पत्वादिधर्माध्यास एव, तथापि स्वरूपनिरूपकधर्मत्वेनान्तरङ्गतया धर्मिवैपरीत्यव्यपदेशः । श्वैत्यादेस्तु निरूपितस्वरूपविशेषकत्वमेव । विवरणे त्वेवमुक्तम् - &amp;ldquo;त्रिविधमज्ञानम् - स्वरूपाज्ञानम्, अन्यथाज्ञानम्, विपरीतज्ञानमिति । स्वरूपाज्ञानं नाम वस्तुनोऽप्रतिपत्तिः । अन्यथाज्ञानं वस्तुनो वस्त्वन्तरतया भानम्; यथा - शुक्तेः रूप्यतया । विपरीतज्ञानं तु यथावत् वस्तुनि भासमाने युक्तिभिस्तस्यान्यथोपपादनम्; यथा - ज्ञातृतया अहंत्वेन आत्मनि भासमानेऽपि कुयुक्तिभिरस्य भ्रान्तितोपपादनं कुदृशाम्&amp;rdquo; इति । अधर्मेन्द्रियदोषदुस्तर्काभ्यासदुर्व्याप्त्यनुसंधानविप्रलम्भकवाक्यश्रवणादिभिस्तत्त्वाग्रहसहकृतैर्विपर्ययस्य यथासंभवमुद्भवः ॥&lt;/p&gt;</description>
    </item>
    <item>
      <title>11 संशयनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/1_pratyaxaH/2/11_saMshayanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/1_pratyaxaH/2/11_saMshayanirUpaNam/</guid>
      <description>&lt;details open&gt;&lt;summary&gt;मूलम् - 1.2.3&lt;/summary&gt;&#xA;&lt;p&gt;सामान्यधर्मिस्फुरणे सति अप्रतिपन्नतद्विरोधप्रतिपन्नमिथोविरोधानेकविशेषस्फुरणं संशयः । यथा -ऊर्ध्ववस्तुमात्रग्रहणे सति तद्विरोधितयाऽननुसंधीयमानयोर्मिथःस्फुटविरोधयोः स्थाणुत्वपुरुषत्वयोः स्फुरणम् - अयं स्थाणुर्वा पुरुषो वेति । मिथो विरोधाग्रहणे तयोर्विकल्पो न स्यात् । तत एव &amp;ldquo;डोलावेगवदत्र स्फुरणक्रमः&amp;rdquo; इत्येके, एकस्मिन् युगपदन्योन्यप्रतिक्षेपस्य धीविरुद्धत्वात् । अत्र &amp;ldquo;चैतन्यस्य विषयेण दृढसंयोगो हि&lt;br&gt;&#xA;निश्चयः । तस्यैव बहुभिर्युगपददृढसंयोगः संशयः&amp;rdquo; इत्यात्मसिद्धिग्रन्थोऽपि न विरुद्धः; इतरथा ज्ञानार्थयोर्दृढादृढसंश्लेषनिरूपणानुपपत्तेः । युगपदिति तु शैघ्य्रमात्रपरम् । यौगपद्याभ्युपगमेऽपि अदृढत्वं परस्परप्रतिक्षेपप्रकारविशेष एव; अन्यथा अयमूर्ध्वो वा स्थाणुर्वेत्यादिसंशयप्रसङ्गः । यद्यप्यविरुद्धेष्वपि केषुचिदधर्मादिमूलकविरोधग्रहणात् केषांचिदीदृशोऽपि संशयः संभवति; यथा - आत्मा ज्ञानं वा ज्ञाता वेति, ज्ञानं धर्मो धर्मि वेत्यादि; तथाप्याभिमानिकं परस्परप्रतिक्षेपित्वं तत्राप्यस्त्येव । अस्य च समानधर्मविप्रतिपत्तिभ्यामेवासाधारणकारणाभ्यामधर्मादिसहिताभ्यां यथासंभवमुद्भवः । तदुक्तं तत्त्वरत्नाकरे - &amp;ldquo;कश्चैष संशयः कतिविधश्च? एकस्मिन् धर्मिणि विरुद्धानेकविशेषावभासः संशयः । स च द्विविधः -&amp;rdquo; इत्यादिना । तत्र समानधर्मः साधारणो धर्मः । तज्जनितो यथा - ऊर्ध्वत्वाविशेषात् स्थाणुर्वा पुरुषो वेति । अगृह्यमाणबलतारतम्यविरुद्धानेकज्ञापकोपस्थापनमिह विप्रतिपत्तिः । सा च सजातीयविजातीयाभासरूपद्वित्रिचतुरादिज्ञापकभेदाद्बहुप्रकारा । प्रत्यक्षतदाभासविप्रतिपत्तेः संशयो यथा - चक्षुषा समुखं प्रतिभाति दर्पणतलम्, स्पर्शनेन त्वन्यथा; किमिदं समुखं निर्मुखं वेति । अनुमानतदाभासविप्रतिपत्तेर्यथा - धूमवत्त्वात् पर्वतोऽग्निमान्, निरालोकत्वादनग्निरित्यत्र साग्निरनग्निर्वेति । श्रुतिविप्रतिपत्तेर्यथा - भेदाभेदव्यपदेशाभ्यां जीवो ब्रह्मणो भिन्नोऽभिन्नो वेत्यादि । वादिविप्रतिपत्तेर्यथा - वैशेषिकौपनिषदवाक्यद्वयश्राविणो मध्यस्थबुद्धेः किमिन्द्रियाणि भौतिकानि, आहंकारिकाणि वेति । एवं पामरादिवाक्यविप्रतिपत्तेरपि - नद्यास्तीरे फलानि सन्ति, न सन्ति वेत्यादि । प्रत्यक्षानुमानविप्रतिपत्तेर्यथा - चक्षुषा पीतशङ्खभ्रमे शङ्खत्वाच्च सितत्वानुमाने, किमयं शङ्खः पीतः सितो वेति ।&lt;br&gt;&#xA;प्रत्यक्षागमविप्रतिपत्तेर्यथा - किमहमर्थः स्थूलोऽणुर्वेऽति । अनुमानागमविप्रतिपत्तेर्यथा - किं परमाणूपादानं जगत्, उत ब्रह्मोपादानमिति एषा दिक् ॥&lt;br&gt;&#xA;केचित्तु विप्रतिपत्तिशब्दमात्रे मुह्यन्तो वादिविप्रतिपत्तिमेव विप्रतिपत्तिं मन्यन्ते, तदयुक्तम्, विशेषाभावात् ॥&lt;br&gt;&#xA;यदुक्तं प्रज्ञापरित्राणे -&lt;br&gt;&#xA;&amp;ldquo;साधारणाकृतेर्दृष्ट्याऽनेकाकारग्रहात्तथा ।&lt;br&gt;&#xA;विपश्चितां विवादाच्च त्रिधा संशय इष्यते ॥&amp;rdquo; इति ;&lt;br&gt;&#xA;तदपि नूनं परानुकारमात्रम्, द्वितीयतृतीययोरकैराश्यात् ग्राहकावान्तरभेदस्यातिप्रसङ्गित्वात् अप्रयोजकत्वाच्च । अत्र चानेकाकारग्रहो नानाकारग्रहो विवक्षितः, न त्वनेकव्यावृत्तासाधारणाकारग्रहः, अनन्तरम्&lt;br&gt;&#xA;&amp;ldquo;अर्थेष्वेष्वविशेषेण द्व्याकारग्राहिधीद्वयम् ।&amp;rdquo;&lt;br&gt;&#xA;इत्यादिना तस्यैवोदाहरणात् ॥&lt;br&gt;&#xA;असाधारणधर्मादपि केचित् संशयमाहुः; यथा - गन्धवत्त्वात् पृथिवी नित्या अनित्या वेत्यादि । अत्र गन्धवत्त्वस्य नित्यात्मादिव्यावृत्तेः कृतकत्वादिवदनित्यत्वस्मारकत्वम्, अनित्याबादिव्यावृत्तेर्निरवयवत्वादिवन्नित्यत्वस्मारकत्वमिति विरुद्धविशेषद्वयान्वितसमानधर्मस्येव तदुभयव्यावृत्तासाधारणधर्मस्यापि संशयहेतुत्वमुपपन्नमिति, तदयुक्तम्; न हि तत्र गन्धवत्त्वादिना संशयोत्पत्तिः, अपि तु व्यतिरेकनिरूपणविलम्बात्प्रागेव गन्धादिविशिष्टद्रव्यस्य नित्यानित्यसाधारणतया भासमानैर्द्रव्यत्वादिभिरेव । तत्रान्यतरशिरोनिर्णिनीषया विशेषकधर्मचिन्तायां तु गन्धवत्त्वमुभयानन्वितत्वादुभयोरप्यनिष्कर्षकमित्येतावदेव चिन्त्यते । केवलव्यतिरेकिभङ्गे चैतद्विशदं भविष्यति । गन्धवत्त्वात् पृथिवी नित्या वा अनित्या वेति तु यदा कश्चिद्व्यवहरेत्, तत्रापि गन्धवत्त्वं नित्यत्वानित्यत्वयोरन्यतरस्य प्रयोजकं न वा इत्येव संदेहः । सोऽपि धर्मत्वादिलक्षणसमानधर्मादेव । अथ नित्यव्यावृत्तधर्मवत्त्वादनित्यत्वम् अनित्यव्यावृत्तधर्मवत्त्वाच्च नित्यत्वं पुरस्कृत्य नित्या अनित्या वेति संशेते; तदापि हेतुभूतधर्मद्वयनिमित्तोऽयं संशयः । न ह्येक एवात्र हेतुः । गन्धस्तु तत्र सामान्यरूपस्तटस्थः; न तु हेतुः ॥&lt;br&gt;&#xA;विप्रतिपत्तिमपि केचित् समानधर्म एवान्तर्भावयन्ति । यथा हि ऊर्ध्वत्वमुभयसाधारणम्, तथा वादिपरिगृहीतत्वादेरपि साधारणत्वात् विमतिविषयस्य धर्मिणो वा सामान्यवेषस्य तदुभयसाधारण्यादिति । तथापि साधारणधर्मस्य सहानुभूतस्थाणुत्वपुरुषत्वस्मारकत्ववत् विप्रतिपत्तेरपि समानधर्मोन्नीतिनिरपेक्षाया एव&lt;br&gt;&#xA;तदुपजीव्यतया तत्पूर्वभाविन्याः साक्षात्तद्विशेषस्मारकत्वसिद्धेर्द्वैधमुक्तमस्माभिः ॥&lt;br&gt;&#xA;पुनश्चायं द्वित्रिचतुरादिशिरोधिकरणभेदाद्बहुविधः; यथा - अयं स्थाणुर्वा पुरुषो वेति, घटः सत्योऽसत्यो निर्वचनीयोऽनिर्वचनीयो वेत्यादि । तथा इमौ स्थाणू वा पुरुषौ वा, एते पदार्थाः सत्या असत्या निर्वचनीया अनिर्वचनीया वेत्यादि । यस्तु द्वयोरन्यतरस्य चोरत्वे सिद्धे अयं चोरः अयं वा चोर इति संदेहः, स तु अयं चोरो न वा इत्येवंरूपसंशयद्वयसमाहारः । यद्वा यश्चोरः, सः अयम् अयं वा इत्येक एव । अथवा चोरत्वमेतन्निष्ठम् एतन्निष्ठं वेति । यद्यप्युभयव्यतिरिक्तपुरुषचोरत्वाभावे तयोरन्यतरस्य चोरत्वे वा तात्पर्यान्निर्णयगर्भत्वम्, तथापि उभयोरन्यतरविशेषनिर्णयाभावात् तस्मिन्नंशे संशय एव । न चैकस्यापि ज्ञानस्य संशयनिर्णयात्मताविरोधः, सर्वस्मिन्नपि संशये धर्म्यंशादौ निर्णयस्य दुस्त्यजत्वात् ॥&lt;br&gt;&#xA;पुनर्द्विविधोऽयम् - अन्यतरकोटिपरिशेषयोग्यत्वतदयोग्यत्वभेदात् । पूर्वो यथा - स्थाण्वात्मके वस्तुनि स्थाणुः पुरुषो वेति । उत्तरस्तु पलालकूटे द्विरदो गिरिशिखरं वेति । तत्र निरूपकाणां प्रायशः पूर्व एव भवति । तेनैव च प्रवृत्तस्य पाक्षिकोऽर्थलाभः । यद्वा निरीहस्यैव कदाचित् द्वितीयेन संशयेन विपर्ययेण च प्रवृत्तस्य दैवात् तदातनार्थसंनिपातेनाभिमतलाभ इति ॥&lt;br&gt;&#xA;पुनरपि इमौ संशयविपर्ययौ सामान्यधर्मिणो विशेषाणां चानुभूयमानत्वस्मर्यमाणत्वादिभेदात् बहुविधावूहनीयाविति ॥&lt;br&gt;&#xA;किंसंज्ञकोऽयं वृक्ष इत्येवमादिरूपोऽनध्यवसायो नामान्यो ज्ञानविशेष इति केचित्; तदसारम्, तस्य संज्ञादिविशेषसंदेहसमनन्तरभावितद्विशेषबुभुत्सात्मकत्वात् । अथवा अवच्छेदकादर्शनादनवच्छिन्नकोटिविशेषः संशय एव ॥&lt;br&gt;&#xA;ऊहस्तु प्रायः पुरुषेणानेन भवितव्यमित्यादिरूप एककोटिसहचरितभूयोधर्मदर्शनादनुत्कटान्यकोटिकः स एव । प्रायः पुरुषेण भवितव्यमिति पुरुष एवेत्यभिप्रायश्चेत् यथोचितं प्रत्यक्षानुमानादिष्वनुप्रवेशः । तर्करूपमूहं तु अनुमाने वक्ष्यामः ॥&lt;br&gt;&#xA;त्रिविधं प्रमाणम् - प्रत्यक्षानुमानशब्दभेदात् । भगवता मनुनाऽप्युक्तम् -&lt;br&gt;&#xA;&amp;ldquo;प्रत्यक्षमनुमानं च शास्त्रं च विविधागमम् ।&lt;br&gt;&#xA;त्रयं सुविदितं कार्यं धर्मसिद्धिमभीप्सता ॥&amp;rdquo; इति ॥&lt;br&gt;&#xA;आह च भगवान् शौनकः -&lt;br&gt;&#xA;&amp;ldquo;दृष्टानुमानागमजं ध्यानस्यालम्बनं त्रिधा ।&amp;rdquo; इति ।&lt;br&gt;&#xA;भाष्यकारेण च प्रत्यक्षादित्रयं स्वशब्देनोपादाय &amp;ldquo;प्रमाणसंख्याविवादेऽपि सर्वाभ्युपगतप्रमाणानामयमेव विषय इति न केनापि प्रमाणेन निर्विशेषवस्तुसिद्धिः&amp;rdquo; इत्यन्येषामनादरः कृतः । सर्वाभ्युपगतप्रमाणानामिति च पराभ्युपगममात्रं द्योतयति, तत्र प्रतिवादिनः षट्प्रमाणाभ्युपगमात् । प्रत्यक्षानुमानागमानामेव च मिथो भेदो वेदार्थसंग्रहे विशदमुपपादितः ॥&lt;br&gt;&#xA;यत्तु &amp;ldquo;मत्तः स्मृतिर्ज्ञानमपोहनं च&amp;rdquo; इत्यत्र भाष्यम् - &amp;ldquo;ज्ञानमिन्द्रियलिङ्गागमयोगजो वस्तुनिश्चयः&amp;rdquo; इति, तत्रापि योगजस्य प्रत्यक्षस्य प्राधान्यात् पृथग्व्यपदेशः । अन्तर्भावं च वक्ष्यामः । उक्तं च श्रीविष्णुचित्तैः प्रमेयसंग्रहे - &amp;ldquo;प्रमाणसंख्याविवादेऽपीत्यत्र त्रिप्रमाणत्वं भाष्योक्तम्&amp;rdquo; इति । भाष्ये च केषुचित् कोशेषु यथार्थख्यातिसमर्थनदशायाम् - &amp;ldquo;अथवा किमनेन बहुनोपपादनप्रकारेण । प्रत्यक्षानुमानागमाख्यं प्रमाणजातमागमगम्यं च निरस्तनिखिलदोषगन्धमनवधिकातिशयासंख्येयकल्याणगुणगणं सर्वज्ञं सत्यसंकल्पं परं ब्रह्माभ्युपगच्छतां किं न सेत्स्यति किं नोपपद्यते -&amp;rdquo; इत्यादिः पाठो दृश्यते ॥&lt;br&gt;&#xA;यद्यपि स्मृतिरपि यथार्था प्रमाणमिति वक्ष्यते, तथापि प्रत्यक्षादिमूलतया तदविशेषात् पृथगनुक्तिः । उक्तं च तत्त्वरत्नाकरे - &amp;ldquo;प्रत्यक्षादिमूलानां स्मृतीनां स्वस्वमूलेऽन्तर्भावविवक्षया प्रमाणत्रित्वाविरोधः । चतुष्ट्वे च वैदिकानुवादो दर्शितः&amp;rdquo; इति । स चायमनुवादः पूर्वोपात्तः - &amp;ldquo;स्मृतिः प्रत्यक्षमैतिह्यमनुमानं चतुष्टयम्&amp;rdquo; इति प्रत्यक्षाद्यविशेषेण वेदानुवादाच्च-इति । प्रज्ञापरित्राणे तु स्मृतिप्रामाण्यानभ्युपगमेऽपि ज्ञानस्य तावत् करणभेदाच्चातुर्विध्यमेवोक्तम्-&lt;br&gt;&#xA;&amp;ldquo;तत्रेन्द्रियार्थसंबन्धो लिङ्गशब्दग्रहौ तथा ।&lt;br&gt;&#xA;संस्कारोन्मेष इत्येते संविदां जन्महेतवः ॥&amp;rdquo; इति ॥&lt;br&gt;&#xA;यत्तु तत्रैव -&lt;br&gt;&#xA;&amp;ldquo;स्वयंसिद्धिस्तथा दिव्यं प्रत्यक्षमनुमागमः ।&lt;br&gt;&#xA;पञ्च सन्ति प्रमाणानि जैमिनिव्यासयोर्हृदि ॥&amp;rdquo;&lt;br&gt;&#xA;इत्यादिना स्वयंसिद्धिदिव्ययोः पृथङ्निरूपणं कृतम्, तत् प्रत्यक्षावान्तरवैरूप्यबोधनाभिप्रायम् । यथोक्तं श्रीविष्णुचित्तैः -&amp;ldquo;भगवत्प्रसादलब्धयोगिप्रत्यक्षं दिव्यम्&amp;rdquo; इति ॥&lt;/p&gt;</description>
    </item>
    <item>
      <title>12 प्रत्यक्षलक्षणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/1_pratyaxaH/2/12_pratyaxalaxaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/1_pratyaxaH/2/12_pratyaxalaxaNam/</guid>
      <description>&lt;details open&gt;&lt;summary&gt;मूलम् - 1.2.4&lt;/summary&gt;&#xA;&lt;p&gt;॥ प्रत्यक्षलक्षणम् ॥&lt;br&gt;&#xA;तत्र साक्षात्कारिप्रमा प्रत्यक्षम् । साक्षात्त्वं च जातिरूप उपाधिरूपो वा कश्चित् ज्ञानस्वभावविशेषः स्वात्मसाक्षिकः ॥&lt;br&gt;&#xA;ज्ञातकारणजज्ञानस्मृतित्वरहिता मतिः ।&lt;br&gt;&#xA;अपरोक्षेति निष्कर्षे नाव्याप्यादिप्रसञ्जनम् ॥&lt;br&gt;&#xA;प्रमेयसंग्रहे त्वेवमुक्तम्- &amp;ldquo;साक्षादनुभवः प्रत्यक्षम् । साक्षात्त्वं जातिः-&amp;rdquo; इत्यादि । तत्त्वरत्नाकरेऽप्येवमुक्तम्-&lt;br&gt;&#xA;&amp;ldquo;अपरोक्षप्रमाध्यक्षमापरोक्ष्यं च संविदः ।&lt;br&gt;&#xA;व्यवहार्यार्थसंबन्धिज्ञानजत्वविवर्जनम् ॥&amp;rdquo; इति॥&lt;br&gt;&#xA;पारोक्ष्यं चैवमुक्तम्- &amp;ldquo;पारोक्ष्यं व्यवहार्यानन्तर्गतवस्तुवेदनापेक्षा । तदनन्तर्गतलिङ्गाद्यपेक्षा पारोक्ष्यमनुमादौ&amp;rdquo; इति । वरदविष्णुमिश्रैर्मानयार्थात्म्यनिर्णये त्वेवमुक्तम्- &amp;ldquo;अपरोक्षप्रमा प्रत्यक्षम् । प्रमाया आपरोक्ष्यं नाम विशदावभासत्वमिति ब्रूमः । किमिदं वैशद्यं नाम ? असाधारणाकारेण वस्त्ववभासकत्वम्&amp;ndash;&amp;rdquo; इत्यादि ॥&lt;br&gt;&#xA;साक्षात्त्वं द्विधा-नित्यं चानित्यं च । ईश्वरनित्यज्ञानादिनिष्ठं नित्यम् । अस्मदादिज्ञाननिष्ठं त्वनित्यम् । अस्मदादिप्रत्यक्षं द्विधा- योगिप्रत्यक्ष्ामयोगिप्रत्यक्षं चेति । तत्र योगिप्रत्यक्षं प्रकृष्टादृष्टविशेषजम् । तत् युक्तावस्थायां मनोमात्रजन्यम् । वियुक्तावस्थायां तु बाह्येन्द्रियजन्यमपि । तच्च बुभुत्सादिप्रतिनियतमागमैकसिद्धं च । भावनाबलजमात्रं जगत्कर्तरि प्रत्यक्षं प्रतिक्षिप्तं शास्त्रयोन्यधिकरणे, अन्यत्र भाष्यकारैरेव साक्षाद्योगिप्रत्यक्षस्य कण्ठोक्तेः, तस्य संभवतोऽप्यागमिकेश्वरज्ञानमूलस्यागमानुवादत्वापादनाशक्त्या तत्रौदासीन्यात्, धर्मादयः कस्यचिदिन्द्रियग्राह्याः, प्रमेयत्वात्, घटवत्, मीमांसकानामप्रत्यक्षत्वाद्वा, अस्मत्सुखादिवदित्याद्यनुमानानां विपक्षे बाधकविरहादिभिराभासत्वात्, आगमबाधप्रसङ्गस्यैव पुरस्कारे त्वागमेनैव चरितार्थत्वात्; अन्यथा धर्मादयः कस्यचिच्चक्षुर्ग्राह्या इति वदतो बौद्धस्य किं प्रतिवक्ष्यसि । यश्चानुव्यवसाये सविषयव्यवसायप्रत्यक्षतामिच्छति, तस्यास्मदादिष्वपि धर्मादिव्यवसायानुव्यवसाये धर्मादिप्रत्यक्षत्वसिद्धौ कथं तदतिरिक्तयोगिप्रत्यक्षानुमासिद्धिः । तद्व्यवच्छेदेन प्रयोगेऽपि सौगतोक्तचाक्षुषत्वादिसाधनप्रसङ्ग स्यादिति । स चादृष्टविशेषो योगाभ्यासतपश्चार्यादिभिर्जायते । तस्मादार्षाभिमतमपि प्रकृष्टादृष्टजत्वाविशेषात् तत्रैवान्तर्भूतम् । यथोक्तं प्रज्ञापरित्राणे -&lt;br&gt;&#xA;&amp;ldquo;अत्रेन्द्रियानपेक्षं यज्ज्ञानमर्थावभासकम् ।&lt;br&gt;&#xA;दिव्यं प्रमाणमित्येतत् प्रमाणज्ञाः प्रचक्षते ॥&lt;br&gt;&#xA;परमेश्वरविज्ञानं मुक्तानां च धियस्तथा ।&lt;br&gt;&#xA;संजयार्जुनवाल्मीकिप्रभृत्यार्षधियोऽपि तत् ॥&amp;rdquo; इति ॥&lt;br&gt;&#xA;इन्द्रियानपेक्षमिति-अदिव्येन्र्दियानपेक्षमित्यर्थः । अत एव हि गीयते- &amp;ldquo;दिव्यं ददामि ते चक्षुः-&amp;rdquo; इत्यादि । यद्वापरमेश्वरादिविज्ञानसहपाठादिभिस्तथैव मन्तव्यम् । अनन्तरं चैवमुक्तम्&amp;ndash;&lt;br&gt;&#xA;&amp;ldquo;स्वाभाविकस्य ज्ञानस्य स्वतः सर्वावभासिनः ।&lt;br&gt;&#xA;अविद्याप्रतिबन्धस्य प्रतिबन्धोऽक्षयोगतः ।&lt;br&gt;&#xA;अविद्याहानितो मुक्तपुरुषाणां हि संविदाम् ।&lt;br&gt;&#xA;स्वाभाविकस्वरूपेण्ा निखिलार्थावभासिता ॥&lt;br&gt;&#xA;प्रतिबन्धकभावस्य प्रत्युत्तम्भकभाविना ।&lt;br&gt;&#xA;परेणानुगृहीता धीर्ऋषीणां सर्वभासिका ॥&amp;rdquo; इति ॥&lt;br&gt;&#xA;मानसप्रत्यक्षमप्यस्मदादीनां नास्त्येवेति वृद्धसंप्रदायः, आत्मस्वरूपस्य तद्धर्मभूतज्ञानस्य च स्वयंप्रकाशत्वात्, सुखदुःखेच्छाद्वेषप्रयत्नानां तत्तद्धेतुतयाऽभिमतज्ञानविशेषानतिरेकस्य वेदार्थसंग्रहे समर्थितत्वात्, नित्यत्वादिविशिष्टास्मदाद्यनुभवस्य शास्त्रादिप्रसिद्धत्वात्, पूर्वानुभवादिज्ञानस्य स्मृतिरूपत्वात्, &amp;ldquo;आत्मसुखादिव्यतिरिक्तबहिर्विषयेषु तस्य बाह्येन्द्रियानपेक्षप्रवृत्त्यनुपपत्तेः&amp;rdquo; इति शास्त्रयोन्यधिकरणभाष्यस्यान्वारोहेणाप्युपपत्तेरिति ॥&lt;br&gt;&#xA;ततश्चादिव्यबाह्येन्द्रियप्रसूतं ज्ञानमयोगिप्रत्यक्षम् । तत् सामान्यादृष्टालोकविशेषादिसहकृतेन्द्रियजन्यं दृष्टसामग्रीविशेषात् प्रतिनियताविषयम् । तत् श्रोत्रादीन्द्रियासाधारणकारणभेदात् पञ्चधा ॥&lt;br&gt;&#xA;विषयेन्द्रियसंबन्धश्च-द्रव्येषु संयोगः, द्रव्याश्रितेषु रूपादिषु तु संयुक्ताश्रयणम् ।&lt;br&gt;&#xA;यथोक्तं तत्त्वरत्नाकरे-&lt;br&gt;&#xA;&amp;ldquo;अत्र वृद्धा विदामासुः संयोगः संनिकर्षणम् ।&lt;br&gt;&#xA;संयुक्ताश्रयणं चेति यथासंभवमूह्यताम् ॥&amp;rdquo; इति ॥&lt;br&gt;&#xA;पुनः प्रत्यक्षं द्विधा-सविकल्पकं निर्विकल्पकं चेति । सप्रत्यवमर्शं प्रतयक्षं सविकल्पकम् । तद्रहितं प्रत्यक्षं निर्विकल्पकम् ॥&lt;/p&gt;</description>
    </item>
    <item>
      <title>13 नैयायिकनिर्विकल्पकनिराकरणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/1_pratyaxaH/2/13_naiyAyikanirvikalpakanirAkaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/1_pratyaxaH/2/13_naiyAyikanirvikalpakanirAkaraNam/</guid>
      <description>&lt;details open&gt;&lt;summary&gt;मूलम् - 1.2.5&lt;/summary&gt;&#xA;&lt;p&gt;॥ नैयायिकनिर्विकल्पकनिराकरणम् ॥&lt;br&gt;&#xA;उभयविधमप्येतद्विशिष्टविषयमेव । अविशिष्टवस्तुग्राहिणो ज्ञानस्यानुपलम्भात् अनुपपत्तेश्च । बालमूकतिर्यगादिविज्ञानमपि हि संज्ञाविकल्परहितमपि विशिष्टवस्तुविषयमेव, अन्यथा तेषां हेयोपादेयविभागपूर्वकप्रवृत्तिशेषानुपपत्तेः । विप्रतिपन्नं विशिष्टज्ञानं विशेषणज्ञानपूर्वकम्, विशिष्टज्ञानत्वात्, सुरभि चन्दनमित्यादिविशिष्टज्ञानवदिति चेन्न, एकसामग्रीवेद्यविशेषणेषु तन्निरपेक्षत्वात्, स्वरूपसंबन्धपक्षे स्वरूपग्रहेणैव संबन्धस्यापि ग्रहणात्, तावतैव विशिष्टग्रहणसिद्धेः, समवायवादेऽपि तस्यैव गृह्यमाणस्य विशेषणविशेष्यभावरूपत्वात्, समवायविशिष्टप्रत्यये तथैवाभ्युपगमात्, तद्वैशिष्ट्यग्रहे च गुणवैशिष्ट्यग्रहस्यावर्जनीयत्वात् । न च समवायस्य सविकल्पकैकविषयतेति वाच्यम्, निर्विकल्पके धर्मवद्धर्मिवच्च तत्संबन्धस्याप्यैन्द्रियिकत्वाविशेषेण ग्रहणसंभवात्, योग्यस्य संनिकृष्टगृह्यमाणसंबन्धिनः संबन्धस्याग्रहणानुपपत्तेः, अन्यथा नित्यं तदग्रहापातात् । प्रथमाक्षसंनिपातजा बुद्धिर्विशिष्टविषया, बुद्धित्वात्, संप्रतिपन्नवत्, इत्याद्यपि चिन्त्यम् ॥&lt;/p&gt;&#xA;&lt;/details&gt;</description>
    </item>
    <item>
      <title>14 सविकल्पकनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/1_pratyaxaH/2/14_savikalpakanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/1_pratyaxaH/2/14_savikalpakanirUpaNam/</guid>
      <description>&lt;details open&gt;&lt;summary&gt;मूलम् - 1.2.6&lt;/summary&gt;&#xA;&lt;p&gt;॥ सविकल्पकनिरूपणम् ॥&lt;br&gt;&#xA;न च सविकल्पकं न प्रत्यक्षमिति वाच्यम्, साक्षात्काराबाधाद्यविशेषात् ॥&lt;br&gt;&#xA;सहकारिविशेषेण न वैजात्यं प्रसज्यते ।&lt;br&gt;&#xA;तज्जातीये तु यत्किंचिद्वैषम्यं संभवेदपि ॥&lt;br&gt;&#xA;यत्र दृश्येत वैजात्यं तथा तत्राभ्युपेयते ।&lt;br&gt;&#xA;तावता नैव सर्वत्र भवेदेतस्य कल्पनम् ॥&lt;br&gt;&#xA;केवलेन्द्रियजं चापि न किंचिज्ज्ञानमिष्यते ।&lt;br&gt;&#xA;सहकारिविशेषां हि विभिद्यन्ते प्रतीन्द्रियम् ॥&lt;br&gt;&#xA;अतः संस्कारसंभेदेऽप्यपरोक्षत्वयोगतः ।&lt;br&gt;&#xA;प्रत्यक्षत्वं विकल्पस्य न क्वचिद्विनिवर्तते ॥&lt;br&gt;&#xA;&amp;ldquo;निर्विकल्पकमेकजातीयेषु द्रव्येषु प्रथमपिण्डग्रहणम्&amp;rdquo; इत्यादिभाष्यं तु उदाहरणपरं योज्यम् । अत एव हि श्रीविष्णुचित्तैरुक्तम्- &amp;ldquo;संस्कारोद्बोधसहकृतेन्द्रियजन्यं ज्ञानं सविकल्पकम्, एकजातीयेषु प्रथमपिण्डग्रहणम् द्वितीयादिपिण्डग्रहणेषु प्रथमाक्षसंनिपातजं च ज्ञानं निर्विकल्पकम्&amp;rdquo; इति । अन्यत्र चोक्तम्- &amp;ldquo;केवलचक्षुरादीन्द्रियजन्यं निर्विकल्पकम्&amp;rdquo; इत्यादि ॥&lt;br&gt;&#xA;यत्तूक्तं तत्त्वरत्नाकरे -&lt;br&gt;&#xA;&amp;ldquo;विशेषणानां स्वायोगव्यावृत्तिरविकल्पके ।&lt;br&gt;&#xA;सविकल्पेऽन्ययोगस्य व्यावृत्तिः संज्ञिता तथा ॥&amp;rdquo; इति,&lt;br&gt;&#xA;तत्रापि संस्कारनिरपेक्षत्वसापेक्षत्वयोः प्रदर्शनपरत्वं ग्राह्यम् । प्रत्यक्षस्य चैवं विभागोऽभिहितः- &amp;ldquo;द्विविधं चैतत् प्रत्यक्षम्- अर्वाचीनमनर्वाचीनं च । युगपदशेषविषयसाक्षात्कारक्षममनर्वाचीनम् । तत् योगिमुक्तेश्वराणां प्रभावविशेषाधीनमुपपादयिष्यते&amp;rdquo; इत्यादि ॥&lt;br&gt;&#xA;अत एव कुदृष्टीनां सन्मात्रग्राहि प्रत्यक्षमित्यविलक्षजल्पितं निरस्तम् । क्रमयौगपद्यादिदूषणं तु भ्रान्तिविकल्पेऽपि समानम् । भ्रान्तिरूपोऽपि हि विकल्पः क्ष्ाणिकत्वान्न विरम्य व्यापर्तुमलम् । न च पूर्वज्ञानवार्तां जानाति । न च स्वयं धर्मिप्रतियोगिग्रहणाभावे भेदग्रहणं मन्यसे । तथापि यदि कल्पना भेदविशिष्टं युगपद्गृह्णाति, का प्रत्यक्षे सर्पमृतिः ? अतो धर्मिवद्योग्यत्वाज्जात्यादिरूपभेदोऽपि युगपद्ग्राह्येः । अभेद इव भेदोऽपि स्वरूपतः प्रतीतौ न प्रतियोगिसाकाङ्क्षः; भेदव्यवहारस्त्वभेदव्यवहारवत् तत्साकाङ्क्ष । अतः प्रथममेव भेदधीर्युक्ता । अत एव धर्मधर्मिणोर्धर्मिप्रतियोगिनोरन्येषां च प्रतीतावन्योन्याश्रयो निरस्तः । ततश्च व्युपत्तेस्तद्व्यवहारेऽपि न तत्प्रसङ्गः । भेदशब्देन व्यवहारस्य तु प्रतिसंबन्धिनिरूपिताकारे व्युत्पन्नत्वात् तदपेक्षा । भेदत्वं हि भेदानां प्रतियोगिना निरूप्यम्&lt;br&gt;&#xA;न तु जात्यादिलक्षणं स्वरूपम्; यद्ग्रहो यत्र यदारोपविरोधी, स हि तस्य तस्माद्भेदः; गोत्वादि च गृह्यमाणं स्वस्मिन् स्वाश्रये चाश्वत्वाद्यारोपं निरूणद्धीति स्वस्य स्वाश्रयस्य च स्वयमेव तस्माद्भेदः ॥&lt;br&gt;&#xA;अपि च प्रतियोगिसापेक्षत्वनिरपेक्षत्वलक्षणविरुद्धधर्माध्यासेन भेदात् स्वरूपभेदग्रहणैक्यां न संभवतीति वदन् भेददुषणार्थमेव भेदं साधयतीति स्ववचनविरोध इति ॥&lt;/p&gt;</description>
    </item>
    <item>
      <title>15 शाब्दापरोक्षनिरासः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/1_pratyaxaH/2/15_shAbdAparoxanirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/1_pratyaxaH/2/15_shAbdAparoxanirAsaH/</guid>
      <description>&lt;details open&gt;&lt;summary&gt;मूलम् - 1.2.7&lt;/summary&gt;&#xA;&lt;p&gt;॥ शाब्दापरोक्षनिरासः ॥&lt;br&gt;&#xA;शब्दजन्यमपि प्रत्यक्षमस्तीति त एव वर्णयन्ति; तदप्ययुक्तम्, व्याघातात् । न हि परोक्षजननस्वभावतया सिद्धा सामग्री विशेषाभावे क्वचित् स्वभावमतिपतेत् । न चैकजातीयसामग्रीतः प्रसूतं कार्यं विचित्रं स्यात्, एकयैवव सामग्र्या सर्वजातीयोत्पत्तिप्रसङ्गात् एकस्य कार्यस्य विरुद्धजातियोगप्रसङ्गाच्च । &amp;ldquo;दशमस्त्वमसि&amp;rdquo; इत्यादिदृष्टान्तेऽपि त्वमर्थमात्रं प्रत्यक्षम् । &amp;lsquo;दशमोऽहम्&amp;rsquo; इति प्रत्ययो हि नेन्द्रियस्वातन्त्र्येणोदेति, किंतु पुरुषवचनानुरोधेन । तन्मूलेऽपि चेत् प्रत्यक्षता, एवम् &amp;lsquo;धर्मवांस्त्वमसि&amp;rsquo; इति कार्तान्तिकोपदेशादौ &amp;lsquo;तादृशोऽहमस्मि&amp;rsquo; इति बोधे धर्मादेरपि प्रत्यक्षत्वप्रसङ्गः । ततश्चाप्रत्यक्षमिति जगति किंचिन्न स्यात्, प्रत्यक्षभूतं यत्किंचिदुद्दिश्य विशेषणतयैव सर्वस्य प्रत्यक्षत्वोपपत्तेः । पूर्वावगतदशमभावं तु पुरुषं प्रत्युपदेशे भाषराशिप्रविष्टमषीन्यायेन पूर्वापरापरोक्षणीनैरन्तर्येण मध्यवर्तिशब्दजन्यधियोऽपरोक्षत्वव्यवहारः कस्यचित् स्याद्वा न वा । अत एव तत्त्वमस्यादिशब्दः स्वविषयगोचरप्रत्यक्षज्ञानजनकः, स्वतोऽपरोक्षार्थगोचरत्वात् &amp;ldquo;दशमस्त्वमसि&amp;rdquo; &amp;ldquo;संवित् स्वप्रकाशा&amp;rdquo; इत्यादिवाक्यवत् इत्याद्यनुमानानि निरस्तानि, दश्ामत्वस्वप्रकाशत्वादिविशिष्टाकारेण दृष्टान्तेष्वपरोक्षज्ञानजननासिद्धेः । तथा विगीतः शब्दो न स्ववाच्यगोचरप्रत्यक्षधीजनकः, शब्दत्वात्, संप्रतिपन्नवत्, इत्याद्यपिप्रतिप्रयोक्तव्यम् । उपलम्भविरोधशाब्दप्रत्यक्षलक्षणसंकरादिप्रसङ्गोऽत्र विपक्षे बाधकः । नैवं पूर्वस्य, शब्दजन्यप्रत्यक्षमन्तरेणापि योगजादृष्टजनितसाक्षात्कारात् प्रणिधानविशेष्ाप्रसादितपरमात्मसंकल्पाद्वा निःश्रेयससिद्धेरिति ॥&lt;br&gt;&#xA;प्रत्यक्षं चिदचिन्मयं जगदिदं यस्येत्यनुश्रूयते&lt;br&gt;&#xA;यश्चानन्यधियामनन्तविभवः प्रत्यक्षतामश्नुते ।&lt;br&gt;&#xA;यश्चैको युगपत्सदा स्वत इदं विश्वं दरीदृश्यते&lt;br&gt;&#xA;प्राज्ञं तं प्रतिपन्नमोक्षणविधादक्षं दिदृक्षेमहि ॥&lt;br&gt;&#xA;इति&lt;br&gt;&#xA;श्रीकवितार्किकसिंहस्य सर्वतन्त्रस्वतन्त्रस्य&lt;br&gt;&#xA;श्रीमद्वेङ्कटनाथस्य वेदान्ताचार्यस्य कृतिषु&lt;br&gt;&#xA;न्यायपरिशुद्धौ प्रत्यक्षाध्याये&lt;br&gt;&#xA;द्वितीयमाह्निकम् ॥&lt;br&gt;&#xA;समाप्तश्च प्रत्यक्षाध्यायः ॥&lt;/p&gt;</description>
    </item>
  </channel>
</rss>
