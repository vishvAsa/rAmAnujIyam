<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/</link>
    <description>Recent content in &#43;२ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/index.xml" rel="self" type="application/rss+xml" />
    <item>
      <title>02 प्रमाणसंख्या</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/02_pramANasaMkhyA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/02_pramANasaMkhyA/</guid>
      <description>&lt;details open&gt;&lt;summary&gt;मूलम् - 4.2.1&lt;/summary&gt;&#xA;&lt;p&gt;॥ द्वितीयमाह्निकम् ॥&lt;br&gt;&#xA;न्या. प. श. 51&lt;br&gt;&#xA;एवं तावद्विवेचितं प्रमाणम् । चार्वाकास्तु प्रत्यक्षमेकं प्रमाणमित्याहुः । तेष्वेव केचित् अनुमानस्य प्रत्यक्षेन्तर्भावमिच्छन्ति; केचित्तु अप्रामाण्यम्; प्रत्यक्षमनुमानं च काणादाः सौगताश्च । तत्र पूर्वे शब्दस्यानुमानेन्तर्भावमाहुः; परे तु केचित् अन्तर्भावम्; केचिदप्रामाण्यम्; ते चागमं च सांख्याः, भूषणमतानुवर्तिनश्च । तत्र वेदस्यानादित्वं पूर्वे परिजगृहुः; उत्तरे त्वीश्वरसृष्टताम्; तानि च स्मृतिं च वैशेषिकैकदेशिनोस्मत्सिद्धान्तैकदेशिनश्च; तान्येव सार्थापत्तिकानि प्राभाकराः; अनुपलब्धिषष्ठानि तान्येव तौतातिताः, तत्प्रलोभनरुचयो मायावादिनश्च; तान्येव संभवतिह्ययुक्तानि पुराणशरणाः । अद्यतनप्रमाणपरिग्रहोपलम्भप्रक्रियेयम् । अनन्ते पूर्वापरकाले कः किमङ्गीकुर्यात्, किं वा बहिष्कुर्यात्, इति को जानात्यन्यत्र कल्पसाक्षात्कारिणस्तस्मादेकस्माद्देवात् । इह च न्यूनवादिनस्तदवसरे निरस्ताः । अधिकतया पराभिमतानां तु अर्न्तभावो वक्तव्यः । तत्र यथा प्रत्यभिज्ञादीनां प्रत्यक्षादिष्वेव निवेश इष्यते, एवमन्येषामपि ।&lt;/p&gt;</description>
    </item>
    <item>
      <title>03 प्रत्यभिज्ञा</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/03_pratyabhijnA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/03_pratyabhijnA/</guid>
      <description>&lt;details open&gt;&lt;summary&gt;मूलम् - 4.2.2&lt;/summary&gt;&#xA;&lt;p&gt;प्रत्यभिज्ञा तावत् ग्रहणात्मिकैवेत्येके; तथाहि- &amp;ldquo;प्रत्यभिज्ञायामपि स्मृतिरनुभव इत्यंशभेदोस्ति चेत्&amp;rdquo; इत्याशङ्क्य प्रत्युक्तं श्रीविष्णुचित्तैः- &amp;ldquo;यदि विषयभेदः, तदा अंशभेदः संभवेत्; ऐक्यमेव हि निरंशं प्रत्यभिज्ञाप्रत्यक्षविषयः । कथं संस्कारः अपरोक्षधीजनकः इति चेत्, न, चक्षुरादीन्द्रियसहकृतस्य संस्कारस्य ज्ञातुरैक्यात् तदिदमित्यपरोक्षधीहेतुत्वोपपत्तेः ।&lt;br&gt;&#xA;अपरोक्षार्थैक्यसाधिका ।&lt;br&gt;&#xA;सा प्रत्यभिज्ञा सोयं वै पुमानित्येवमात्िमका ।&lt;br&gt;&#xA;संस्कारमात्रजन्यत्वान्न स्मृतिर्मानमेव तत् ॥&amp;rdquo; इति ।&lt;br&gt;&#xA;दीपे च &amp;lsquo;अनुस्मृतेश्च&amp;rsquo; इति सूत्रे भाषितम्- &amp;ldquo;प्रत्यभिज्ञानाच्च न पटादेः क्षणिकत्वम्; तदेवेदमिति प्रत्यभिज्ञायते; प्रत्यभिज्ञा हि नामातीतवर्तमानकालवर्त्येकवस्तुविषयमेकं प्रत्यक्षज्ञानम् । तस्य कालद्वयसम्बन्धाविशिष्टमेकमेव वस्तु विषयः । न च तदित्यंशः स्मरणम्, इदमंशश्च ग्रहणम्, अतीतसम्बन्धिनीन्द्रियसंप्रयोगाभावात् इति वाच्यम्, तदिदमिति सामानाधिकरण्येन ग्रहणस्यैकत्वस्फुरणात् । पूर्वानुभवजनितसंस्कारसचिवेन्द्रियसंप्रयोगयुक्तस्य पुरुषस्य तथा ग्रहणमुपपद्यत एव; अन्वयव्यतिरेकाधीनं हि सर्वत्र सामग्रीपरिकल्पनम्&amp;rdquo; इति । अन्ये तु अत्र धीभेदबाद्ध्यपरिहारौ मत्वा तदिदमंशयोस्तदंशे संस्कारान्वयव्यतिरेकानुविधानदर्शनात् परोक्षरूपतया इदमंशे च पत्यक्षरूपतया चोभयात्मकत्वमाहुः । तन्मते संस्काराधीनप्रकाशा स्मृतिरिति लक्षणम्, अपरोक्षज्ञानं प्रत्यक्षम्, उभयलक्षणयोगात् प्रत्यभिज्ञायामुभयात्मकत्वम्, इति । अभ्युपगन्तव्यं चास्मत्सिद्धान्तिभिः सर्वैः प्रत्यक्षेतरज्ञानानां परोक्षापरोक्षरूपत्वम्, स्वयंप्रकाशत्वात्, सर्वज्ञानानां वे़द्येतरांशापेक्षया च प्रत्यक्षत्वात् । उक्तं चेदं श्रीविष्णुचित्तैरपि - &amp;ldquo;स्वप्रकाशकं विषयप्रकाशकं चैकमेव ज्ञानम्; तत्र स्मृत्रिरनुभूतिरिति कुतो भेदः ?&amp;rdquo; इति परिचो़द्य, &amp;ldquo;प्रकाशमानभेदात्, इति ब्रूमः; यथा- गौरयमित्येकस्मिन्नेव ज्ञाने प्रकारिप्रकारविषयभेदेन ज्ञानांशभेदः; यथा- गौरयमित्येकस्मिन्नेव ज्ञाने प्रकारिप्रकारविषयभेदेन ज्ञानांशभेदः; यथा च घटपटावित्येकस्मिन्नेव ज्ञानेंशभेदः; यथा वा पराभ्युपगतभ्रमज्ञानेष्वधिष्ठानांशे प्रामाण्यम्, इतरत्राप्रामाण्यं च&amp;rdquo; इति परिहारात्; तथा &amp;ldquo;स्मृतेः स्वप्रकाशांशोपि संस्कारमात्रज एव, इन्द्रियादिप्रतिनियतकारणान्तराभावात्&amp;rdquo; इति परिचोद्य &amp;ldquo;नैवम्, ज्ञानानां प्रकाशमानत्वस्य स्वाभाविकत्वात्&amp;rdquo; इति परिहाराच्च । तस्मात् सर्वत्र विषयापेक्षयैव अपरोक्षत्वानुमितित्वस्मृतित्वादिविभागः । जातिसंकरासंकरादि तु दर्शनादर्शनाभ्यां व्यवस्थाप्यम्, औपाधिकसंकरादिवच्च । तदेवमुभयात्मकत्वोपपत्तेः प्रत्यभिज्ञाप्युभयात्मिका इति ॥&lt;br&gt;&#xA;न्या. प. श. 52&lt;br&gt;&#xA;प्रत्यभिज्ञाप्यभिज्ञावत् त्रिधा चाक्षादिभेदतः ।&lt;br&gt;&#xA;तत्तत्संस्कारसंभेदमूलत्वान्नवधा भवेत् ॥&lt;br&gt;&#xA;प्रत्यक्षतोक्तिर्दीपादौ प्रदर्शनपरेष्यताम् ।&lt;br&gt;&#xA;न हि लिङ्गादिभिः सोयमिति ज्ञानं न जायते ॥&lt;br&gt;&#xA;शब्दजं प्रत्यभिज्ञानमुपजीव्य प्रवर्तते ।&lt;br&gt;&#xA;शाखान्तराधिकरणन्यायश्च क्रतुविद्ययोः ॥&lt;br&gt;&#xA;दीपादिष्विव सर्वत्र बाधकादेरसंभवात् ।&lt;br&gt;&#xA;विगीतं प्रत्यभिज्ञानं प्रमाणं सविकल्पवत् ॥&lt;br&gt;&#xA;करणाकरणादीनां कालभेदाद्युपाधितः ।&lt;br&gt;&#xA;अविरोधान्न बीजादौ शक्यते भेदकल्पनम् ॥&lt;br&gt;&#xA;अन्यथा देशभेदेन करणाकरणादिभिः ।&lt;br&gt;&#xA;एकं जगति नैव स्यादिति स्यात् सर्वशून्यता ॥&lt;br&gt;&#xA;तस्माद् विरुद्धसंस्पृष्टविषयप्रत्यभिज्ञया ।&lt;br&gt;&#xA;स्थिरत्वमात्मनां सिद्धं बाह्यानामपि वास्तवम् ॥&lt;/p&gt;</description>
    </item>
    <item>
      <title>04 प्रतिसन्धानम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/04_pratisandhAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/04_pratisandhAnam/</guid>
      <description>&lt;details open&gt;&lt;summary&gt;मूलम् - 4.2.3&lt;/summary&gt;&#xA;&lt;p&gt;प्रतिसन्धानमप्यात्मगोचरं प्रत्यभिज्ञाविशेष एव; योहमद्राक्षं स एव स्पृशामि, इत्येवमादिरूपत्वात् । प्रतिसन्धिरर्थद्वयविषयैकबुद्धिरित्येके । तत्रापि पृथगनुभूतानेकार्थगोचरैककर्तृकैकबुद्धिरिति पूरणीयम्, इति ।&lt;/p&gt;&#xA;&lt;/details&gt;</description>
    </item>
    <item>
      <title>05 संवादः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/05_saMvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/05_saMvAdaH/</guid>
      <description>&lt;details open&gt;&lt;summary&gt;मूलम् - 4.2.4&lt;/summary&gt;&#xA;&lt;p&gt;संवादो नाम ज्ञानजात्यन्तरम्, इति केचित्; तदयुक्तम्, संख्यान्तरासंभवात् । यत्तु वरदविष्णुमिश्रैरुक्तम्- &amp;ldquo;गृहीतार्थविषयं शब्दकारणकं ज्ञानं संवादः&amp;rdquo; इति, तदपि शाब्दावान्तरभेदे संज्ञाविशेषनिवेशमात्रपरम्; &amp;ldquo;न हि गृहीतार्थविषयत्वे शब्दशक्तिप्रसूतत्वमपैति; गृहीतमात्रगोचरप्रमाणान्तरेपि तदन्यत्वप्रसङ्गात्; भवति हि पर्वतोयमग्निमानिति शब्दश्रवणानन्तरं धूमं परामृशतोपि तादृशी बुद्धिः । तथा द्वितीययोगिप्रत्यक्षादावपि द्रष्टव्यम् । अनपेक्षितत्वादिकमपि श्रुतविष्ायानुमानादौ समम् । न चापेक्षायुक्तं प्रामाण्यं भेदोभेदो वा, तृणादिप्रत्यक्षस्यापि तथा प्रसङ्गात्&amp;rdquo; इत्युक्तम् । किमर्थं तर्हि वेदानां वेदान्तानां चाप्राप्तविषयत्वं समर्थ्यते ? इति चेत्, अतथाप्राप्तौ साक्षादप्रामाण्यप्रसङ्गात्; तथाप्राप्तावपि अनपेक्षिततया प्रेक्षावद्भिर्निरर्थकप्रयासभीरुभिस्त्याज्यत्वापातेन फलतोप्रामाण्यप्रसङ्गात्, इति पश्य ॥&lt;/p&gt;</description>
    </item>
    <item>
      <title>06 उपमानम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/06_upamAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/06_upamAnam/</guid>
      <description>&lt;details open&gt;&lt;summary&gt;मूलम् - 4.2.5&lt;/summary&gt;&#xA;&lt;p&gt;उपमानमपि यदि गृह्यमाणपदार्थगतसादृश्यविज्ञानात् स्मर्यमाणपदार्थगतसादृश्यविज्ञानम्, तदा स्मृतिः, तत्तद्वस्तुसंस्थानविशेषाद्यतिरिक्तस्य सादृश्यस्याभावात्, तस्य च पूर्वदृष्टत्वात्, स्मर्यमाणत्वाच्च । व्यवहारोप्यस्त्वपूर्वः तत्तद्व्यवहारवत् प्रतिसम्बन्धविशेषपरामर्शोपाधिकः । यद्वा यो यत्सदृशः, स तद्गतसादृश्यप्रतियोगी; यथा-मिथः स्वहस्तौ, इति व्याप्तिसिद्धौ गौरेतत्सदृशः, एतद्गतसादृश्यप्रतियोगित्वात्, इत्यनुमानात् स्मर्यमाणगतसादृश्यासिद्धिः; अन्यथा गृह्यमाणगतवैसादृश्यज्ञानात् स्मर्यमाणगतवैसादृश्यप्रतीतिरपि मानान्तरं स्यात् । सा चेत् अर्थापत्तिः, सादृश्यधीरपि तथा किं न स्यात् ? इति । अथवा युगपदेव तत्सदृशोयमिति प्रत्ययेनैवोभयवृत्तिसादृश्यस्फुरणान्न तद्धेतुकम्, अन्यथा पृथगनुभूतयोस्तदानीमप्रतीतसादृश्ययोः परस्ताद्युगपत् स्मर्यमाणयोर्युगपदेव प्रतीयमानसादृययोः को निर्वाहः ?, तत्रापि वा प्रमाणान्तरं कल्प्यते ? । यथा गौः तथा गवयः, गोवद् द्विशफो न भवत्यश्वः, दीर्घग्रीवः प्रलम्बोष्ठो विकटाकृतिः पशुः क्रमेलकः, इति तु साधर्म्यवैधर्म्यधर्म्यमात्रविषयम् । त्रिविधमप्यतिदेशवाक्यमागम एव । यत्तु&amp;ndash; &amp;ldquo;श्रुतातिदेशवाक्यस्य गवयादावतिदेशवाक्यार्थप्रत्यभिज्ञानमुपमानम्, तच्च व्युत्पत्तिफलकम्&amp;rdquo; इति, तदप्यनुपपननम्, प्रागेव व्युत्पत्तिसिद्धेः । यत्तु-&lt;br&gt;&#xA;&amp;ldquo;सादृश्यस्य निमित्तत्त्वान्निमित्तस्याप्रतीतितः ।&lt;br&gt;&#xA;समयो दुर्ग्रहः पूर्वं शब्देनानुमयापि वा ॥&amp;rdquo; इति,&lt;br&gt;&#xA;तत्र निमित्तस्याप्रतीतितः, इति त्वसिद्धम्, गवयत्वादेरेव जातिविशेषस्य गोसादृश्याकारोपलक्षितस्य प्रथममेव वाक्यार्थतया प्रतीतिः; गोसादृश्याकारोपलक्षितस्य प्रथममेव वाक्यार्थतया प्रतीतिः; गोसादृश्योपलक्षितः कश्चिद् व्यक्तिविशेषो गवय इति हि प्रतीतिः । पश्चात् प्रत्यक्षितगवयस्य तद्वैशद्यमात्रमेव; उक्तं च श्रीविष्णुचित्तेः- &amp;ldquo;गोसदृशो गवयः इति गोसादृश्यैकाधिकरणं सामान्यं वाच्यमिति व्युत्पन्नम्, प्रथमं वाक्यार्थतया प्रतीतेः । गोसादृश्योपलक्षितस्यानिर्णये पश्चादप्यनिर्णयः । अन्यथानिर्णये तथा पश्चादपि । ततो वाक्यश्रवणवेलायामेव निर्णितम्&amp;rdquo; इति । एवं चानभ्युपगमे कथमिन्र्दादिशब्दव्युत्पत्तिः ?; न ह्यत्र निमित्तभूतसंस्थानविशेषादिदृष्टिः । न च नित्यं तत्राव्युत्पत्तिः, तदर्थविशिष्टवाक्यार्थबोधापातात् । एवं नित्यातीन्द्रियविषयसंस्कारादिशब्दानामपि नित्यमव्युत्पत्तिरेव स्यात् । तत्र चेत् कथंचिन्निर्वाहः, तथात्रापि । तत् सिद्धं नोपमानमतिरिक्तम्, इति । 4.2.6&lt;br&gt;&#xA;अर्थापत्तिस्त्वनुमानमेव; तथाहि-अनुपपद्यमानदर्शनादुपपादककल्पनं नाम व्याप्याद्व्यापकज्ञानम्, अव्याप्यस्य तेन विनानुपपद्यमानत्वाभावात्, अव्यापकस्य च तदुपपादकत्वायोगात्, इति । प्रमाणद्वयविरोधे सति विषयव्यवस्थापनमर्थापत्तिः, इत्यपि न वाच्यम्, प्रमाणयोः सतोर्विरोधाभावात्, विरुद्धयोरपि प्रामाण्यायोगात् । ननु देवदत्तस्य जीवने कुतश्चित् प्रमाणात् प्रमिते, जीवता क्वचित् स्थातव्यम्, इत्यविशेषेण देशसामान्यसम्बन्धावगतौ गृहमप्यास्कन्दन्त्यां सत्यां प्रत्यक्षे च गृहे तदभावं प्रतिपादयति स्पष्टो विरोधः, अतस्तच्छान्यै बहिर्भावकल्पनमर्थापत्तिः, इति; मैवम्, क्वचिदिति विदितस्य जीवनस्य नियमाभावात्, बहिर्विद्यमानतासंदेहे निश्चयरूपेण गृहाभावप्रत्यक्षेण प्रतिस्पर्धितुमसामर्थ्यात् । न च विरुद्धविषययोर्वास्तवं कुत्रापि समबलत्वं समस्ति;&lt;br&gt;&#xA;उभयाप्रामाण्ये तु कथंचित् स्यात् । आभिमानिकबलसाम्येपि तथैव । यदा वैषम्यग्रहः, तदा तत एव बलाबलसिद्धौ किमर्थापत्त्या साध्यम् ? । अतः केवलनिरवकाशविरोधिविशेष्ासन्निधौ सति सावकाशं सामान्यं संकोचयितव्यमिति व्यवस्था स्यात् । सापि च तथैव व्याप्तेः, इत्यनुमानफलमेव; अन्यथा विरोधिविषयत्याग इवाविरोधिविशेषपर्यवसानादावपि मानान्तरकॢप्तिः किं न स्यात् ? । एवमनभ्युपगमे च धूमानुमानादावप्यर्थापत्तित्वप्रसङ्गः । अग्निं विनानुपपद्यमानत्वस्वय लिङ्गप्रत्यक्षरूपप्रमाणद्वयविरोधस्य च वक्तुं शक्यत्वात् । धूमो हि कारणभूतं वह्निमाक्षिपति, प्रतिक्षिपति तु प्रत्यक्षम्, इति विरोधे पर्वतार्वाग्भागे वह्निरिति व्यवस्थाकल्पनस्यार्थापत्तित्वं स्यात् । व्याप्तिनिरूपणमन्तरेण गमकता गमकस्यैव धर्मान्तरयोगितया गम्यते इत्यादिभेदास्त्वाशामात्रकल्पिताः, इति । उक्तं च श्रीविष्णुत्तित्तैः- &amp;ldquo;अर्थापत्तिरनुमानम्&amp;rdquo; इत्यादि । केचित्तु केवलव्यतिरेकिणि अर्थापत्तिसंज्ञां निवेशयन्ति । तस्य प्रागेव निरासान्न प्रमाणवर्गानुप्रवेशः । अनुप्रवेशेपि वा न पृथक्त्वम् ॥&lt;br&gt;&#xA;न्या. प. श. 55&lt;br&gt;&#xA;यत्तु आगमप्रामाण्ये &amp;ldquo;अनुभवश्चेन्द्रियलिङ्गशब्दसदृशान्यथानुपपद्यमानार्थपूर्वकः&amp;rdquo; इत्यादिषु उपमानार्थापत्तिपरिग्रहः प्रतिभाति, तदपि पूर्वपक्षप्रदेशगतत्वान्न सिद्धान्तत्वाय कल्पते । 4.2.7&lt;br&gt;&#xA;अभावस्त्वस्मन्मते भावान्तरात्मा । स चाक्षादिभिर्यथासंभवं सिध्यति । अभावात्मना तु ग्रहणेपि प्रतियोगिस्मरणादिसहकारिसहितानि तान्येव प्रमाणनीति न तदतिरिक्तकल्पनावकाशः । अतएव हि प्रागर्तजाभावादिविज्ञानमपि निर्व्यूढम्; दृष्ट एव हि देशकालादिसंसर्गादिविशेषः पश्चात् प्रतियोगिस्मरणादिमतः पुरुषस्य तदभावात्मना धियमधिरोहति, स्मर्तव्यस्य स्मरणाभावाद्वा; तत्र तदभावानुमानम् । एवमतिरिक्ताभावपक्षेपि निर्मूला प्रमाणान्तरकॢप्तिः; सघटं भूतलमितिवत् अघटं भूतलमित्यपि ह्यपरोक्षा प्रतीतिः; न चाधिकरणग्रहणोपक्षीणमिन्द्रियम्, गुणादिष्वपि प्रसङ्गात्; अतिरेकवदनतिरेकेप्यज्ञातकरणत्वादीन्यनुमानानि च सुलभानीति । 4.2.8&lt;br&gt;&#xA;संभवोप्यनुमानमेव, सहस्रे शतं संभवति इत्यादेः&lt;br&gt;&#xA;पूर्वानुभूसहस्रगतव्याप्तिबोधनत्वात्, संभवति क्षत्रिये शैर्यमित्यादेः संदेहात्मकत्वेनाप्रमाणत्वात् । अविरोधनिश्चयरूपत्वेपि तदविरोधनिश्चायकप्रमाणान्तरे विश्रमः ।&lt;/p&gt;</description>
    </item>
    <item>
      <title>07 अर्थापत्तिः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/07_arthApattiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/07_arthApattiH/</guid>
      <description>&lt;details open&gt;&lt;summary&gt;मूलम् - 4.2.6&lt;/summary&gt;&#xA;&lt;/details&gt;</description>
    </item>
    <item>
      <title>08 अभावः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/08_abhAvaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/08_abhAvaH/</guid>
      <description>&lt;details open&gt;&lt;summary&gt;मूलम् - 4.2.7&lt;/summary&gt;&#xA;&lt;/details&gt;</description>
    </item>
    <item>
      <title>09 संभवः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/09_saMbhavaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/09_saMbhavaH/</guid>
      <description>&lt;details open&gt;&lt;summary&gt;मूलम् - 4.2.8&lt;/summary&gt;&#xA;&lt;/details&gt;</description>
    </item>
    <item>
      <title>10 ऐतिह्यम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/10_aitihyam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/10_aitihyam/</guid>
      <description>&lt;details open&gt;&lt;summary&gt;मूलम् - 4.2.9&lt;/summary&gt;&#xA;&lt;p&gt;ऐतिह्यं तु प्रमाणमूलं चेदागमः; तदाभासमूलं चेत् तदाभासः ।&lt;/p&gt;&#xA;&lt;/details&gt;</description>
    </item>
    <item>
      <title>11 चेष्टादि</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/11_cheShTAdi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/11_cheShTAdi/</guid>
      <description>&lt;details open&gt;&lt;summary&gt;मूलम् - 4.2.10&lt;/summary&gt;&#xA;&lt;p&gt;एवं चेष्टालिप्यक्षरादिकमप्यभिप्रायवर्णविशेषाद्यविनाभूतमनुमानमेव । चेष्टायां वरदनारायणभट्टारकैरेवमुक्तम्-&lt;br&gt;&#xA;&amp;ldquo;शब्दस्य व्यवहारस्यानुकारश्चेष्टयापि हि ।&lt;br&gt;&#xA;क्रियते शाब्दविज्ञानयोगिनां स्वार्थबोधिका ॥&lt;br&gt;&#xA;अनादिव्यवहारेषु चेष्टा विज्ञातशक्तिकाः ।&lt;br&gt;&#xA;बोधिकाः स्युर्यथाध्यक्षमिति चेद् भवतो मतम् ॥&lt;br&gt;&#xA;चेष्टा गिरो वा स्वीकार्याः परप्रत्यायनाय हि ।&lt;br&gt;&#xA;अनादयो गिरामेवानादिता ज्यायसी तदा ॥&lt;br&gt;&#xA;चेष्टा सामयिकी शाब्दव्यवहारानुसारिणी ।&lt;br&gt;&#xA;अस्यैवं बोधिकेत्येवं भरताद्यागमे स्थिता ॥&lt;br&gt;&#xA;दृश्यतेनादिराम्नायोस्मर्यमाणप्रणेतृकः ।&amp;rdquo;&lt;br&gt;&#xA;इत्यादि । तत्त्वरत्नाकरे त्वेवमुक्तम्- &amp;ldquo;व्युत्पन्नबोध्यबोधकनियमं चेत् चेष्टितं शाब्दम् । अनियतमपि सहदृष्ट्या स्मारकमिति न पृथगेष्टव्यम् इति । लिप्यक्षरेषु तु अयं गकारः अयं घकारः इति वर्णात्मना ज्ञानमप्रमाणमेव । एतेन चिह्नेनेदमक्षरं जानीहीत्यभिप्रायेण लिप्यक्षरसंबन्धग्राहकाणां प्रवृत्तिः । ततश्च व्याप्तिसिद्धिः । एषा लिपिरेतद्वर्णविशेषाभिप्रायपूर्विका, भ्रमादिरहितवर्णाभिप्रायवत्पुरुषलिखितैतल्लिपित्वात्, संप्रतिपन्नव्युत्पत्तिकाललिपिवत्, इत्यादिरूपः प्रयोगो द्रष्टव्यः ।&lt;/p&gt;</description>
    </item>
    <item>
      <title>12 प्रतिभा</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/12_pratibhA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/sarva-prastutiH/4_smRtiH/2/12_pratibhA/</guid>
      <description>&lt;details open&gt;&lt;summary&gt;मूलम् - 4.2.11&lt;/summary&gt;&#xA;&lt;p&gt;यत्तु प्रतिभायामुक्तं तत्त्वरत्नाकरे-&lt;br&gt;&#xA;&amp;ldquo;ननु च प्रतिभा काचिद् यथार्था मानमिष्यताम् ।&lt;br&gt;&#xA;बाह्यार्थनैरपेक्ष्येण बाह्यज्ञानक्षमास्तु सा ॥&lt;br&gt;&#xA;विशिष्टकालपुरुषाद्यपेक्षोत्कर्षसंभवा ।&lt;br&gt;&#xA;सत्यं, कालादिभेदस्तु दुर्विवेचोस्मदादिभिः ॥&lt;br&gt;&#xA;सन्नप्यसौ व्यवहृतौ नोपयोगीत्युपेक्ष्यते ।&lt;br&gt;&#xA;प्रतिभायाः फलं दृष्टं यदा प्रामाण्यनिश्चयः ॥&lt;br&gt;&#xA;तदन्यतः कृतार्थत्वात् प्रेक्ष्यते न परीक्षकैः ।&lt;br&gt;&#xA;पुण्येषु पुरुषेष्वेषा भूयिष्ठं सत्यदर्शिनी ॥&lt;br&gt;&#xA;तस्मात् पतञ्जलिः प्राह प्रतिभा चेति तां प्रमाम् ॥&amp;rdquo;&lt;br&gt;&#xA;इति, तदपि प्रागुक्तयोगिप्रत्यक्षविशेषविषयमेव । नन्वेवं, तदपि प्रमाणत्रित्वं चतुष्ट्वं वानुपपन्नम्, प्रत्यक्षपरोक्षरूपेण द्वित्वस्यैव युक्तत्वात्, इति चेन्न, अतिप्रसङ्गात् । तथाहि-&lt;br&gt;&#xA;बहुष्वेकैकमुद्धृत्य तदन्येष्वैकराश्यतः ।&lt;br&gt;&#xA;द्वैधक्लृप्तौ घदादावप्येवमेव प्रसज्यते ॥&lt;br&gt;&#xA;अनुमाननुमानत्वशब्दाशब्दविभागतः ।&lt;br&gt;&#xA;प्रमाणद्वित्वमेवं ते वद किं वान रोचते ॥&lt;br&gt;&#xA;प्रत्यक्षस्य तदन्याभ्यां वैजात्यग्रहणाद्यदि ।&lt;br&gt;&#xA;तयोरपि स्वेतराभ्यां वैजात्यं स्फुटमेव नः ॥&lt;br&gt;&#xA;अतोक्षलिङ्गशब्दाख्यासाधारणनिदानतः ।&lt;br&gt;&#xA;उपलक्ष्यं प्रमात्रित्वं चतुष्ट्वं वापि संस्मृतेः ॥&lt;br&gt;&#xA;स्पष्टमस्पष्टमिति च जैना यद् द्वैधमूचिरे ।&lt;br&gt;&#xA;तत्प्रत्यक्षपरोक्षत्वविभागान्न विशिष्यते ॥&lt;br&gt;&#xA;अतो न तावति द्वैधे साधिते विवदामहे ।&lt;br&gt;&#xA;परोक्षस्यैकमानत्वं दुर्वचं भेदसाधनात् ॥&lt;br&gt;&#xA;नन्वध्यक्षेपि भेदोस्ति बाह्यान्तरविभागतः ।&lt;br&gt;&#xA;दिव्यादिव्यतया चक्षुःश्रोत्रादिभिदयापि च ॥&lt;br&gt;&#xA;तद्वत् परोक्षस्यैकस्य प्रमाणस्य विभागतः ।&lt;br&gt;&#xA;अनुमानागमभिदा कथं नाभ्युपगम्यते ॥&lt;br&gt;&#xA;दत्तोत्तरमिदं किंचिद् दृष्टमेतच्छ्रुतं त्विदम् ।&lt;br&gt;&#xA;एतत्त्वनुमितं चेति लोकोक्तिरिह साक्षिणी ॥&lt;br&gt;&#xA;यतः कुतश्चिद् वैधर्म्यं साधर्म्यमपि केनचित् ।&lt;br&gt;&#xA;सर्वत्र सुलभं काममिहापि परिगृह्यते ॥&lt;br&gt;&#xA;अतः स्मृत्यनुभूत्याख्याविभागादपि नोचितम् ।&lt;br&gt;&#xA;प्रमाणद्वित्वमित्येवं प्रागुक्तैव सुपद्धतिः ॥&lt;br&gt;&#xA;त्रिविधोनुभवश्चैव तन्मूला च तथा स्मृतिः ।&lt;br&gt;&#xA;इति षोढा विभागे तु न विमन्यामहे वयम् ॥&lt;br&gt;&#xA;अनुभूतिविभागेन तन्मूलायाः स्मृतेरपि ।&lt;br&gt;&#xA;विभागस्य गतार्थत्वादैकराश्यमुदाहृतम् ॥&lt;br&gt;&#xA;अतो हि तस्यास्तन्मूलेष्वन्तर्भावविवक्षया ।&lt;br&gt;&#xA;प्रमाणवर्गं त्रित्वेन प्राञ्चः केचिद्विविञ्चते ॥&lt;br&gt;&#xA;एवमन्यदपि चिन्त्यम्, इति ॥&lt;br&gt;&#xA;ननु अनेनन किं प्रमाणचिन्ताक्लेशेन ? अविमृश्यापि प्रमाणवर्गमुपलम्भान्वयव्यतिरेकादिवशात् पश्वादीनामिव मनुष्यादीनामपि लौकिकेष्वर्थेषु प्रवृत्तिनिवृत्तितत्प्रयोजनादिकं निरुपद्रवं सिध्यति । अलौकिकेष्वपि तत्तद्विधायकैस्तदनुग्राहकैश्च कल्पसूत्रादिभिश्चरितार्थधियां किमनेन पिष्टपेषणादिकल्पेन वृथा विमर्शेनेति चेत्,&lt;br&gt;&#xA;मैवम्;&lt;br&gt;&#xA;अवकाशोपरोधाय तत्त्वोपप्लवमिच्छताम् ।&lt;br&gt;&#xA;अविपर्याससिद्ध्यै च विशोध्या मानयद्धतिः ॥&lt;br&gt;&#xA;प्रतिसंधाय च फनलं प्रारम्भाह्निकदर्शितम् ।&lt;br&gt;&#xA;साध्यप्रमेयसंशुद्ध्यै साङ्गे माने परिश्रमः ॥&lt;br&gt;&#xA;प्रत्यक्षितसमस्तार्थैर्योगीन्द्रैनरपि लङ्घ्यते ।&lt;br&gt;&#xA;प्रमाणप्लवमालम्ब्य तत्त्वविप्लवसागरः ॥&lt;br&gt;&#xA;तस्मादुक्तरीत्या शुद्धिः कर्तव्येति ।&lt;br&gt;&#xA;शुद्धान्यायनिषेविता श्रुतिशिरःशुद्धान्तसिद्धान्तिनी&lt;br&gt;&#xA;भद्राणां प्रतिपादनाय भजतु प्रत्यक्षतामक्षताम् ।&lt;br&gt;&#xA;पत्यौ नित्यरसे समं करुणया पातिव्रतीं बिभ्रती&lt;br&gt;&#xA;सर्वग्रन्थिविमोचनी भगवती सा मे समीची कृतिः ॥&lt;br&gt;&#xA;इति&lt;br&gt;&#xA;श्रीकवितार्किकसिंहस्य सर्वतन्त्रस्वतन्त्रस्य श्रीमद्वेङ्कटनाथस्य&lt;br&gt;&#xA;वेदान्ताचार्यस्य कृतिषु न्यायपरिशुद्धौ स्मृत्यध्याये&lt;br&gt;&#xA;॥ द्वितीयमाह्निकम् ॥&lt;br&gt;&#xA;समाप्तश्च चतुर्थोध्यायः ॥&lt;/p&gt;</description>
    </item>
  </channel>
</rss>
