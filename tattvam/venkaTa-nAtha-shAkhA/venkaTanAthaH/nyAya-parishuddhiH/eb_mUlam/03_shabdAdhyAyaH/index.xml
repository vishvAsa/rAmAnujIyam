<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>०२ शब्दाध्यायः on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/eb_mUlam/03_shabdAdhyAyaH/</link>
    <description>Recent content in ०२ शब्दाध्यायः on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/eb_mUlam/03_shabdAdhyAyaH/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/eb_mUlam/03_shabdAdhyAyaH/1/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/eb_mUlam/03_shabdAdhyAyaH/1/</guid>
      <description>&lt;p&gt;अथ शब्दाध्यायः ॥&lt;/p&gt;&#xA;&lt;p&gt;१ अथानुमोदयं स्मृत्या हेतुत्वेनापि संस्थित्म् ।&lt;br&gt;&#xA;मध्ये तयोरिहेतदानीं मानं शब्दं प्रचक्ष्महे ॥&lt;/p&gt;&#xA;&lt;p&gt;अनाप्तानुक्तवाक्यजनितं तदर्थविज्ञानं तत् प्रमाणम्; कारणदोषबाधकादर्शनात् ।&lt;br&gt;&#xA;नचानाप्तोक्तवाक्यं प्रमाणम्, कारणदोषबाधकदर्शनात्, न च वाक्यत्वादिभिर्बाधः; स्ववचनविरोधात् ।&lt;br&gt;&#xA;यदि बाधकोपन्यासवाक्यमयथार्थम्, तदा कथं बाधः ।&lt;br&gt;&#xA;अथ यथार्थम्, तस्यापि पक्षीकारे तद्बाधः ।&lt;br&gt;&#xA;बहिष्कारे तेनैवानैकान्त्यम् ।&lt;br&gt;&#xA;न चातिप्रसङ्गः; भ्रान्तादिवाक्यानां दोषमूलत्वस्य दुरपह्नवत्वात् ।&lt;br&gt;&#xA;अत्र तु तदभावात् ।&lt;br&gt;&#xA;उत्स्वप्नायितघुणक्षताक्षरादीनां तु विशिष्टतात्पर्यविरहेण बोधकत्वेप्यनाश्वसनीयत्वात्, व्यभिचारदर्शनाच्च ।&lt;br&gt;&#xA;नित्येपि वेदे नित्येश्वरशासनात्मनि तत्तदर्थतात्पर्यानपायात् ।&lt;br&gt;&#xA;तस्य चात्राभावात्, क्वाचित्कदोषदर्शनस्य च प्रत्यक्षादावपि असमत्वात्, स्वतः परतो वा प्रामाण्ये च ततो विशेषाभावात् ॥&lt;br&gt;&#xA;२ तच्च वेद्यांशे प्रत्यक्षातिरिक्तम्, असाक्षात्कारित्वात्, अनुमानवत् ।&lt;br&gt;&#xA;अनुमानातिरिक्तम्, पक्षलिङ्गपरामर्शाद्यदृष्टेः, पदवाक्यतत्सम्बन्धादीनां च विशिष्टवाक्यार्थं प्रत्यसिद्धव्याप्तिकत्वेनालिङ्गत्वात्, दृष्टान्ताभ्युपगमे सर्वत्राविशेषात्, व्युत्पत्तौ च स्वतन्त्रतयैव बोधकत्वसिद्धेः ।&lt;br&gt;&#xA;अत एव वक्तृज्ञानानुमानाभ्युपगमेपि शब्दप्रामाण्यं सिद्धम् ।&lt;br&gt;&#xA;आगमिकबुद्धिरनुमा, प्रत्यक्षेतरप्रमितित्वात्, सम्प्रतिपन्नवदिति चेन्न, उक्तोत्तरत्वात् ।&lt;br&gt;&#xA;अन्यथा शब्दरसगन्धादि बुद्धिरनुमा, अचाक्षुषप्रमितित्वात्, सम्प्रतिपन्नवत्, इत्यपि प्रसङ्गात् ।&lt;br&gt;&#xA;&amp;ldquo;प्रत्यक्षमनुमानं च शास्त्रं च विविधागमम् ।&lt;br&gt;&#xA;दृष्टानुमानागमजम्&amp;rdquo; इति मन्वादिमहर्षिसम्मतेश्च शब्दानुमानयोर्भेदोदृश्यते ।&lt;br&gt;&#xA;न चात्र गोबलीवर्दनयः; अन्तर्भावादर्शनात् ।&lt;br&gt;&#xA;आगामोनुमानम्, सम्बन्धग्रहणे सत्येव बोधकत्वादिति चेन्न; बोध्य बोधकभावातिरिक्तसम्बन्धग्रहणापेक्षिण्यनुमानत्वनियमात् ।&lt;br&gt;&#xA;न चात्र तदतिरिक्तः सम्बन्धः, यद्ग्रहणं नियमेनापेक्ष्येत ।&lt;br&gt;&#xA;अन्यथा सम्बन्धसापेक्षतया तयोः प्रत्यक्षत्वस्यापि सुसाधत्वादिति ॥&lt;br&gt;&#xA;न च स्मृतिः; अपूर्वविषयत्वात् ।&lt;br&gt;&#xA;पदसन्दोहविशेषो वाक्यम् ।&lt;br&gt;&#xA;प्रामाणिकपदव्यवहारविषयः पदम् ।&lt;br&gt;&#xA;तस्य सुप्तिङन्तत्वादिकल्पनयापि व्यक्तिः क्रियते ।&lt;br&gt;&#xA;अत एव ह्यन्यथान्यथा प्रकृतिप्रत्ययादिकं व्याकरणान्तरेषु कल्प्यते ।&lt;br&gt;&#xA;तच्च न साङ्केतिकम्; सङ्केतयितृपुरुषासम्भवात् ।&lt;br&gt;&#xA;अत एव न भाषान्तरवत् तत्क्लप्तिः, नित्यवेदगतत्वाच्च ।&lt;br&gt;&#xA;यानि वैदिकानि पदानि तान्येव लौकिकनीति &amp;ldquo;वेदशब्देभ्य एवादौ&amp;rdquo; इत्यादिवचनादपि सिद्धम् ।&lt;br&gt;&#xA;भाषाच्छन्दसोस्तु कतिपयशब्दानां लक्षणभेदस्तत्तदानुपूर्वीप्रतिनियमापेक्षः ।&lt;br&gt;&#xA;भाषाप्रयुक्तः सर्वोपि वेदे क्वापि प्रयोगवान् ।&lt;br&gt;&#xA;वेदैकनियतः शब्दो नान्यत्रेति व्यवस्थितिः ॥&lt;br&gt;&#xA;उक्तं चैतद्वेदार्थसङ्ग्रहेपि&amp;mdash; &amp;ldquo;वैदिका एव सर्वे वाचकाः शब्दाश्च&amp;mdash;&amp;rdquo; इत्यादिना ॥&lt;br&gt;&#xA;३ वाक्यं द्विधा&amp;mdash;पौरुषेयापौरुषेयभेदात् ।&lt;br&gt;&#xA;पुरुषस्वातन्त्र्याधीनरचनाविशेषविशिष्टं पौरुषेयम् ।&lt;br&gt;&#xA;तद्द्विधा, अन्वितार्थमनन्वितार्थं च, आद्यं यथा&amp;mdash;अग्निरुष्णः, आपो द्रवाः, इति ।&lt;br&gt;&#xA;द्वितीयं यथा&amp;mdash;अग्निरनुष्णः, आपः कठिनाः, इति ॥&lt;br&gt;&#xA;४ अत्रैकदेशिनो वदन्ति&amp;mdash;अनन्वयाग्रहादन्वितव्यवहारः क्वचिज्जायत इति ।&lt;br&gt;&#xA;अत एव लौकिकवाक्ये दृष्टव्यभिचारस्य न झटति वाक्याद्वाक्यार्थाध्यवसायः; योग्यताविमर्शसाकाङ्क्षत्वात् ।&lt;br&gt;&#xA;सामान्ययोग्यताग्रहणेपि व्यक्तियोग्यतायाः वक्तृज्ञानानुमानमन्तेरणासिद्धेः&amp;mdash;इति प्रमेयसङ्ग्रहादिषु समर्थितम् ।&lt;br&gt;&#xA;तथा&amp;mdash;सन्मात्रग्राहिप्रत्यक्षनिराकरणाय शास्त्रस्यानुवादकत्वप्रसङ्गे विवरणकारैरुक्तम्&amp;mdash; &amp;ldquo;अबुद्धबोधनस्वरसस्य शब्दस्यातथात्वं दोष इत्यभिसन्धिः ।&lt;br&gt;&#xA;अथवा अनुवादकत्वमेव स्यात् ।&lt;br&gt;&#xA;न हि मानान्तरप्रतीतेर्थे शब्दः प्रमाणम् ।&lt;br&gt;&#xA;तथैव हि तस्य व्युत्पत्तिः&amp;rdquo; इत्युक्त्वा &amp;ldquo;नन्वनुवादकतयैव व्युत्पत्तिः पुंवाक्येषु&amp;rdquo; इत्यादिना वक्तृज्ञानानुमानमुपपाद्य &amp;ldquo;सत्यम्, दैवात् तदनुवादकत्वमिति नाबुद्धबोधनस्वारस्यभङ्गप्रसङ्गः, यथा स्मृत्यनुमितवेदस्यानुवादकत्वेप्यर्थादिति न मानताभङ्गः&amp;rdquo; इत्यादि उक्तं च प्रज्ञापरित्राणे &amp;mdash; &amp;ldquo;पौरुषेयगिरः शङ्काग्रस्ता न सहसा मितिम् ।&lt;br&gt;&#xA;जनयन्ति न यावत् तन्मूलमानानवग्रहः ॥&lt;br&gt;&#xA;अनुमाय च वक्तुस्तन्मूलयोग्यप्रमान्तरम् ।&lt;br&gt;&#xA;तदुक्तवाक्यलिङ्गेन वाक्यार्थमनुजानते ॥&lt;br&gt;&#xA;अन्वितार्थाभिधानाय योग्यं वाक्यमिदं सदा ।&lt;br&gt;&#xA;असौ च नानृतं वक्ति सञ्ज्ञात्वार्थं तदब्रवीत् ॥&lt;br&gt;&#xA;वक्तृज्ञानानुमानेन ज्ञाताज्ञातस्ववाक्यतः ।&lt;br&gt;&#xA;अन्वितार्थाभिधायित्वयोग्यतामात्रधीर्गिराम् ॥&lt;br&gt;&#xA;परामर्श इति प्राप्तो नार्थसंसर्गगोचरः ।&lt;br&gt;&#xA;मानान्तराविरोधित्वं योग्यतेत्यभिधीयते ॥&lt;br&gt;&#xA;नन्वेवं लौकिकं वाक्यं लिङ्गं चेल्लिङ्गवत् ततः ।&lt;br&gt;&#xA;शब्दो गृहीतसम्बन्धात् तद्वदस्यापि लिङ्गता ॥&lt;br&gt;&#xA;व्युत्पत्तिकाले व्युत्पित्सोर्लिङ्गधीर्नास्त्यसंशयात् ।&lt;br&gt;&#xA;यथाव्युत्पत्तिशब्दास्तु बोधका इति चेदतः ॥&lt;br&gt;&#xA;स्वत एवार्थबोधः स्यादिति नैवास्य लिङ्गता&amp;rdquo; ॥&lt;br&gt;&#xA;इत्यादि ।&lt;br&gt;&#xA;भगवद्यामुनमुनिभिस्तु आगमप्रमाण्ये वक्तृज्ञानानुमानं दूषितम् ।&lt;br&gt;&#xA;निगमितं च ।&lt;br&gt;&#xA;&amp;ldquo;तस्मादस्ति नदीतीरे फलमित्येवमादिषु ।&lt;br&gt;&#xA;या सिद्धविषया बुद्धिः सा शब्दी नानुमानुकी&amp;rdquo; इति ।&lt;br&gt;&#xA;अयमेव पक्षोनुसृतो वरदविष्णुमिश्रैः ।&lt;br&gt;&#xA;तत्त्वरत्नाकरेप्यागमप्रामाण्यग्रन्थोपादानपूर्वकं प्रपञ्चितमेतत् ।&lt;br&gt;&#xA;अपौरुषेयं तु सर्वमन्वितार्थमेवाकिन्तु आदित्यो यूपः&amp;ndash; इत्यादिषूपचारतो निर्वाहः ।&lt;br&gt;&#xA;आकाङ्क्षासत्तिवोग्यतावन्ति हि पदान्यन्वितमभिदधति, अन्वये वा विश्राम्यन्ति ।&lt;br&gt;&#xA;आदित्ययूपपदयोः प्रत्यक्षसिद्धस्वार्थभेदयोरयोग्यतया मुख्यवृत्तिपरित्यागः ॥&lt;br&gt;&#xA;५ वृत्तिर्द्विधा&amp;mdash;अभिधोपचारभेदात् ।&lt;br&gt;&#xA;व्युत्पत्तिसिद्धार्थ एव वृत्तिरभिधा ।&lt;br&gt;&#xA;यथा सिंहशब्दस्पय मृगेन्द्रे ।&lt;br&gt;&#xA;सा जातिगुणादिविषयभेदाद् योगरूढितत्समुच्चयभेदाच्च बहुविधा ।&lt;br&gt;&#xA;मुख्यार्थबाधे सति तदासन्ने वृत्तिरुपचारः ।&lt;br&gt;&#xA;आसत्तिश्च द्विविधा&amp;mdash;मुख्यार्थसम्बन्धस्तद्गुणसम्बन्धश्चेति ।&lt;br&gt;&#xA;तत्र पूर्वेण प्रवृत्तिर्लक्षणा, यथा&amp;mdash;गङ्गायां घोषः प्रतिवसतीत्यत्र गङ्गशब्दस्य प्रवाहविशेषरूपवाच्यसम्बन्धिनि तीरे ।&lt;br&gt;&#xA;एवं लक्षितलक्षणा ग्राह्या ।&lt;br&gt;&#xA;द्वितीयेन प्रवृत्तिर्गौणी ।&lt;br&gt;&#xA;यथा सिंहो देवदत्त इत्यत्र सिंह्मशब्दस्य शौर्यादिगूणण्योगिनि देवदत्ते ।&lt;br&gt;&#xA;तत्त्वरत्नाकरे त्वेवमुक्तम्&amp;mdash; &amp;ldquo;अभिधानाभिधेयत्वमतः शब्दार्थयोः स्थितम् ।&lt;br&gt;&#xA;सम्बन्धोत्राभिधा द्वेधा बोध्या मुख्यजघन्यतः ॥&lt;br&gt;&#xA;अभिधार्थावगत्यात्मा शब्दं व्यापारयिष्यतः ।&lt;br&gt;&#xA;शब्दशक्तिनिमित्ता सा स्वार्थे मुख्याभिधीयते ॥&lt;br&gt;&#xA;स्वार्थाभिधानद्वारा स्याज्जघन्यार्थान्तरे मता ।&lt;br&gt;&#xA;&amp;quot; इति ॥&lt;br&gt;&#xA;तद्विस्तरस्तत्रैव द्गष्टव्यः ॥&lt;br&gt;&#xA;न च गौणलाक्षणिकप्रयोगयोरवाच्यविषयत्वादवाच्यत्वम् ।&lt;br&gt;&#xA;सम्बन्धसादृश्यमात्रप्रवृत्तेप्यनादित्वात् ।&lt;br&gt;&#xA;तत एव विवक्षितस्थले यथौचित्यं प्रयोगोपपत्तेः ।&lt;br&gt;&#xA;एताः सर्वा अपि वृत्तयः अन्विताभिधानवृत्त्यन्तर्भूताः ।&lt;br&gt;&#xA;पृथक्पदानां स्मारकत्वमेव ।&lt;br&gt;&#xA;अभिहितान्वये हि पदानां पदार्थे पदार्थानां वावयार्थे पदानां च तत्रेति शक्तित्रयकल्पनागारैवं स्यात्, वाक्यार्थस्याशाब्दत्वप्रसङ्गो वा ।&lt;br&gt;&#xA;पदार्थे लक्षणसमाप्तेः प्रमाणप्रसङ्गश्च ।&lt;br&gt;&#xA;नचान्विताभिधानेन्योन्याश्रयणम्, मिथः स्मरणमात्रोपजीवनात् ।&lt;br&gt;&#xA;यथाहुः&amp;mdash; &amp;ldquo;पदजातं श्रुतं सर्वं स्मारितानन्वितार्थकम् ।&lt;br&gt;&#xA;न्यायसम्पादितव्यक्ति पश्चाद्वाक्यार्थबोधकम्&amp;rdquo; ॥&lt;br&gt;&#xA;इति ॥&lt;br&gt;&#xA;नापि पौनरुक्त्यादिदोषः; तत्तदंशप्रतिनियतशक्तित्वात् ।&lt;br&gt;&#xA;नापि वाक्यभेदः, एकप्रधानतया स्वार्थाभिधानात् ।&lt;br&gt;&#xA;&amp;ldquo;पदार्थ एव वाक्यार्थः संसृष्टो ह्यभिधीयते&amp;rdquo; इत्युक्तं ।&lt;br&gt;&#xA;तथा &amp;ldquo;नाना शब्दादिभेदात्&amp;rdquo; इत्याधिकरणे &amp;ldquo;यद्यपि ऽवेदऽ ऽउपासीतऽ इत्यादयः शब्दाः प्रत्ययावृत्त्यभिधायिनः, प्रत्ययाश्च ब्रह्मैकविषयाः; तथापि तत्तत्प्रकरणोदितजगदेककारणत्वापहतपाप्मत्वादिविशेषणविशिष्टब्रह्मविषयप्रत्ययावृत्त्यवबोधिनः प्रत्ययावृत्तिरूपा विद्या भिन्दन्ति&amp;rdquo; इति ।&lt;br&gt;&#xA;वेदार्थसङ्ग्रहेपि&amp;mdash; &amp;ldquo;शोधकेष्वपि ऽसत्यं ज्ञानमनन्तं ब्रह्मऽ ऽआनन्दो ब्रह्मऽ इत्यादिषु सामानाधिकरण्यव्युत्पत्तिसिद्धानेकगुणविशिष्ठैकार्थाभिधानमविरुद्धमिति सर्वविशिष्टं ब्रह्मैवाभिधीयते&amp;rdquo; इति ।&lt;br&gt;&#xA;अत्रैव पूर्वभागे &amp;ldquo;समभिव्याहृतपदान्तरवाच्यान्वययोग्यमेवेतरपदप्रतिपाद्यमित्यन्विताभिधायिपदसङ्घातरूपवाक्यश्रवणसमनन्तरमेव प्रतीयते ।&lt;br&gt;&#xA;तच्च स्वर्गसाधनत्वरूपम् ।&lt;br&gt;&#xA;अतः क्रियावदनन्यार्थता विरोधादेव परित्यक्ता&amp;rdquo; इति ।&lt;br&gt;&#xA;एषां स्वारस्यमन्विताभिधाने ।&lt;br&gt;&#xA;न चात्र पराभ्युपगमेनोक्तमिति ज्ञापकमस्ति ।&lt;br&gt;&#xA;वरदविष्णुमिश्रैरपि &amp;ldquo;सत्यज्ञानादिपदानामखण्डैकरसार्थत्वे अन्विताभिधानानुपपत्तेश्च&amp;rdquo; इत्यादिषु बहुषु प्रदेशेषु अन्विताभिधानमेव मायावादिनं प्रत्युक्तम् ।&lt;br&gt;&#xA;उक्तं चागमप्रामाण्ये&amp;mdash; &amp;ldquo;अन्यान्विताभिधानेपि व्यवहारोपपत्तितः ।&lt;br&gt;&#xA;अवश्याश्रयणीयेयमन्वितार्थाभिधायिता&amp;rdquo; ॥&lt;br&gt;&#xA;इत्यारभ्य, &amp;ldquo;तस्मादाकाङ्क्षितासन्नयोग्यार्थान्तरसङ्गते ।&lt;br&gt;&#xA;स्वार्थे पदानां व्युत्पत्तिरास्थेया सर्ववादिभिः&amp;rdquo; ॥&lt;br&gt;&#xA;इति ।&lt;br&gt;&#xA;तत्त्वरत्नाकरेपि&amp;mdash; &amp;ldquo;अवश्याश्रयणीयेयमन्वितार्थाभिधायिता ।&lt;br&gt;&#xA;इत्याहुर्यामुनाचार्याः पदैरेवान्विताभिधाम् ।&lt;br&gt;&#xA;&amp;quot; इत्यारभ्य प्रपञ्चेनोपपाद्योपसंहृतम्&amp;mdash; &amp;ldquo;षड्भिः प्रतीतिप्रमुखोपपत्तिभि- र्निर्धूतचोद्याभिरिहान्विताभिधा ।&lt;br&gt;&#xA;सिद्धा पदैर्नाभिहितान्वयस्थिति- र्विपर्ययादित्यखिलं समञ्जसम्&amp;rdquo; ॥&lt;br&gt;&#xA;इति ॥&lt;br&gt;&#xA;प्रज्ञापरित्राणन्यायसुदर्शनयोश्च बहुश उक्तम्&amp;mdash; &amp;ldquo;अन्वितार्थाभिधायित्वं शब्दशक्तिनिबन्धनम् ।&lt;br&gt;&#xA;व्युत्पत्त्यवगतं पुन्धीदोषतोस्य विपर्ययः&amp;rdquo; ॥&lt;br&gt;&#xA;इत्यादिना ॥&lt;br&gt;&#xA;नन्वभिहितान्वयद्योतकान्यपि वाक्यानि विद्यन्ते ।&lt;br&gt;&#xA;वेदार्थसङ्ग्रहे तावत् &amp;ldquo;एवं बोधकानां पदसङ्घातानां संसर्गविशेष बोधनेन वाक्यशब्दाभिधेयानामुच्चारणक्रमो यत्र पुरुषबुद्धिपूर्वकः&amp;rdquo; इत्याद्युक्तम् ।&lt;br&gt;&#xA;तथा तत्रैव &amp;ldquo;प्रकृतिप्रत्ययरूपेण पदस्यैवानेकविशेषणगर्भत्वात्, अनेकपदार्थसंसर्गबोधकत्वाच्च वाक्यस्य&amp;rdquo; इति ।&lt;br&gt;&#xA;भाष्येपि &amp;ldquo;शब्दस्य तु विशेषेण सविशेष एव वस्तुन्यभिधानसामर्थ्यम्, पदवाक्यरूपेण प्रवृत्तेः ।&lt;br&gt;&#xA;प्रकृतिप्रत्यययोगेन हि पदत्वम्; प्रकृतिप्रत्ययोरर्थभेदेन पदस्यैव विशिष्टार्थप्रतिपादनमवर्जनीयम् ।&lt;br&gt;&#xA;पदभेदश्चार्थभेदनिबन्धनः ।&lt;br&gt;&#xA;पदसङ्घातरूपस्य वाक्यस्यानेकपदार्थसंसर्गाविशेषाभिधायित्वेन&amp;rdquo; इत्याद्युक्तम् ।&lt;br&gt;&#xA;एवं व्युत्पत्तिनिरूपणे वेदार्थसङ्ग्रहे &amp;ldquo;सिद्धवस्तुषु शब्दस्य बोधकत्वशक्तिग्रहणमत्यन्तसुकरम्&amp;rdquo; इत्युपक्रम्य, &amp;ldquo;अपवरके दण्डः स्थितः&amp;rdquo; इति वाक्ये यादृच्छिकव्युत्पत्तिप्रकारमुपपाद्य, &amp;ldquo;तथा बालः ऽतातोयम्, अन्बैषाऽ इत्यादिना बुद्धिपूर्वव्युत्पादनेन तत्तत्पदानां तत्तत्पदार्थेष्वेव बोधकत्वशक्तिग्रहणमुपपाद्य, पुनरपि &amp;ldquo;अस्य शब्दस्यायमर्थ इति पूर्ववृद्धैः शिक्षितः&amp;rdquo; इत्यादि चोक्त्वा, &amp;ldquo;एवमेव सर्वपदानां स्वार्थाभिधायित्वं सङ्घातविशेषाणां च यथावस्थितसंसर्गविशेषवाचित्वं च जानाति&amp;rdquo; इत्याद्युक्तम् ॥&lt;br&gt;&#xA;भाष्येपि प्रथमसूत्रपूर्वपक्षनिराकरणे&amp;mdash; &amp;ldquo;एवं किल लौकिकाः शब्दार्थसम्बन्धमवधारयन्ति&amp;mdash;मातापितृप्रभृतिभिः अम्बातातमातुलादीन्&amp;rdquo; इत्यादिना पदव्युत्पत्तिः पूर्वमुपपादिता ।&lt;br&gt;&#xA;तत्र च &amp;ldquo;तेषु तेष्वर्थेषु तेषां शब्दानां प्रयोगो बोधकत्वनिबन्धनः इति निश्चिन्वन्ति&amp;rdquo; इत्याद्युक्तम् ।&lt;br&gt;&#xA;पुनश्च &amp;ldquo;व्युत्पन्नेतरशब्देष्वस्य शब्दस्यायमर्थः इति पूर्ववृद्धैः शिक्षिताः&amp;rdquo; इत्यादि ।&lt;br&gt;&#xA;यदिनामान्विताभिधानमभिमतम्; तदा कथमिव पदमात्रे व्युत्पत्तिः स्यात् ।&lt;br&gt;&#xA;यदि च सा स्यात्, कथमन्वितमभिधेयम्, व्युत्पत्तिवैपरीत्यप्रसङ्गात् ।&lt;br&gt;&#xA;तस्मान्नान्विताभिधानमेव सिद्धान्त इति निर्णेतुं शक्यम्, इति केचित् ॥&lt;br&gt;&#xA;६ अन्ये तु &amp;ldquo;बोधकानाम्&amp;rdquo; इत्यादिवाक्यमन्विते संसर्गविशेषसिद्धेरुपपद्यते ।&lt;br&gt;&#xA;पदवाक्यभेदाभिधानमपि तत्तद्विशेषवैशिष्ट्यप्रदर्शनमात्रार्थम्, पराभ्युपगमद्योतनार्थं वा ।&lt;br&gt;&#xA;प्रत्येकपदव्युत्पत्त्यभिधानमप्यन्वितार्थबोधनोपयुक्तासाधारणद्वारप्रकाशनमात्रम् ।&lt;br&gt;&#xA;पदार्थं स्मारयित्वैव हि पदानि वक्यार्थं बोधयन्तीत्युक्तन् ।&lt;br&gt;&#xA;स्मृतेश्च स्वानुभूतिमूलत्वान्न शक्त्यन्तरकॢप्तिः ।&lt;br&gt;&#xA;व्याख्यातं च भाष्यादिकमन्वितपरतया विवरणे श्रीराममिश्रैः ।&lt;br&gt;&#xA;तथा षडर्थसङ्क्षेपेपि&amp;mdash; &amp;ldquo;शब्दश्च स्वतः शक्यमन्विततया बोधयति, असम्भ्घवेर्थान्तरम्, इति हि व्युत्पत्तिः&amp;mdash;&amp;rdquo; इत्याद्युक्तम् ।&lt;br&gt;&#xA;अतोन्विताभिधानं सिद्धान्तः इति ।&lt;br&gt;&#xA;एवमन्विताभिधानसामर्थ्याद्विशिष्टप्रतिपत्त्यन्यथानुपपत्तेश्च पदानामपि विशिष्टाभिधायित्वं सिद्धम् ॥&lt;br&gt;&#xA;७ अत एव विशिष्टार्थाभिधायित्वेपि विशेषणमत्रे शक्तिः इत्यपि निरस्तम्; अभिधायित्वातिरिक्तशक्त्यन्तराभावात् ।&lt;br&gt;&#xA;अपर्यवसानवचनमपि विशिष्टबोधनशक्तस्य विशेषणमात्रे स्थातुमशक्तत्वात् ।&lt;br&gt;&#xA;विशिष्टानुप्रविष्टं हि विशेषणं परेपरञ्जकवेषमेवेति तादृगाकारो विशेष्यग्रहणमन्तरेण दुर्ग्रहः ।&lt;br&gt;&#xA;तावता च तदर्थं विशेष्यग्रहणमिति व्यर्थं वचः ।&lt;br&gt;&#xA;यथाप्रतीति व्यवस्थापनस्यैव युक्तत्वात् ॥&lt;br&gt;&#xA;किं च&amp;mdash; गवादिशब्दाभिहितगोत्वाद्यर्थस्वभावतः ।&lt;br&gt;&#xA;व्यक्तिधीर्यदि तद्वत् स्यात् निष्कर्षकपदेष्वपि ।&lt;br&gt;&#xA;गवादिशब्दा जात्यादीन् परतन्त्रान् प्रचक्षते ।&lt;br&gt;&#xA;तेनाश्रयप्रतीतिश्चेत् तन्नः सिद्धः समीहितम् ।&lt;br&gt;&#xA;परं कथमविज्ञाप्य पारतन्त्र्यस्य बोधनम् ।&lt;br&gt;&#xA;विज्ञाप्य यदि शब्दस्य तत्र शक्तिर्न किं भवेत् ।&lt;br&gt;&#xA;परस्य परतन्त्रेण तथा बुद्धेन बोधनम् ।&lt;br&gt;&#xA;तद्बुद्ध्या परतन्त्रस्य बोधनेन्योन्यसंश्रयः ।&lt;br&gt;&#xA;परधीनिरपेक्षं चेत् पारतन्त्र्यं प्रतीयते ।&lt;br&gt;&#xA;न तेन परबुद्धिः स्यान्निष्कृष्टप्रतिपत्तिवत् ।&lt;br&gt;&#xA;पारतन्त्र्यं स्वरूपं चेत् तुल्यं निष्कर्षकेपि तत् ।&lt;br&gt;&#xA;अधिकं धर्मिनिष्ठत्वादन्यन्नोपलभामहे ।&lt;br&gt;&#xA;पदान्तरपरामर्शनिरपेक्षप्रतीतिके ।&lt;br&gt;&#xA;निरूढलक्षणावादाः पर्यायावृत्तिगोचराः ।&lt;br&gt;&#xA;व्यक्तेर्गौरित्यनिष्कर्षान्निष्कर्षे त्वाद्यपेक्षणात् ।&lt;br&gt;&#xA;निष्कर्षकेष्वदृष्टेश्च न जात्या व्यक्तिलक्षणा ।&lt;br&gt;&#xA;आकृतावेव यः शक्तिं शब्दानामभिमन्यते ।&lt;br&gt;&#xA;सत्तायामेव किं तेन सर्वेषां नाभ्युपेयते ।&lt;br&gt;&#xA;अतो गवादिशब्देभ्यो विशिष्टविषया मतिः ।&lt;br&gt;&#xA;शब्दशक्तिप्रसूतेति बलादभ्युपगम्यताम् ॥&lt;br&gt;&#xA;८ यत्तु &amp;ldquo;न लोकव्युत्पत्तिहनिः, तत्रैव शक्तेः&amp;rdquo; इति षडर्थसङ्क्षेपे श्रीराममिश्रैरुक्तम्, तदपि तत्र शक्त्यभावप्रतिक्षेपपरम् ।&lt;br&gt;&#xA;असमाप्तधीस्तु वेदान्ताश्रुतेर्भ्रमः ।&lt;br&gt;&#xA;आपातव्युत्पत्त्या श्रुतेस्तत्पूर्तिरित्यनन्तरमभिधानात् ।&lt;br&gt;&#xA;यच्चात्मसिद्धौ &amp;ldquo;यथा गवादिपदशक्तिरेकबुद्धिसिद्धेपि सामान्यविशेषात्मके वस्तुनि सामान्यांशेन सम्बध्यते&amp;rdquo; इति ।&lt;br&gt;&#xA;तदपि पराभ्युपगतोदाहरणमन्यार्थम् ।&lt;br&gt;&#xA;यथेति परसम्प्रतिपन्ननिदर्शनात् ।&lt;br&gt;&#xA;गुणवाचिन्यपि पदे जातिशब्दोक्तनीतितः ।&lt;br&gt;&#xA;अपृथक्सिद्धवाचित्वान्न युक्ता गुणिलक्षणा ।&lt;br&gt;&#xA;स्वरलिङ्गविशेषोत्थमन्त्रलोपे न संस्क्रिया ।&lt;br&gt;&#xA;विशिष्टवाचकत्वं तु तदाथत्तं न मन्महे ॥&lt;br&gt;&#xA;९ अतो निष्कर्षकशब्दातिरिक्तानामपृथक्सिद्धविशेषणवाचिनां विशेष्यपर्यवसानव्युत्पत्तेः शरीरवाचिनां देवादिशब्दानामपि यथाप्रयोगं शरीरिपर्यवसानं सिद्धम् ।&lt;br&gt;&#xA;अत एवचात्मपृथिव्यादिशब्दानामीश्वरपर्यन्तता ।&lt;br&gt;&#xA;तेन &amp;ldquo;सर्वंस्वत्विदं ब्रह्म&amp;rdquo; &amp;ldquo;ज्योतींषि विष्णुः&amp;rdquo; &amp;ldquo;अयमात्माब्रह्य&amp;rdquo; &amp;ldquo;तत्त्वमसि&amp;quot;इत्यादिसामानाधिकरण्यं तत्तत्प्रकारकब्रह्मपरम् ।&lt;br&gt;&#xA;नामरूपव्याकरणं च तदनुप्रवेशात् ।&lt;br&gt;&#xA;अत एव च तस्य सर्वशब्दवाच्यत्वमपि श्रूयतेथ्; तदेव च व्यज्यते &amp;ldquo;तदनुप्रविश्य सच्च त्यच्चाभवत्&amp;rdquo; इति ।&lt;br&gt;&#xA;स्मर्यते च&amp;mdash; &amp;ldquo;सर्वं समाप्नोषि ततोसि सर्वः&amp;rdquo; इति ।&lt;br&gt;&#xA;सूत्रितं च&amp;mdash; &amp;ldquo;चराचरव्यपाश्रयस्तु स्यात् तद्व्यपदेशो भाक्तस्तद्भावभावित्वात्&amp;rdquo; इति ।&lt;br&gt;&#xA;उक्तं च वरदविष्णुमिश्रैः&amp;mdash; &amp;ldquo;स्वर्गकामशब्देन काम्यमानस्वर्गः पुरुषोभिधीयते ।&lt;br&gt;&#xA;न हीश्वरोवाप्तसमस्तकामः स्वर्गं कामयते, तस्यात्यल्पसुखत्वात् ।&lt;br&gt;&#xA;अतो वाच्यैकदेशे जीवे लक्षणा, गङ्गाशब्दस्य तीर इव&amp;rdquo; इति ।&lt;br&gt;&#xA;यद्वा स्वर्गकामादिशब्दानामपि जीवादिमात्रेपि मुख्यत्वमेव, प्रवृत्तिनिमित्तापरित्यागात् ।&lt;br&gt;&#xA;अत एव हि भाक्तपदस्य भक्त्या व्यपदेशार्थत्वमपि भाष्यकारैरुक्तम् ।&lt;br&gt;&#xA;विशिष्टवेषस्य शक्तिविषयत्वात् तत्त्योगे कथं न लक्षणेति चेत्, अपरित्यक्तप्रवृत्तिनिमित्तस्य व्युत्पत्त्यनुप्रविष्टमात्रबोधनं मुख्यता, तदभावकृत उपचार इति व्यवस्थानात् ॥&lt;br&gt;&#xA;१० ननु &amp;ldquo;तत्त्वमसि&amp;rdquo; इत्यत्र त्वमिति श्वेतकेतुमात्रनिर्देशे तदसीति सामानाधिकरण्यायोगः ।&lt;br&gt;&#xA;श्वेतकेतुशरीरकेश्वरनिर्देशे तदाभिमुख्येनोपदेशायोगः ।&lt;br&gt;&#xA;तदुद्देशेन त्वमर्थविधानं चासिशब्दानन्वयादिना दूरनिरस्तम् ।&lt;br&gt;&#xA;प्राप्तार्थतया निगमनरूपत्वेपिपव विशेषणविशेष्यभेदो निष्कर्षणीयः ।&lt;br&gt;&#xA;एवम् &amp;ldquo;अहं ब्रह्मास्मि&amp;rdquo; इत्यादिव्यपदेशोपि दुर्निर्वहः ।&lt;br&gt;&#xA;&amp;ldquo;जीवेनात्मना&amp;rdquo; इत्यत्राप्यात्मशब्देन जीवात्माद्यभिधानं षाष्यकारवचनविरुद्धम्, जीवेन मयेत्यादिव्यपदेशात् ।&lt;br&gt;&#xA;परमात्माभिधाने तु तृतीयानुपपत्तिः, &amp;ldquo;व्याकरवाणि&amp;rdquo; इत्यभिहितत्वात् ।&lt;br&gt;&#xA;क्रियाभेदेपि कृत्वादेरुत्तरक्रियैकरस्यात् कर्त्रन्तरायुक्तिः, समानकर्तृकत्वविरोधात् ।&lt;br&gt;&#xA;करणत्वविवक्षया कर्तरि तृतीयायां मुख्यत्वहानिः ।&lt;br&gt;&#xA;अतश्चारेणानुप्रविश्य परबलं सङ्कलयानीतिवज्जीवस्यवै प्रविशतिकर्तृत्वम्; परस्तु व्याकरणमात्रकर्ता ।&lt;br&gt;&#xA;तावता तु शब्दानां न तत्पर्यन्तत्वसिद्धिः इति ॥&lt;br&gt;&#xA;११ अत्रोच्यते सम्बुद्धिस्तावदत्र आत्मविद्योपदेशेन श्वेतकेतुमात्रपर्यवसितेति नासम्बोध्यसम्बोधनम् ।&lt;br&gt;&#xA;वचनव्यक्तिश्च तदसीत्येव ।&lt;br&gt;&#xA;तत्र कार्यकारणभावेन, शरीरात्मभावेन वा सामानाधिकरण्यनिर्वाहः ।&lt;br&gt;&#xA;उभयत्र त्वंशब्दस्यापि तच्छब्दाभिहितद्रव्यपर्यवसानं सिद्धम् ॥&lt;br&gt;&#xA;धर्मान्तरविशेष्यस्य धर्मान्तरविशेष्यतः ।&lt;br&gt;&#xA;स्वस्मादभेदस्तादात्म्यं स्यादुपादानदेहिनोः ॥&lt;br&gt;&#xA;अतस्त्वच्छरीरकं ब्रह्मेति विवक्षायां सत्यां त्वं तदिति निर्देशमात्रमुपपन्नम् ।&lt;br&gt;&#xA;मध्यमपुरुषश्च त्वंशब्दप्रयोगनिबन्धनः, &amp;ldquo;युष्मद्युपपदे समानाधिकरणे स्थानिन्यपि मध्यमः&amp;rdquo; इति विधानात् ।&lt;br&gt;&#xA;अतः सोपि त्वंशब्दपर्यवसानविषयपर्यवसितः ।&lt;br&gt;&#xA;यद्वा तत् त्वमसीत्येवान्वयोस्तु ।&lt;br&gt;&#xA;न चोद्देश्यानुगुणा तिङ्विभक्तिरिति नियमः, उपादेयानुगुणलिङ्गवचनादिनिर्देशवदत्रापि विरोधाभावात् ।&lt;br&gt;&#xA;प्रयुञ्जते च पतञ्जलिप्रभृतय उपादेयानुगुणामपि तिङ्विभक्तिम्&amp;mdash; &amp;ldquo;स पुनरावृत्तः सुवर्णपिण्डः खदिराङ्गारसवर्णे कुण्डले भवतः&amp;rdquo; इत्यादिषु ।&lt;br&gt;&#xA;एतेन &amp;ldquo;अहं ब्रह्मास्मि&amp;rdquo; इत्यादिकमपि निर्व्यूढम् ।&lt;br&gt;&#xA;&amp;ldquo;जीवेनात्माना&amp;rdquo; इत्यत्राप्यनेन न्यायेन स्वशब्दपर्यायेणात्मशब्देन जीवशब्दस्य सामानाधिकरण्यं तावत् सिद्धम् ।&lt;br&gt;&#xA;तृतीयानुपपत्तिस्तु स्वरूपतादात्म्यपक्षे पृथक्त्वपक्षे च समाना ।&lt;br&gt;&#xA;अथांशभेदादिना विभज्य करणत्वादिविवक्षया कथञ्चिन्निर्वाहः, तथा विशिष्टाकारादिभेदविवक्षया विभज्यात्रापि निर्वाहमनुमन्येथाः ।&lt;br&gt;&#xA;अतः श्रुत्यादिवाक्येषु विरुद्धार्थानुबन्धिनः ।&lt;br&gt;&#xA;सामानाधिकरण्यस्य न स्वरूपैक्यनिष्ठता ॥&lt;br&gt;&#xA;कार्यत्वादपृथक्सिद्धेराविशादनुकारतः ।&lt;br&gt;&#xA;अस्तिसृष्ट्युपकारादेः सामानाधिकरण्यधीः ॥&lt;br&gt;&#xA;न च त्वद्दृष्टः पुरुषः स्थाणुरितिवत् &amp;ldquo;पुरुष एवेदं सर्वम्&amp;rdquo; &amp;ldquo;तत्त्वमसि&amp;rdquo; इत्यादौ बाधार्थं सामानाधिकरण्यमिति वाच्यम्, मुख्यवृत्तिसम्भवे तदयोगात्, प्रपञ्चसत्यत्वादेश्चाबाधितप्रत्यक्षादिबलसिद्धत्वात् ।&lt;br&gt;&#xA;चिदंशसामानाधिकरण्यं तु न बाधसहम्, त्वयापि तत्सत्यत्वाभ्युपगमात् ।&lt;br&gt;&#xA;स्वरूपैक्यविधाने च विरुद्धधर्मप्रतिरोधात्, तत्परित्यागे पदयोरनतिरिक्तार्थतया पर्यायपदसामानाधिकरण्यप्रसङ्गात्, द्वाराभावेन मुख्यवृत्तिबाधापत्तेः, गत्यन्तरे च सम्भवति तदयोगात्, स्वरूपमात्रनिर्देशे च पदान्तरवैयर्थ्यात्, स्वरूपभेदस्य च बहुप्रमाणसिद्धत्वात् ॥&lt;br&gt;&#xA;१२ &amp;ldquo;सत्यं ज्ञानम्&amp;mdash;&amp;rdquo; इत्यादिलक्षणवाक्यमपि सत्यत्वादिविशिष्टैकविषयम्, तथैव सामानाधिकरण्यव्युत्पत्तेः ।&lt;br&gt;&#xA;न चात्र विशेषणभेदाद्विविशेष्यभेदाप्रसङ्गः, विरुद्धविशेषणाभावात्; न हि घटपटादिष्विव विरोधः ।&lt;br&gt;&#xA;यथा च प्रत्यक्षे नीलत्वोत्पलत्वादेरविरोधो दर्शनबलात्, तथात्रापि ।&lt;br&gt;&#xA;न च सत्यत्वज्ञानत्वादेर्वैयधिकरण्यनियमो दृष्टः, येन विरोधः स्यात् ।&lt;br&gt;&#xA;विशेष्यैक्यपरे तु सामानाधिकरण्ये विशेषणानां विशेषणविशेष्ययोश्च मिथो भेदो गुण एव ।&lt;br&gt;&#xA;न च विशेष्यैक्यवद्विशेषणविशेष्यैक्यप्रसक्तिः, विशेषणानामैक्यप्रसक्तिर्वा, लक्षणाविरोधादिदोषात्, अतथाव्युत्पत्तेश्च ।&lt;br&gt;&#xA;नापि विशिष्टे विशिष्टान्तरविधानाद्विशेषणानां मिथः समवायादिदोषः, युगपदनेकविशिष्टैकाभिधानात्, अनूद्य विधानेष्वपि यथा व्युत्पत्ति धर्मप्रधानत्वाच्च ॥&lt;br&gt;&#xA;१३ न च विशेषणं सर्वं विशेषणान्तरासहम्, विरोधिमात्रविरोधित्वात्, अन्यथा प्रत्यक्षविरोधात् साध्यसाधकधर्मादिविशिष्टविषयानुमानाद्यनुदयप्रसङ्गात्, एवन्त्वादिदं विशिष्टबोधकं न भवतीत्यादि व्यवहारस्यापि विलोपः स्यात् ।&lt;br&gt;&#xA;न च शब्दने प्रतिपादने तथा, अविशेषात्, प्रत्यक्षादिवच्छब्देनापि यथावस्तु बोधनीयत्वात् ।&lt;br&gt;&#xA;विशेषणमात्रपरत्वं तु नाभ्युपगतमेव, येन विशिष्टैक्यासिद्धिः स्यात् ।&lt;br&gt;&#xA;यस्य तु विशेष्यमात्रपरत्वम्, तस्य पर्यायतुल्यत्वात् पदान्तरवैयर्थ्यलक्षणभङ्गलक्षणादिदोषः, प्रवृत्तिनिमित्तानां विशेषणानां त्यागात्, विशेष्यमात्रस्य च द्वाररहितस्यालक्ष्यत्वात् ।&lt;br&gt;&#xA;इतरव्यावृत्तीनां तूपलक्षणत्वे स्वरूपत्वे च पदान्तरवैयर्थ्यादिदोषः स एव ॥&lt;br&gt;&#xA;१४ एवं तासां विशेषणत्वे पक्षान्तरवद्विशिष्टभेदादिदोषस्त्वदुक्त आपतेत्, न चेन्नान्यत्रापि ।&lt;br&gt;&#xA;त्यक्तप्रवृत्तिनिमित्तस्य तद्विरोधिव्यावृत्त्यभिलाषस्त्वालोकमपहाय तिमिरनिराकरणवाञ्छा ।&lt;br&gt;&#xA;विप्रतिपन्नं वाक्यमखण्डपरम्, समानाधिकरणवाक्यत्वात्, सोयं देवदत्तः इति वाक्यवत्, यद्वा लक्षणवाक्यत्वात्, प्रकृष्टप्रकाशश्चन्द्रः इत्यादिवत् इति चेन्न, दृष्टान्तासिद्धेः, तत्तेदन्ताविशिष्टस्यैव देवदत्तस्य सोयमिति प्रतीतेः ।&lt;br&gt;&#xA;युगपत् तयोर्व्याघात इति चेन्न, यौगपद्यस्यानभिधानात्, अनाक्षेपाच्च ।&lt;br&gt;&#xA;युगपत् प्रतिपत्तिस्तु न दोषः, अन्यथा प्रत्यभिज्ञाभङ्गे क्षणभङ्गनैरात्म्यापलापादिवादा विजयेरन् ।&lt;br&gt;&#xA;तथाप्यतीतत्ववर्तमानत्वे कथमेकस्य ? इति चेत्, स्वप्रध्वंसकाले हि स्वयमतीतः स्यात्, न चासौ प्रध्वस्तः, वर्तमानत्वोपलम्भात्; अतीतोपाधिविशेषसम्बन्धितया हि तत्त्वम्, न त्वतीततया ।&lt;br&gt;&#xA;कथमेकं पूर्वमपरं च ? इति चेन्न, प्रतिबन्ध्युपाधिभेदेनोभयोपपत्तेः, अन्यथा क्षणस्यापि पूर्वापरमध्यवर्तिनः क्षोदप्रसङ्गात्; न हि तस्य पूर्वस्मादपि पूर्वत्वमेव, उत्तरस्मादप्युत्तरत्वमेव वा ।&lt;br&gt;&#xA;क्षुद्यतां क्षणोपीति चेन्न, सर्वापह्नवप्रसङ्गात्, इति ।&lt;br&gt;&#xA;तिष्ठत्त्वेतत्; द्वितीयोपि दृष्टान्तो विशिष्टपर एव, अन्यथा व्यावृत्तप्रतीत्यनुदयप्रसङ्गात्, प्रकृष्टत्वादिविशेषणवैयर्थ्याच्च ।&lt;br&gt;&#xA;एवं श्रुतिबाधोप्यनुमानयोर्वक्तव्यः, पर्यायतुल्यत्वादिप्रसङ्गलक्षणप्रतिकूलतर्कश्च ।&lt;br&gt;&#xA;तथा विप्रतिपन्नं वाक्यं विशिष्टपरम्, आकाङ्क्षायुक्तवाक्यत्वात्, व्यधिकरणवाक्यवत्, इति बाधकमनुमानमपि, प्रतिपत्त्यनुरोधात् दृष्टान्तसिद्धेश्चास्य बलीयस्त्वम् ।&lt;br&gt;&#xA;भिन्नप्रवृत्तिनिमित्तानां शब्दानामेकस्मिन्नर्थे वृत्तिः सामानाधिकरण्यमिति शाब्दैरेवोक्तम् ।&lt;br&gt;&#xA;तत्र भिन्नप्रवृत्तिनिमित्तानामिति पर्यायव्यावृत्तिः ।&lt;br&gt;&#xA;एकस्मिन्निति व्यधिकरणानां घटः पटैत्याद्यनन्वितानां च व्यवच्छेदार्थम् ।&lt;br&gt;&#xA;शब्दानाम् अर्थे इति च व्यक्त्यर्थमेव, अर्थे इति विशेष्यस्य प्रधानतया वाच्यत्वसूचनार्थं वा ।&lt;br&gt;&#xA;तेन व्यधिकरणवाक्येष्वेकप्रधानार्थे वृत्तिसम्भवेपिव तस्य विशेष्यतवभावाद् व्यवच्छेद्यता ।&lt;br&gt;&#xA;विशेष्यबोधनव्यापारो वृत्तिः प्रवृत्तिरिति च सामान्यतो विशेषतश्चात्रोच्यते ।&lt;br&gt;&#xA;प्रकृष्टा हि वृत्तिः प्रवृत्तिः ।&lt;br&gt;&#xA;प्रकर्षश्चात्र विशेष्यविषयतया ।&lt;br&gt;&#xA;तत्र यदुपाधिका विशेष्ये शब्दवृत्तिः, तत् प्रवृत्तिनिमित्तम् ।&lt;br&gt;&#xA;भिन्नविशेषणद्वारेणैकविशेष्याभिधानं सामानाधिकरण्यमित्युक्तं भवति ॥&lt;br&gt;&#xA;१५ ननु पौरुषेयं सर्वमन्वितार्थमिति प्रतिपादितम्, तन्नोपपद्यते, गुणवद्वक्तृप्रणीतस्यैव वाक्यस्य तथात्वदर्शनात्, इति चेन्न, स्वतः प्रामाण्यात्, स्वरसतो हि सर्वं ज्ञानसबाधितव्यवहारजनकं दृश्यते ।&lt;br&gt;&#xA;भेदाग्रहादिविशेषोपाधिकं हि क्वचिद् बाध्यव्यवहारहेतुत्वम् ।&lt;br&gt;&#xA;ततः स्वाभाविकमपि प्रामाण्यं प्रतिबन्धकेन दोषेण क्वचिदपह्नुतम्; यथाग्नेरौष्ण्यम् ।&lt;br&gt;&#xA;तत्र तदंशापेक्षया प्रामाण्यमेव ।&lt;br&gt;&#xA;गुणास्तु सम्भावितदोषस्थले दोषनिराकरणौपयिकाः, प्रमाण्यस्य तैर्व्याप्त्यभावात्, नित्यसर्वज्ञवादिनां प्रमाणभूते तज्ज्ञाने व्यभिचारात् ।&lt;br&gt;&#xA;अप्रामाण्यस्य तु दोषाधीनत्वमव्यभिचरितान्वयव्यतिरेकसिद्धम् ।&lt;br&gt;&#xA;अवस्तुनोप्रामाण्यस्य कथं हेतुसाध्यत्वमिति चेन्न, संशयत्वविपर्ययत्वादिरूपस्य तस्यावस्तुत्वाभावात्, भावान्तरातिरिक्तस्य चाभावस्यास्माभिरनभ्युपगमात्, अभ्युपगमेपि प्रध्वंसस्य मुद्गरादिसाध्यत्वदृष्टेः ।&lt;br&gt;&#xA;तद्वत् प्रमापि सम्यङ्मिथ्याबोधसाधारणादतिरिक्तसहिता जायते, कार्यत्वे सति तद्विशेषत्वात्, अप्रमावत्; प्रामाण्यं परतो ज्ञायते, अनभ्यासदशायां सांशयिकत्वात्, अप्रामाण्यवत्, इति चेत्, तत्र प्रथमे कृत्स्नप्रमापक्षीकारे हेतोः स्वमते भागासिद्धिर्ः, इश्वरप्रमाया नित्यत्वाभ्युपगमात् ।&lt;br&gt;&#xA;अनीश्वरप्रमापक्षीकारे यावदीश्वरसिद्धि व्यर्थं विशेषणम् ।&lt;br&gt;&#xA;रिश्वरानुमानसमनन्तरं प्रयोगः इति चेन्न, तस्य शास्त्रयोन्यधिकरणन्यायेनानुमातुमशक्यत्वात् ।&lt;br&gt;&#xA;तर्हि विशेषणं न प्रयोक्ष्यामहे इति चेन्न, स्वाभिमतेश्वरप्रमयानैकान्त्यात् ।&lt;br&gt;&#xA;अनभ्युपगतेश्वरैः सौगतादिभिरेवं प्रयोगे कः परिहारः इति चेन्न, श्रुतिसिद्धनित्यप्रमासमर्थनेन बाधस्यानैकान्तिकस्य वा वक्तुं शक्यत्वात् ।&lt;br&gt;&#xA;श्रुतिसिद्धनित्यप्रमाव्यवच्छेदेन कार्यत्वविशेषणं सफलं स्यात् हि चेत्, तर्हि श्रुत्या तत्सिद्धिः श्रुतिप्रामाण्यनिर्णयमन्तरेण कथं स्यात् ? ।&lt;br&gt;&#xA;तत्प्रामाण्यं च नित्यनिर्देषतयाभ्युपगम्यते चेत्, कथं तत्र परतः प्रामाण्येत्पत्तिः ? वक्तृगुणाधीनं वाक्यानां प्रामाण्यमिति हि वः सिद्धान्तः ।&lt;br&gt;&#xA;निर्देषतैव गुणः, इति तदधीनतया तत्र परतः प्रामाण्यमिति चेन्न, प्रतिबन्धकाभावस्य परैः कारणत्वानभ्युपगमात् ।&lt;br&gt;&#xA;अभ्युपगमे च तावन्मात्रधीनत्वेपि वेदापौरुषेयत्वनित्यत्वादेरविरोधात्; वेदपौरुषेयत्वादिसिद्ध्यर्थं हि वः परतः प्रामाण्यसमर्थनारम्भः ।&lt;br&gt;&#xA;तदपौरुषेयत्वादिसिद्ध्यर्थमेव चास्माभिः स्वतः प्रामाण्यं प्रतिपाद्यते ।&lt;br&gt;&#xA;अथाप्तोक्ततया वेदप्रामाण्यादीश्वरसिद्धौ तत्प्रमाव्यवच्छेदाय विशेषणमितीष्यते, तदपि न, परतः प्रामाण्ये निर्णीते वदेस्याप्तमूलप्रामाण्यसिद्धिः, तत्सिद्धौ चेश्वरसिद्धिः, तत्प्रमाव्यवच्छेदाय विशेषणम्, सविशेषणश्वासौ हेतुः परतः प्रामाण्यं साधयेत्, इति चक्रकाश्रयप्रसङ्गार्त् ।&lt;br&gt;&#xA;इश्वरानुमानान्यथासिद्धिपरिहाराय परतः प्रामाण्यं न्यायकुसुमाञ्जलौ समर्थ्यते ।&lt;br&gt;&#xA;तत्रैव च कार्यत्वविशेषणं प्रयुज्यते ।&lt;br&gt;&#xA;न चासिद्धिव्यवच्छेदाय विशेषणं युक्तम्; सिद्धत्वे तु परतः प्रामाण्यसमर्थनस्य न तदर्थतेति दुस्तरता ।&lt;br&gt;&#xA;तथापि शब्दप्रामाण्यं वक्तृगुणाधीनमिति चेन्न, विशेषकाभावात्, दोषसम्भावनास्थले च तदपेक्षणात्, वेदस्य चनिर्देषत्वात् ।&lt;br&gt;&#xA;दोषाभावाधीनत्वे परतः प्रामाण्यं सिद्धमिति चेन्न, तदधीनत्वाभावात्, तस्य विरोधनिवृत्तिमात्ररूपत्वात् ।&lt;br&gt;&#xA;अस्तु वा तदधीनत्वम्, तथापि वेदे तु न दोषः ।&lt;br&gt;&#xA;गुणमन्तरेण दोषाभावो न घटत इति चेत्, अनुष्णाशीतस्पर्शवदुभयनिवृत्तेरपि दर्शनात्, उपपत्तेश्च ।&lt;br&gt;&#xA;भावान्तराभाववादिनो दोषाभावोपि गुण एवेति चेन्न, स्वाभावान्तरेण तन्निर्वाहात् ।&lt;br&gt;&#xA;न हि तस्यापि शीताभाव उष्ण एव, अनुष्णाशीते तदसिद्धेः ।&lt;br&gt;&#xA;उभयसङ्ग्रहणेन हि शीताभावत्वम् ।&lt;br&gt;&#xA;तद्वदत्रापि सगुणेष्वाप्तवाक्येषु वक्तृगुणरहितेषु वेदवाक्येषु च दोषाभावः समानः ॥&lt;br&gt;&#xA;१६ ननु शब्दानां स्वतः प्रामाण्ये बुद्धादिवाक्यमपि स्वतः प्रमाणं स्यात् ।&lt;br&gt;&#xA;न स्यात्, स्वतस्त्वस्योत्सर्गरूपत्वात्, विरोधिविशेषे च तस्याननुप्रवेशात् ।&lt;br&gt;&#xA;उक्तं चागमप्रामाण्ये&amp;mdash; &amp;ldquo;नैव शब्दे स्वतो दोषाः प्रामाण्यपरिपन्थिनः ।&lt;br&gt;&#xA;सन्ति किन्तु स्वतस्तस्य प्रमाणत्वमिति स्थितिः ॥&lt;br&gt;&#xA;वक्तुराशयदोषेण केषु चित्तदपोद्यते ।&lt;br&gt;&#xA;अङ्गुल्यग्रे हि मातङ्गयूथमित्येवमादिषु&amp;rdquo; ॥&lt;br&gt;&#xA;इति ।&lt;br&gt;&#xA;किञ्च, नित्ये हेतुगुणापेक्षा वेदे नास्तीशबुद्धिवत् ।&lt;br&gt;&#xA;हेत्वभावान्न दोषश्चेदूवक्त्रभावादिहापि नः ॥&lt;br&gt;&#xA;अकारणं यथा ज्ञानं प्रमात्वमधिगच्छति ।&lt;br&gt;&#xA;अकारणं तथा वाक्यं स्वतः प्रमितिकारणम् ॥&lt;br&gt;&#xA;यदि हेतुगुणाभावादप्रामाण्यं प्रसज्यते ।&lt;br&gt;&#xA;तदेश्वरप्रमायामप्यनिवार्यमिदं तव ॥&lt;br&gt;&#xA;१७ अथैव ब्रूषे&amp;mdash;कारणगुणदोषयोरभावे तत्प्रयोज्ययोः प्रामाण्याप्रामाण्ययोर्द्वयोरप्यसम्भवाद्रश्यन्तरायोगाच्च निःस्वभावत्वं वेदशब्दजन्यज्ञानानां स्यादिति; इदमपि तुल्यमीश्वरज्ञाने ।&lt;br&gt;&#xA;हेतुनिवृत्तिस्तत्कार्यं प्रामाण्यं निवर्तयेत्, न तु नित्यमिति चेत्, अप्रामाण्यहेतुनिवृत्तिरपि तथैव ।&lt;br&gt;&#xA;अतो विरुद्धस्वभावयोगः उभयपरित्यागान्निःस्वभावैतव वा स्यात् ।&lt;br&gt;&#xA;एवमनीश्वरवादिनां सौगतादीनां शुद्धसंवित्सन्तानादिष्वधिपतिसहकार्यादिकारणतद्गुणादेरसम्भवात् स्वारसिकस्वात्मगोचरप्रामाण्यस्य चाभ्युपगमात् समाश्चर्चाः ।&lt;br&gt;&#xA;यद्यपि पूर्वप्रत्ययस्यकारणत्वमिष्टम्, तथापि तस्यापवर्गदशास्थस्य गुणदोषादिरूपसमस्तसंस्कारप्रत्यर्थितया न तज्जन्यस्य गुणहेतुतेति ।&lt;br&gt;&#xA;यच्च, प्रामाण्यं परतो ज्ञायते, इति प्रयुक्तम्, तत्र ज्ञानान्तरेण ज्ञानान्तरस्वभाववेदनाभ्युपगमात् सिद्धसाधनता ।&lt;br&gt;&#xA;परत एवेति विवक्षायामीदृशं ज्ञानं प्रमेति लक्षणतः सर्वप्रमासङ्ग्राहिणि ज्ञाने पारमेश्वरे च विज्ञाने तदसम्भवः; न हि ताभ्यां स्वप्रमात्वं न गृहीतम्, लक्षणाव्याप्तिकिञ्चिज्ज्ञत्वादिप्रसङ्गात् ।&lt;br&gt;&#xA;अतोन्यत्र परत एवेति नियम इति चेत्, तदपि न, तद्दृष्टान्तेनैव प्रतिप्रयोक्तुं शक्यत्वात्-विगीतं प्रामाण्यं स्वाधारेण ज्ञायते, प्रामाण्यरूपत्वात्, रिश्वरज्ञानादिप्रामाण्यवत् इति ।&lt;br&gt;&#xA;कथं तर्हि इदं प्रमाणमप्रमाणं वेति संशयावकाशः ? इति चेन्न, विशेषतो गृह्यमाणेष्वपि संशयोत्पत्तिदर्शनात् ।&lt;br&gt;&#xA;भवति मुहुः शुक्तिकारजतमोहादन्धीकृतधियः कलधौतेपि तथोपलभ्यमाने यथोपलम्भमिदं रजतमेव वा पूर्ववच्छुक्तिरजतं वेति पुरतः ।&lt;br&gt;&#xA;तथात्रापि गृह्यमाणेपि प्रामाण्ये किमिदं प्रमाणमेव सत् प्रमाणतयोपलम्भते ? उत, बाधात् पूर्वभ्रमवदप्रमाणं सत् ? इति संशयो युक्तः ।&lt;br&gt;&#xA;तथापि सन्देहसहेन किं स्वतोग्रहणेन ? निश्चयस्तु पराधीन एवेति चेत्, किमस्मदपेक्षया ग्रहणमग्रहणं वा नियन्तुं शक्यम् ? सिद्धो हि ग्रहणप्रकारः परीक्षकैरनुसरणीयः ।&lt;br&gt;&#xA;सिद्धिरेव स्वतः कथमिति चेत्, इत्थम्&amp;mdash;ज्ञानं स्वालम्बनं प्रकाशयत् स्वयमपि ज्ञानान्तरनिरपेक्षं प्रकाशते, इति तावत् सर्ववेदान्तिसम्मतम् ।&lt;br&gt;&#xA;अस्वयम्प्रकाशवादेपि स्वग्राहिणानुव्यवसायेन प्रकाशमानो व्यवसायस्तावदसंशयात्मैव दृश्यते ॥&lt;br&gt;&#xA;१८ स्मृत्यप्रामाण्यवादेप्यपूर्वार्थगोचरतया स्मृतिविलक्षणश्चाविपर्ययात्मा चाबाधात्मा च, वाधादेः पूर्वं तत्प्रसङ्गाभावात् ।&lt;br&gt;&#xA;ततश्च यद्विषयतयायं व्यवसायः प्रथमं प्रतिभातः, तद्विषयतयैव परस्परपरिक्षोदात् पश्चादपि ।&lt;br&gt;&#xA;अतो यत् तद्विषयत्वलक्षणं प्रामाण्यं पश्चात् तेनैव व्यवस्थाप्यते, तदादावेव गृहीतमिति स्वतः प्रामाण्यग्रहः ॥&lt;br&gt;&#xA;१९ नन्वेवं संशयत्वादिलक्षणमप्रामाण्यमपि स्वयम्प्रकाशेनानुव्यवसायेन वा प्रथममवे ग्रहीतुं शक्यम्; तथापि विपर्ययत्वलक्षणं न तथा, गृह्यमाणवैपरीत्यस्य स्वेन स्वग्राहिणा वा प्रथममग्रहणात्, तस्मिन्नंशे च वैदिकानामविवादात्, तत्रेममंशमादायैव चान्ततः पस्वतः प्रामाण्यसमर्थनप्रवृत्तेः, तत्र दोषाभावादेवादावप्रामाण्यानुत्पत्तेः ।&lt;br&gt;&#xA;तत एव चाप्रामाण्यप्रमित्यसम्भवात्, स्वत एव च प्रामाण्यप्रमितेरबाधाच्च इत्युच्यते, इति ॥&lt;br&gt;&#xA;इति कवितार्किकसिंहस्य सर्वतन्त्रस्वतन्त्रस्य श्रीमद्वेङ्कटनाथस्य वेदान्ताचार्यस्य कृतिषु न्यायपरिशुद्धौ शब्दाध्याये प्रथममाह्निकम्&lt;/p&gt;</description>
    </item>
    <item>
      <title>२</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/eb_mUlam/03_shabdAdhyAyaH/2/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/eb_mUlam/03_shabdAdhyAyaH/2/</guid>
      <description>&lt;p&gt;॥ श्रीमते निगमान्तमहादेशिकाय नमः ॥&lt;/p&gt;&#xA;&lt;p&gt;द्वितीयमाह्निककम् ।&lt;/p&gt;&#xA;&lt;p&gt;२० अथ पौरुषेयापौरुषेयविभाग एवानुपपन्नः, सर्वस्यापि वाक्यस्य पौरुषेयत्वे वाक्यत्वादिलिङ्गसद्भावात्&amp;mdash;सर्वज्ञप्रणीता वेदाः, वेदत्वात्, इति व्यतिरेकिसम्भवात्; &amp;ldquo;मन्त्रकृद्भ्यः&amp;rdquo; &amp;ldquo;तस्य ह वा एतस्य महतो भूतस्य निश्वसितमेतद्यदृग्वेदः&amp;rdquo; &amp;ldquo;ऋचः सामानि जज्ञिरे ।&lt;br&gt;&#xA;छन्दांसि जज्ञिरे तस्मात् ।&lt;br&gt;&#xA;यजुस्तस्मादजायत&amp;rdquo; इत्यादिश्रवणात्, &amp;ldquo;प्रतिमन्वन्तरं चैषा श्रुतिरन्या विधीयते&amp;rdquo; इत्यादिस्मृतेश्च;&amp;ldquo;अधिकृत्य कृते ग्रन्थे&amp;rdquo; इति पाणिनिस्मृतिसिद्धार्थकाठककालापकादिसमाख्याविशेषयोगात्; कादाचित्ककथाविशेषसन्दृष्टेः, अनित्ययोगात्, तत्पूर्वोत्तरकालयोस्तदनन्वयापत्तेः, शब्दस्य भूतगुणस्य नश्वरत्वात्, इति चेत्, तन्न, वाक्यत्वानुमानस्य विपक्षे बाधकाभावात् ।&lt;br&gt;&#xA;अकारणकार्योत्पत्तिप्रसङ्गः, इति चेन्न, कार्यत्वस्यैव साध्यमानत्वात्, अकारणत्वमात्रस्यापाद्यमान स्येष्टत्वात् ।&lt;br&gt;&#xA;क्रमविशेषेणानुच्चार्यमाणानां वर्णानां कथं पदत्वं वाक्यत्वं वेति चेन्न, परकृतप्रबन्धपाठवदकर्तृभिरुच्चारणेपि तत्सिद्धेः ।&lt;br&gt;&#xA;आदिममुच्चारणं कर्त्रभावे कथं स्यादिति चेन्न, आदिमत्त्वस्यैवासिद्धेः, दर्शनानुगुण्येन अद्यत्ववदेव सर्वदा परतन्त्रोच्चारणस्यैवाभ्युपगन्तुमुचितत्वात्, ततश्च सर्वदोच्चारयितृपुरुषापेक्षत्वेपि पूर्वपूर्वाधीतप्रकारस्यानुसरणादनादित्वसिद्धेः ।&lt;br&gt;&#xA;अपौरुषेयत्वे घुणक्षताक्षरवदूबोधकत्वेप्यभिप्रायविरहादर्थपरत्वं न स्यादिति चेन्न, प्रतिपन्ने निर्बाधे चार्थे प्रधाने बोधकत्वस्यैव तात्पर्यरूपत्वात्, प्राधान्यादेर्लौकिकवाक्यवदाख्यातादिस्वभावादेव सिद्धेः, अस्मदिष्टे च सेश्वरमीमांसापक्षे नित्येश्वराभिप्रायसम्भवात् ।&lt;br&gt;&#xA;स्वयमेव ह्याह&amp;mdash; &amp;ldquo;श्रुतिः स्मृतिर्ममैवाज्ञा&amp;rdquo; इति ।&lt;br&gt;&#xA;तथा भाष्यम्&amp;mdash; &amp;ldquo;स्वशासनावबोधि शास्त्रमिति नित्यं श्रुत्यैव नियुङ्क्ते परः&amp;rdquo; इति ।&lt;br&gt;&#xA;नित्यापि सा तदाज्ञा ।&lt;br&gt;&#xA;गीतादिरपि श्रुत्यर्थोपदेशरूपतया प्रवर्तते ।&lt;br&gt;&#xA;साक्षात्तु श्रुतिस्तदादोशः ।&lt;br&gt;&#xA;तदनुविधानाच्च स्मृतिरपि ।&lt;br&gt;&#xA;अज्ञातकर्तृकत्वे गन्धर्वभाषितादिवदाप्तकर्तृकत्वनिश्चयाभावादप्रामाण्यशङ्का स्यादिति चेन्न, दोषाभावनिश्चयादेव तन्निवृत्तेः ।&lt;br&gt;&#xA;अनाप्तकर्तृकत्वशङ्कायां कथं दोषाभावनिश्चयः ? इति चेन्न, महाजनपरिग्रहादेवानाप्तकर्तृकशङ्कोन्मूलनात् ।&lt;br&gt;&#xA;बाह्यागमपरिग्रहवत् किं नस्यात् ? इति चेन्न, बहुजनपरिग्रहादिमात्रस्य महाजनपरिग्रहत्वेनाविवक्षितत्वात्, तत्परिप्रहविशेषस्यैव विवक्षितत्वाच्च ।&lt;br&gt;&#xA;तयोः को वा विशेषः ? इति चेन्न, हेतुदर्शनादर्शनाभ्यां विशेषात् ।&lt;br&gt;&#xA;अनन्यगतिकैः स्वैररसिकैः सुखजीविकार्थिभिः कुहकवञ्चितैर्वा तत्परिग्रहः, इह तु न तथा, तद्वैपरीत्यस्य सुप्रसिद्धत्वात्, इति ॥&lt;br&gt;&#xA;२१ अपि च बाह्यागमप्रतिबन्दिः किं वदेप्रामाण्यमाप्तप्रामाण्यनिबन्धनमितीच्छद्भिर्वैशेषिकादिभिरुच्यते ? उत सौगताद्यागमप्रामाण्यमिच्छद्भिः ? अथ वा परित्यक्ताशेषपारलौकिकागमैर्लोकायतिकैः ? इति ।&lt;br&gt;&#xA;नाद्यः, रिश्वरकृतत्वेपि वेदस्यैवंविधपरिग्रहविशेषमन्तरेणाद्यतनरेबाह्यागमेभ्यो (?) विवेकस्याशक्यत्वात्, सर्वज्ञप्रणीतत्वाद्यभिमानस्य तदनुमानप्रक्रियायाश्च सर्वत्र दुर्वारत्वात् ।&lt;br&gt;&#xA;न द्वितीयः, अभ्युपगतप्रामाण्ये स्वागमेपि प्रसङ्गात् ।&lt;br&gt;&#xA;दृष्टफलसंवादस्य विसंवादान्यथासिद्धेश्च सर्वत्र समचर्चत्वात्, अस्मदुक्तस्य निरुपाधिकपरिग्रहस्य स्वमते दुर्वचत्वात् ।&lt;br&gt;&#xA;अत एव न तृतीयः, प्रामाण्यस्य परोक्षप्रामाण्यस्य वाक्यप्रामाण्यस्य च स्थापितत्वेन वैदिकवाक्ये ह्यौत्सर्गिके प्रामाण्ये प्राप्ते निरुपाधिकप्रेक्षावदनन्तपुरुषपरिग्रहादेवानाप्तकर्तृकत्वशङ्कोन्मूलने च वक्तृदोषशङ्कानुत्थानात्, वचसि चस्वतः काचादिवद्दोषादर्शनात् ।&lt;br&gt;&#xA;आप्तकर्तृकत्वाभावेप्यौत्सर्गिकं प्रामाण्यमनपोदितम्, इति ॥&lt;br&gt;&#xA;२२ अत एव हि प्रेक्षावन्तरश्चोदितेषु बहुवित्तव्ययायाससाध्येषु निशङ्कं प्रवर्तन्ते, प्रतिषिद्धेषु च सुखतरेष्वपि विषसंसृष्टान्नभोजनादिवन्निवर्तन्ते ।&lt;br&gt;&#xA;प्रयोगश्च&amp;mdash;पारलौकिकी महाजनप्रवृत्तिः सफला, प्रेक्षावत्प्रवृत्तित्वात्, कृष्यादिप्रवृत्तिवत्; न ह्यनन्तैःप्रेक्षावद्भिरविसंवादेनाफलमनुष्ठीयते इति शङ्कितुं शक्यम् ।&lt;br&gt;&#xA;दुःखरूफलदर्शनेन सिद्धसाधनतेति चेन्न, अनभिप्रेतोपालम्भात्, प्रवृत्तिदुःखादधिकपुरुषार्थपर्यवसानस्य सिषाधयिषितत्वात् ।&lt;br&gt;&#xA;तथापि लाभपूजाख्यातिरूपदृष्टप्रयोजनेनैव सार्थतेति चेत्, तदप्यसत्, अतदुद्देशेन तेषां प्रवृत्तिदर्शनात्, तदुद्देशेन प्रवृत्तेश्च डाम्भिकत्वेन शास्त्रैस्तन्निष्ठैश्च विगर्हणात् ।&lt;br&gt;&#xA;ये च तदुद्देशेन प्रवर्तन्ते, तेप्यतदुद्देशेन प्रवृत्तानामनुकुर्वाणा एव ख्यात्यादि प्राप्नुवन्ति, अन्यथा ख्यातिलाभपूजादेर्निर्निमित्तत्वप्रसङ्गात् ।&lt;br&gt;&#xA;न हि यत्किञ्चिदनेन कृतमिति मत्वा कश्चित् कृच्छ्रसम्पादितान् धनादीन् ददाति, पूजयति, गुणान्वा आरोप्य स्तौति; अपि तु कुतश्चित् प्रमाणात् सिद्धं प्रशस्ताचरणमभिमत्यैव ।&lt;br&gt;&#xA;समरसामर्थ्यादिमूललाभ जादिकमप्यन्ततोर्थशास्त्रादिमूलप्रशस्तप्रवृत्तिप्रसूतम् ।&lt;br&gt;&#xA;अतः सन्मर्यादाप्रवृत्तान् दानमानादिभिरभ्यर्चयन्तोष्पदृष्टबुद्ध्यैव प्रवर्तन्ते ।&lt;br&gt;&#xA;जनरञ्जनार्थमेव दानादि, जनो दातरि मानयितरि च रज्यते, &amp;ldquo;जनानुरागप्रभवाश्च सम्पदः&amp;rdquo; इति प्रसिद्धेः, इति चेन्न, प्रत्युपकाराद्यनर्हप्रव्रजिततपस्विजडान्धबधिरदीनानाथादिषु दानमानादिभिरनुरञ्जितेष्वपि तन्मूलदृष्टसम्पत्प्रसङ्गाभावात्; अत एव हि नीतिनर्मसचिवेष्वेव तदर्थदानादिव्यवस्थापनम् ।&lt;br&gt;&#xA;प्रतारणपटुभिर्वैन्दिकैः प्रतारितास्तान् पूजयन्तीति चेन्न ।&lt;br&gt;&#xA;किं ते स्वात्मानमपि प्रतारयन्ति? ये नाम समस्तभोगाविमुखा यावज्जीवमात्मानं परिक्लेशयन्ति; यैश्च पटुप्रज्ञाः सर्वे लोकाः प्रतारिताः, ते कथं लोकोत्तरप्रज्ञेन त्वया प्रतारका इत्युन्नीताः ।&lt;br&gt;&#xA;अन्धपरम्पराकल्पस्तर्ह्ययमनुष्ठानप्रवाहः इति चेन्न, प्रमाणस्वरूपफलयोरबाधस्य च प्रत्यक्षत्वात् धर्मबुद्ध्यैव च निरुपाधिकपरिग्रहस्य त्वदुक्त्यैव सिद्धः ।&lt;br&gt;&#xA;अनादिनिधनेस्मिन्नाम्नायमूले अनुष्ठाने प्रवहति प्रक्रियान्तरमाश्रित्य प्रतारकैरीश्वरैरर्वाचीनैश्च प्रतिच्छन्दप्रवर्तना श्रुतिस्मृतिसिद्धा युक्तिमती चेत्येषा दिक् ॥&lt;br&gt;&#xA;२३ वेदानित्यत्वानुमानानां प्रतिप्रयोगाश्च&amp;mdash;पर्वापरकल्पाः एतद्वेदसन्दर्भपाठवन्तः, कल्पत्वात्, अद्यतनकल्पवत् ।&lt;br&gt;&#xA;ऐश्वरं वेदप्रवर्तनमप्रच्युतप्राचीनसन्दर्भम्, आप्तकर्तृकवेदप्रवर्तनरूपत्वात्, अद्यतननिपुणोपाध्यायवेदप्रवर्तनवत्; न चाश्रयाद्यसिद्धिः, पौरुषेयत्वेपि प्रामाण्यमिच्छतस्तत एव तत्सिद्धेः ।&lt;br&gt;&#xA;अप्रामाण्यमिच्छतोपि महाजनपरिग्रहान्यथानुपपत्त्यैव प्रामाण्यं प्रसाध्य तत एव तत्साधनात् ।&lt;br&gt;&#xA;न चास्ति वेदप्रवर्तनस्य सारस्वतपाठेनानैकान्त्यम्, तथैव तत्प्रवाहस्य तत्तच्छाखाप्रणयनवदनादित्वात्, मन्त्रब्राह्मणादिवाक्यस्वरूपवैयाकुलीविरहाच्चेति ।&lt;br&gt;&#xA;एवंविपक्षे बाधकाभावादेव केवलव्यतिरेक्यपि निरस्तः, अनुमानाध्याये तस्य सामान्यतो दूषितत्वाच्च ।&lt;br&gt;&#xA;त्वन्मतेप्यायुर्वेदादिसपक्षसद्भावेन तस्यासाधारण्यम्; नहि तेभ्यो व्यावृत्तमपौरुषेयत्वादिलक्षणं वेदत्वं त्वयाभ्युपगम्यते ।&lt;br&gt;&#xA;वेदशब्दप्रयोगविषयतामात्रेण तेषामपि पक्षीकारे स्वेच्छागृहीतरूपस्येश्वरस्य तत्तदवतारसंव्यवहारा वेदव्यतिरिक्ताः सन्ति सपक्षाः ।&lt;br&gt;&#xA;न च ते त्वयापि नेष्यन्ते, वेदतया वा स्वीक्रियन्ते, गीतादिषु भगवदुक्त्यंशानां श्रीविष्णुस्मृतिप्रभृतीनां च वेदत्वानभ्युपगमात् ।&lt;br&gt;&#xA;धर्मशास्त्रतयैव हि वैष्णवस्मृत्यादिप्रसिद्धिः ।&lt;br&gt;&#xA;अवक्तृकसन्दर्भा वेदाः, वेदत्वात्, यः सकर्तृकसन्दर्भः, नासौ वेदः, इति प्रतिहेतुश्च सिद्धः ।&lt;br&gt;&#xA;अप्रसिद्धविशेषणत्वादिचोद्यं त्विह न त्वया स्मर्तव्यम् ।&lt;br&gt;&#xA;सन्दर्भः कथमववतृकः स्यादिति चेन्न, वर्णक्रमनियममात्रविशेषस्य सन्दर्भशब्देन ग्रहणात्,तस्य च प्रागुक्तनयेन यथापूर्वप्रवर्तनमात्रेणापि व्यवस्थानात् ।&lt;br&gt;&#xA;माभूदवीतहेतुः ।&lt;br&gt;&#xA;वीतस्तु स्यात् विगीतं वाक्यं सर्वज्ञप्रणीतम्, प्रमाणत्वे सत्यलौकिकार्थविषयवाक्यत्वात्, &amp;ldquo;न त्वेवाहं जातु नासम्&amp;rdquo; इत्यादिवाक्यवत्, इति चेन्न, वेदार्थविषयैः कल्पसूत्रकारादिवाक्यैरस्मदादिवाक्यैरेव वानैकान्त्यात् ।&lt;br&gt;&#xA;अतीवकर्तृकत्वे सतीति विशेषयिष्यामः इति चेन्न, तथापि यथापूर्वप्रणयनमात्रेणापि तत्प्रणीतत्वसिद्धौ सिद्धसाधनात् ।&lt;br&gt;&#xA;यथापूर्वमेव हि विश्वमीश्वरः सृजति; यथा अधीमहे&amp;mdash; &amp;ldquo;सूर्याचन्द्रमसौ धाता यथापूर्वमकल्पयत्&amp;rdquo; इति ।&lt;br&gt;&#xA;एवं तर्हितुल्ययोगक्षेमतया वेदवज्जगतोप्यकर्तृकत्वं प्रसक्तमिति चेन्न, यथापूर्वं घटादिनिर्माणे कुलालकुविन्दादेः कर्तृत्वसिद्धेः; हन्त ! वेदस्य एवं स्यादिति चेत्, हन्त ! स्यादेव ।&lt;br&gt;&#xA;न हि कल्पान्तरवर्णव्यक्तिसमुदायमेवेदानीन्तनवेदराशिं ब्रूमः, अपि तु तादृक्क्रमयोगितामात्रम् ।&lt;br&gt;&#xA;सर्वत्र वाक्येषु यथेष्टक्रमकल्पने पुरुषस्य स्वातन्त्र्योक्तिः, न पुनर्यथापुरोच्चारणे, इति काव्यादिष्वपि प्रसिद्धम् ।&lt;br&gt;&#xA;यदि त्वया अयथापुरप्रणीतत्वं साध्येत, तत्र यथापुरप्रणयने कमिव दोषामालक्ष्यैवं विशेषयसि ? मन्त्रादिषु क्रमभङ्गानुपपत्तिश्च कल्पान्तरेपि तच्छक्त्यनपायादेव, तथात्वेपि वा यथापूर्वोच्चारणेपि तदनपायात्, अन्यथा कल्पनागौरवात्, इति ॥&lt;br&gt;&#xA;२४ तथापि सर्गप्रलयसम्भवात् सम्प्रदायविच्छेदे सर्ववेदोच्छेदात् पश्चादीश्वरस्तत्स्रष्टा स्यात् ।&lt;br&gt;&#xA;न स्यात्, तथापि प्राचीनवेदसाक्षात्कारिणस्तस्य तत्प्रवर्तनमात्रौचित्यात्, शक्तस्यापि तज्जातीयवेदान्तरकल्पने गौरवात्, शक्तावपि सिद्धोपजीवनस्यास्मदादिषु दृष्टेः, एषामेव च मन्त्राणां कल्पान्तरेपि मन्त्रत्वाविरोधात् ।&lt;br&gt;&#xA;एवं मन्त्रनित्यत्वे च तुल्यन्यायतया ब्राह्मणनित्यत्वस्यापि दुस्त्यजत्वात्, तद्दृष्टान्तेन वा तन्नित्यत्वसाधनात् ।&lt;br&gt;&#xA;सारस्वतपाठादावपि मन्त्रादिस्वरूपभेदाभावस्योक्तत्वात् ।&lt;br&gt;&#xA;&amp;ldquo;या ब्रह्माणं विदधाति पूर्वं यो वै वेदांश्च प्रहिणोति तस्मै ।&lt;br&gt;&#xA;&amp;quot; &amp;ldquo;वाचाविरूपनित्यया&amp;quot;&amp;ldquo;पूर्वे पूर्वेभ्यो वच एतदूचुः&amp;rdquo; &amp;ldquo;अजान् ह वै प्रश्नींस्तपस्यमानात् ब्रह्म स्वयं भ्यभ्यानर् षत् त ऋषयोभवन् तदृषीणामृषित्वम्&amp;rdquo; &amp;ldquo;अनादिनिधना ह्येषा वागुत्सृष्टा स्वयम्भुवा&amp;rdquo; &amp;ldquo;व्यस्य वेदं सनातनम्&amp;rdquo; इत्यादिभिरीश्वरस्याप्यनीश्वरवद्वेदप्रवर्तनमात्रसिद्धेः कुतश्च सर्गप्रलयसिद्धिः ? विश्वसन्ततिरत्यन्तमुच्छिद्यते, सन्ततित्वात्, प्रदीपसन्ततिवत् ।&lt;br&gt;&#xA;विश्वसन्तानोयं दृश्यसन्तानहीनैः समवायिभिरारब्धः, सन्तानत्वात्, आरणेयाग्निसन्तानवत् ।&lt;br&gt;&#xA;वर्तमानब्रह्माण्डपरमाणवः पूर्वमुत्पादितसजातीयसन्तानान्तराः, नित्यत्वे सति तदारम्भकत्वात्, प्रदीपपरमाणुवत् ।&lt;br&gt;&#xA;पर्वता अपि चूर्णीभविष्यन्ति, अवयवित्वात्, घटवत् ।&lt;br&gt;&#xA;समुद्रा अपि शोषमुपयास्यन्ति, जलाशयत्वात्, पल्वलवत् इत्याद्यनुमानतः, इति चेन्न, केषां चिन्नित्यसंसारपक्षे प्रथमस्य हेतोस्तथा तत्प्रतिपादकैरागमैरंशतो बाधः, तद्वहिष्कारे च अनैकान्तः; सर्वेषां च श्रुतिशतसिद्धैर्नित्यविभूतिनिष्ठैरीश्वरनित्यविग्रहादिभिस्तैस्तैरनेकान्तः ।&lt;br&gt;&#xA;न च तत्पक्षीकारः, बाधासिद्ध्योरन्यतरापातात् ।&lt;br&gt;&#xA;प्रतिप्रयोगाश्च&amp;mdash;गणितविशेषादिसिद्धद्विपारार्धसङ्ख्यापूर्वोत्तरकालो न लोकशून्यः, कालत्वात्, अद्यतनकालवत्, इत्यादयः स्वयमूह्याः ॥&lt;br&gt;&#xA;२५ विपक्षे बाधकं न सम्यग्दृश्यते ।&lt;br&gt;&#xA;यच्चागमानुग्रह एषां बलमित्यभिमतम्, तदागमप्रमाणत्वोपजीवनम्, तथा चागमत एव प्रलयादिसिद्धिः ।&lt;br&gt;&#xA;ततश्चागमादेवागमनित्यत्वं सिद्धम् ।&lt;br&gt;&#xA;उक्तं च प्रज्ञापरित्राणे&amp;mdash; &amp;ldquo;वेदतः पौरुषेयत्वशङ्का वेदे न शाम्यति ।&lt;br&gt;&#xA;हेत्वन्तरसमुद्भूता हेत्वन्तरनिवारिता&amp;rdquo; ॥&lt;br&gt;&#xA;इति ।&lt;br&gt;&#xA;सर्गादौ वेदपरिग्रहप्रकारश्चैवमुपपादितः&amp;mdash; &amp;ldquo;व्यवहारिजनाभावाद्गिरां व्युत्पत्त्यसम्भवात् ।&lt;br&gt;&#xA;वेदार्थो नैव शक्येत बोद्धुं तस्येति चेन्न तत् ॥&lt;br&gt;&#xA;बहवः सम्भवन्त्येव शब्दार्थव्यवहारिणः ।&lt;br&gt;&#xA;मुक्ताद्या रिशितुर्यद्वा बहुरूपपरिग्रहात् ॥&lt;br&gt;&#xA;प्राच्यविज्ञानसंस्कारानुवृत्त्या वास्य वेधसः ।&lt;br&gt;&#xA;सर्वशब्दार्थविज्ञानं सुप्तोत्थितवदुद्भवेत् ॥&lt;br&gt;&#xA;न गर्भवासस्तेषां न वयोवस्थादयोपि च ।&lt;br&gt;&#xA;सर्वविज्ञानसम्पन्नाः सृष्टास्त इति वेदधीः ॥&lt;br&gt;&#xA;ऽयो ब्रह्मणऽमिति श्रत्या सृष्ट्वा ब्रह्माणमीश्वरः ।&lt;br&gt;&#xA;अस्मै वेदानदत्तेति प्रतीतिर्न उदेति हि ॥&lt;br&gt;&#xA;शब्दार्थवेदिने वेदप्रदानं सार्थकं भवेत् ।&lt;br&gt;&#xA;अन्यथा व्यर्थमित्यर्थापत्त्या शब्दार्थवेदिता&amp;rdquo; ॥&lt;br&gt;&#xA;इति ॥&lt;br&gt;&#xA;२६ सूत्रकाण्डमन्त्रकृत्त्वजन्मादिवाक्यानामपि प्रथमद्रष्टृत्वस्मर्तृत्वसम्प्रदायप्रवर्तनादिभिरेव निर्वाहः ।&lt;br&gt;&#xA;इदमप्यागमानुरोधादेव सिद्धम् ।&lt;br&gt;&#xA;&amp;ldquo;स्वयम्भ्वभ्यानर्षत्&amp;rdquo; इत्यादि हि श्रूयते ।&lt;br&gt;&#xA;प्रजापतिनियोगाच्च तदाहितमहिमानो महर्षयोनधीतानेव वेदभागान् पश्यन्ति ।&lt;br&gt;&#xA;तन्न्नियोगश्च तत्तदृषिकत्वेनानुसन्धानादेः कर्मौपयिकत्वात् ।&lt;br&gt;&#xA;तेषामपि प्रवाहानादित्वान्नानित्यसंयोगादिदोषः ।&lt;br&gt;&#xA;&amp;ldquo;यद्वै किञ्च मनुरवदत्&amp;rdquo; इत्यादौ प्रवाहानादित्वं परैरुक्तम्; तदुपाख्यानान्तरादिष्वपि तुल्यम् ।&lt;br&gt;&#xA;उक्तं च भगवता व्यासेन&amp;mdash; &amp;ldquo;युगान्तेन्तर्हितान् वेदान् सेतिहासान् महर्षयः ।&lt;br&gt;&#xA;लेभिरे तपसा पूर्वमनुज्ञाताः स्वयम्भुवा&amp;rdquo; ॥&lt;br&gt;&#xA;इति ॥&lt;br&gt;&#xA;इतिहासोत्र तत्तद्वृत्तान्तः ।&lt;br&gt;&#xA;उक्तं च तेनैव धर्मशास्त्रेपि&amp;mdash; &amp;ldquo;धर्ममूलं वेदमाहुर्ग्रन्थराशिमकृत्रिमम् ।&lt;br&gt;&#xA;तद्विदां स्मृतिशीले च साध्वाचारं मनःप्रियम्&amp;rdquo; ॥&lt;br&gt;&#xA;इति ।&lt;br&gt;&#xA;शाखाप्रणयनं च द्वापरान्ते भाविपुरुषशक्तिपरिक्षयाद्वेदवृक्षैकदेशोद्धरणम् ।&lt;br&gt;&#xA;एतेन समाख्या निर्व्यूढा, प्रवचनविषयत्वात् ॥&lt;br&gt;&#xA;इदं च सर्वं प्रसाधितं प्रज्ञापरित्राणे&amp;mdash; &amp;ldquo;यादृक्प्रभावाः श्रूयन्ते ऋष्याद्या वेदराशिषु ।&lt;br&gt;&#xA;तादृशा एव सृज्यन्ते वेदान् दृष्ट्वा स्वयम्भुवा ॥&lt;br&gt;&#xA;अतस्तेभ्यः पुरा वेदसत्त्वाद् वेदस्य नित्यता ।&lt;br&gt;&#xA;अनधीत्यैव वेदानामाविर्भावयितृत्वतः ॥&lt;br&gt;&#xA;तपसा प्राप्पय संस्कारात् तत्सूक्तत्वादिसम्भवः ।&lt;br&gt;&#xA;तपःप्रभावान्मत्राणामृषिदर्शनसंस्कृतेः ॥&lt;br&gt;&#xA;शक्तिराधीयते काचिद्यथास्माकमधीतितः ।&lt;br&gt;&#xA;अर्थावबोधकत्वं तु शब्दशक्त्यान्यशब्दवत् ॥&lt;br&gt;&#xA;ऋषिदर्शनतोधीतेपरपि शक्त्यन्तरोद्भवः ।&lt;br&gt;&#xA;अपूर्वकार्यनिष्पत्तावुपकुर्यादिदं ततः ॥&lt;br&gt;&#xA;काठकादिसमाख्याया निमित्तं चेदमेव वा ।&lt;br&gt;&#xA;प्रकृष्टं वा प्रवचनं तत्सिद्धा वेदनित्यता&amp;rdquo; ॥&lt;br&gt;&#xA;इति ॥&lt;br&gt;&#xA;२७ वर्णानित्यत्वं क्रमानित्यता वा नाभिमतवेदनित्यत्वविरोधि ।&lt;br&gt;&#xA;न च वर्णनित्यत्वं वेदनित्यत्वहेतुः, काव्यादिष्वपि तुल्यत्वात् ।&lt;br&gt;&#xA;शब्दाधिकरणं चानुपयुक्तवर्णानित्यत्वपरं नानुमन्यामहे ।&lt;br&gt;&#xA;शारीरकदेवतानधिकरणे च&amp;mdash; &amp;ldquo;शब्द इति चेन्न, अतः प्रभवात् प्रत्यक्षानुमानाभ्याम् ।&lt;br&gt;&#xA;अत एव च नित्यत्वम् ।&lt;br&gt;&#xA;समाननामरूपत्वाच्च, आवृत्तावप्यविरोधो दर्शनात्, स्मृतेश्च&amp;rdquo; इति सूत्रैरिदं सर्वं समर्थितम् ॥&lt;br&gt;&#xA;२८ वेदार्थसङ्गहे तु&amp;mdash;वेदाः प्रमाणं चेत्, विध्यर्थवादमन्त्रागतं सर्वमपूर्वमर्थजातं यथावस्थितमेव बोधयन्ति ।&lt;br&gt;&#xA;प्रामाण्यं च वेदानाम् &amp;ldquo;औत्पत्तिकस्तु शब्दस्यार्त्थेन सम्बन्धः&amp;rdquo; इत्युक्तम्&amp;rdquo; इति मन्त्रार्थवादयोरपि याथार्थ्यं प्रक्रम्य, शब्दशक्तेरसाङ्केतिकत्वम्, तत एव शब्दानुमानविवेकः पौरुषेयापौरुषेयादिविभागादिकं च व्यक्तं प्रदर्शितम् ।&lt;br&gt;&#xA;तथाहि&amp;mdash;यथा अग्निजलादीनामौष्ण्यादिशक्तियोगः स्वाभाविकः; यथा चक्षुरादीनामिन्द्रियाणां बुद्धिजनकत्वशक्तिः स्वाभाविकी, तथा शब्दस्यापि बोधकत्वशक्तिः स्वाभाविकी ।&lt;br&gt;&#xA;न च हस्तचेष्टादिवत् सङ्केतमूलं शब्दस्य बोधकत्वमिति वक्तुं युक्तम्, अवनाद्यनुसन्धानाविच्छेदेपि सङ्केतयितृपुरुषाज्ञानात् ।&lt;br&gt;&#xA;यानि सङ्केतमूलानि, तानि सर्वाणि साक्षाद्वा परम्परया वा विज्ञायन्ते ।&lt;br&gt;&#xA;न च देवदत्तादिशब्दवत् कल्पयितुं युक्तम्; तेषु साक्षाद्वा परम्परयां वा सङ्केतो ज्ञायते ।&lt;br&gt;&#xA;गवादिशब्दानां तु अनाद्यमुसन्धानाविच्छेदेपि सङ्केताज्ञानादेव बोधकत्वशक्तिः स्वाभाविकी ।&lt;br&gt;&#xA;अग्न्यादीनामौष्ण्यादिशक्तिवदिन्द्रियाणां बोधकत्वशक्तिवच्चशब्दस्यापि बोधकत्वशक्तिरवश्याश्रयणीया ॥&lt;br&gt;&#xA;२९ ननु च इन्द्रियवच्छब्दस्यापि बोधकत्वं स्वाभाविकं चेत्, सम्बन्धग्रहं बोधकत्वाय किमित्यपेक्षते ?; लिङ्गवदित्युच्यते; यथा ज्ञातसम्बन्धनियमं धूमादि अग्न्यादिबुद्धिजनकम्, तथा ज्ञातसम्बन्धनियमः शब्दोप्यर्थविशेषबुद्धिजनकः ।&lt;br&gt;&#xA;एवं तर्हि शब्दोप्यर्थविशेषस्य लिङ्गमित्यनुमानमेव स्यात्; मैवम्; शब्दार्थयोः सम्बन्धो बोध्यबोधकभाव एव ।&lt;br&gt;&#xA;धूमादीनां तु सम्बन्धान्तरमिति, तस्य सम्बन्धस्य ज्ञापनद्वारेण बुद्धिजनकत्वमिति विशेषः ।&lt;br&gt;&#xA;एवं गृहीतसम्बन्धस्य बोधकत्वदर्शनादनाद्यनुसन्धानाविच्छेदेपि सङ्ङ्केताज्ञानात् बोधकत्ववं शक्तिरेवेति निश्चीयते ॥&lt;br&gt;&#xA;एवं बोधकानां पदसङ्घातानां संसर्गविशेषबोधकत्वेन वाक्यशब्दाभिधेयानामुच्चारणक्रमो यत्र पुरुषबुद्धिपूर्वकः, ते पौरुषेयाः शब्दाः इत्युच्यन्ते ।&lt;br&gt;&#xA;यत्र तूच्चारणक्रमः पूर्वपूर्वोच्चारणक्रमजनितसंस्कारपूर्वकः सर्वदा, अपौरुषेयास्ते वेदाः इत्युच्यन्ते ।&lt;br&gt;&#xA;एतदेव वेदानामपौरुषेयत्वं नित्यत्वं च, यत् पूर्वोच्चारणक्रमजनितसंस्कारेण क्रमविशेषं स्मृत्वा तेनैव क्रमेणोच्चार्यत्वम् ।&lt;br&gt;&#xA;तेनानुपूर्वीविशेषेण तमेव संस्थिता अक्षरराशयो वेदा ऋग्यजुःसामाथर्वभेदेन भिन्नाः अनन्तशाखा वर्तन्त इति ॥&lt;br&gt;&#xA;३० अत्राङ्गिरसानुक्तिरथर्वानुप्रवेशविवक्षया ।&lt;br&gt;&#xA;एवं त्रिवेदीव्यपदेशेपि विवक्षाभेदो ग्राह्यः ।&lt;br&gt;&#xA;सर्वोप्यसौ पुनर्मन्त्रार्थवादादिरूपेण त्रिविधः ।&lt;br&gt;&#xA;तत्र प्रामाणिकमन्त्रव्यवहारविषयो मन्त्रः ।&lt;br&gt;&#xA;स चानुष्ठेयार्थप्रकाशनादिनोपकारोति ।&lt;br&gt;&#xA;न चेदमेव तल्लक्षणम्, &amp;ldquo;वसन्ताय&amp;rdquo; इत्येवमाद्यव्याप्तेः ।&lt;br&gt;&#xA;&amp;ldquo;वसन्ताय कपिञ्जलानालभन्ते&amp;rdquo; इत्यादयस्तु मन्त्रा अपि विधिपरा एव मीमांसिताः ।&lt;br&gt;&#xA;सकिल मन्त्रः क्रियमाणानुवादिस्तोत्रशस्त्रजप्यादिभेदभिन्नः ।&lt;br&gt;&#xA;पैशाचमागधादितत्तद्भाषामन्त्राणां फलप्रदत्वे तत्तद्बीजजात्यादिकं निदानम् ।&lt;br&gt;&#xA;श्रद्धेयदेवतानामाङ्कमात्रं तु न तदक्षरशक्तिप्रतिबन्धकम्; क्षिप्रक्षुद्रफलप्रकाशनेन विप्रलम्भार्थं तथैवेश्वरादिभिः सृष्टम् ।&lt;br&gt;&#xA;गरुडादिनामाङ्कभाषामन्त्रेषु तु तत्तद्देवतास्मृत्युपकारकत्वमप्यस्ति ।&lt;br&gt;&#xA;एतेन मन्त्रव्याकरणं निर्व्यूढम् ।&lt;br&gt;&#xA;ये तु सप्तकोटयो महामन्त्राः इत्याप्तशास्त्रप्रतिष्ठिताः, ते तु प्रणवयोगायोगादिभिर्वैदिकाः तान्त्रिकाः इति विभज्यन्ते ।&lt;br&gt;&#xA;तत्र शूद्राधिकारत्वसिध्यर्थं तान्त्रिकपरिभाषा; न पुनरवैदिकतया, श्रौतस्मार्तादिभेदव्यपदेशवत् प्रमाणसिद्धत्वाविशेषात् ।&lt;br&gt;&#xA;सर्वेषां च मन्त्राणां सद्वारकमद्वारकं च परमात्मैव प्रतिपाद्यः फलप्रदश्च ।&lt;br&gt;&#xA;सद्वारकेषु तावत् विनियोगभेदाद् बहुधाब्रह्मणि पर्यवसानम् ।&lt;br&gt;&#xA;तत्तद्देवशरीरत्वात् तत्तदंशतया स्थितेः ।&lt;br&gt;&#xA;ऐन्द्षादिन्यायतश्चैषां सर्वेषामीश्वरे स्थितिः ॥&lt;br&gt;&#xA;३१ विध्यधीनप्रवृत्त्युत्तम्भकवाक्यविशेषो ह्यर्थवादः ।&lt;br&gt;&#xA;सो ऽपि प्रत्यक्षाद्यविरुद्धे स्वार्थे प्रमाणम्, स्वतः प्रामाण्यस्यानपायात् ।&lt;br&gt;&#xA;यत्र विरोधधीः, तत्राप्यविरुद्धार्थोपचारेण तत्प्रामाण्यम् ।&lt;br&gt;&#xA;स च क्वाचिद् विध्येकवाक्यतया प्रमाणीभवतीत्यर्थवादाधिकरणादिषु स्थापितम् ।&lt;br&gt;&#xA;स्वतः प्रयोजनभूतार्थविशेषविषयस्तु स्वतन्त्रतयापि प्रामाण्यं प्राप्नोतीति समन्वयसूत्रसिद्धम् ।&lt;br&gt;&#xA;तत्प्राप्त्यभिलाषे तु तदुपायवाक्यप्रवृत्तिः ।&lt;br&gt;&#xA;स चतुर्धा&amp;mdash;निन्दाप्रशंसापरकृतिपुराकल्पभेदात् ।&lt;br&gt;&#xA;निषेधादिशेषभूतो निषेध्यादिदोषवादोत्र निन्दा ।&lt;br&gt;&#xA;विध्यादिशेषभूतो विधेयादिगुणवादः प्रशंसा ।&lt;br&gt;&#xA;एकानुबन्धी कथाविशेषः परकृतिः ।&lt;br&gt;&#xA;अनेकानुबन्धी तु पुराकल्पः ॥&lt;br&gt;&#xA;३२ हितानुशासनरूपं वाक्यमिह विधिः ।&lt;br&gt;&#xA;स च बहुविधः&amp;mdash; नित्यनैमित्तिककाम्यसंवलितविधिनिषेधादिभेदात् ।&lt;br&gt;&#xA;नियमपरिसङ्ख्ये अपि विधिभेदावेव ।&lt;br&gt;&#xA;तत्रैवं विवेकः&amp;mdash; अप्राप्तस्य विधौ प्राप्तिर्नियमे प्राप्तपूरणम् ।&lt;br&gt;&#xA;बाधस्तु परिसङ्ख्यायां प्राप्तस्यैवैकदेशतः ॥&lt;br&gt;&#xA;३३ अथात्र को नाम लिङादिप्रत्ययार्थः ? न तावदपूर्वम्, तस्मिन् प्रमाणान्तरागोचरे व्युत्पत्त्ययोगात्, तद्गोचरत्वे तु अपूर्वत्वव्याघातात्, लिङादिबोधिते व्युत्पत्तावितरेतराश्रयप्रसङ्गात् ।&lt;br&gt;&#xA;विमर्शतः सिद्धिः स्यादिति चेन्न, विमर्शस्य स्मृत्यनुभवातिरिक्तस्यानम्युपगमात्, क्रियाकार्येव्युत्पन्नस्य चान्वयायोग्यतायामपि लक्षणादिभिरेव निर्बाह्यत्वात्, अभिधानान्यथाकरणायोगात्, प्रथमव्युत्पत्तेरपि सर्वत्र कार्य एवेति नियमाभावात् ।&lt;br&gt;&#xA;तथा&amp;mdash;गामानयेत्यादिप्रयोजकवृद्धवाक्यश्रवणसमनन्तरं गवानयने प्रवृत्तं पुरुषमालोक्य पार्श्वस्थो व्युत्पित्सुश्चेतनप्रवृत्तेः कार्यताबुद्धिपूर्वकत्वात् प्रयोज्यवृद्धकार्यताबुद्धेश्च कारणान्तरादर्शनात् यदनन्तरं यत् दृश्यते तत्तस्य कारणमिति प्रयोजकवृद्धवाक्यमेव प्रयोज्यवृद्धकार्यताबुद्धेः कारणमित्यध्यवस्यति ।&lt;br&gt;&#xA;तथा कस्यचित् &amp;ldquo;पुत्रस्ते जातः&amp;rdquo; इति केनचिदुक्ते प्रतिपन्नपुत्रोत्पत्तेस्तस्य प्रियत्वं च ज्ञायते ।&lt;br&gt;&#xA;व्युत्पित्सुः पुत्रजन्मवाक्यश्राविणः पुरुषस्य मुखविकासमालोक्य तस्य प्रियार्थप्रतिप्रत्तिनिमित्तत्वानुमानात् तत्प्रतीतेश्च कारणान्तरादर्शनात् पुत्रजनमवाक्यमेव कारणं कल्पयति ।&lt;br&gt;&#xA;न च पुत्रजन्मनः प्रियत्वं बालेनाज्ञातमिति वाच्यम्, प्रज्ञातपुत्रजन्मनस्तस्य प्रौढस्य भाषान्तरवत् प्रथमव्युत्पत्तावेवं सम्भवात्, नोदाहरणमादरणीयमिति च न्यायविदः ॥&lt;br&gt;&#xA;३४ ततश्च ये बालानां प्रियत्वेन सम्प्रतिपन्ना भक्ष्यभोज्यादयः, तद्दर्शी व्युत्पित्सुस्तत्सम्पत्तिश्राविणः पुरुषस्य मुखविकासदर्शनादिप्रक्रियया व्युत्पद्यत इति किं नोपपद्यते ? प्रियान्तरस्मृत्यादिभिरपि मुखे विकासः सम्भवतीति चेत्, तथैव स्वयं तदधीनप्रयोजनान्तरस्मरणादिनापि गवानयनकर्तव्यताबोधः सम्भवेत् ।&lt;br&gt;&#xA;आसत्ति विशेषवशादनेकप्रयोगानुगतेश्च व्यवस्थेति चेत्, तुल्यम् ।&lt;br&gt;&#xA;तथापि तत्तत्प्रियानुबन्धिसुलग्नजन्मसुखप्रसवस्वादुवाक्त्वादिहर्षहेत्वर्थान्तरसम्भावनया विशेषो दुर्निश्चयः इति चेन्न, गवानयनेपि वत्ससंयोजनक्षीरसम्पादनादिकर्तव्यताबोधकेपि वाक्ये तदर्थगवानयनसम्भवाद् गामानमेत्यादिवाक्यं गवानयनकर्तव्यतैकबोधकमिति कथं निश्चिनुयात् ? अन्वयव्यतिरेकमहिमवशाद् दृष्टानुग्रहाच्चेति चेत्, तुल्यम् ।&lt;br&gt;&#xA;तदेवं पुत्रजन्मवाक्योदाहरणसमीकारस्य मन्दमतीनां दुरारोहत्वात् तदुपेक्षणेन स्पष्टतरव्युत्पत्तिप्रकारो यादृच्छिको बुद्धिपूर्वश्च भाष्यकारैर्दर्शितः; तदत्र लिख्यते&amp;mdash; &amp;ldquo;एवं किल बालाः शब्दार्थसम्बन्धमवधारयन्ति; मातापितृप्रभृतिभिरम्बातातमातुलादीन् शशिपशुनरमृगपक्षिसरीसृपादींश्च एनमवेहि, इमं चावधारय, इत्यभिप्रायेणाङ्गुल्या निर्दिश्य निर्दिश्य तैस्तैः शब्दैस्तेषु तेषु बहुशः शिक्षिताः शनैः शनैस्तैरेव शब्दैस्तेषु तेष्वर्थेषु स्वात्मनां बुध्द्युत्पत्तिं दृष्ट्वा शब्दार्थयोः सम्बन्धान्तरादर्शनात् सङ्केतयितृपुरुषाज्ञानाच्च तेष्वर्थेषु तेषां शब्दानां प्रयोगो बोधकत्वनिबन्धन इति निश्चिन्वन्ति ।&lt;br&gt;&#xA;पुनश्च व्युत्पन्नेतरशब्देष्वस्य शब्दस्यायमर्थ इति पूर्ववृद्धैः शिक्षिताः सर्वशब्दानामर्थमवगम्य परप्रत्यायनाय तत्तदर्थावबोधि वाक्यजातं प्रयुञ्जते ।&lt;br&gt;&#xA;प्रकारान्तरेणापि शब्दार्थसम्बन्धावधारणं सुशकम्&amp;mdash;केनचित् पुरुषेण हस्तचेष्टादिना &amp;ldquo;पिता ते सुखमास्ते, इति देवदत्ताय ज्ञापय&amp;rdquo; इति प्रेषितः कश्चित् तज्ज्ञापने प्रवऋत्तः &amp;ldquo;पिता ते सुखमास्ते&amp;rdquo; इति शब्दं प्रयुङ्क्ते; पार्श्वस्थोन्यो व्युत्पित्सुर्मूकवच्चेष्टाविशेषज्ञः तज्ज्ञापने प्रवृत्तमिमं ज्ञात्वानुगतः तज्ज्ञापनाय प्रयुक्तमिमं शब्दं श्रुत्वा, अयं शब्दस्तदर्थबुद्धिहेतुरिति निश्चिनोतीति कार्यार्थ एव व्युत्पत्तिरिति निर्बन्धो निर्निबन्धनः&amp;rdquo; इति ॥&lt;br&gt;&#xA;न्या। प। श ३५ अत्र पिता ते सुखमास्त इति वाक्यस्य स्थाने अपवरके दण्डः स्थितः इत्युदाहरणान्तरमात्रमन्यत्रोक्तम् ।&lt;br&gt;&#xA;अतः सिद्धासिद्धेप्याद्यव्युत्पत्तिः ।&lt;br&gt;&#xA;भवतु वा प्रथमव्युत्पत्तिः कार्य एव, तथापि प्रयोगान्वयव्यतिरेकवशादेव शब्दशक्तिर्विवेचनीया ।&lt;br&gt;&#xA;प्रयुज्यन्ते च सिद्धपरा एवाविवक्षितकर्तव्यैः शब्दाः; यथा&amp;mdash; कोसौ राजा ? कौरवः ।&lt;br&gt;&#xA;कौतुकमात्रादेव ह्यत्र प्रश्नः, प्रतिवचनं च तदनुविधाय्येव ।&lt;br&gt;&#xA;अतो यथा पदानां प्रातिस्विकी शक्तिः सिद्धे कार्येपीति यथासम्भवं निष्कृष्यते, तथा तात्पर्यमपि, यथायोगमेव व्युत्पत्त्युपायत्वेपि च कार्यस्य सर्वशब्दतात्पर्यविषयत्वायुक्तेः ।&lt;br&gt;&#xA;कार्यवाक्येपि प्रवर्तकत्वादिलक्षणं च प्राधान्यमपूर्वस्य मृग्यम्, सुखदुःखाभावाभ्यामतिरिक्तस्य स्वतः स्वस्मिन् प्रवर्तकत्वायोगात्, व्युत्पत्तिदशायामप्यसुखरूपस्यानयनादेरन्यशेषतयैव प्रवृत्तिशेषत्वावगमात् ।&lt;br&gt;&#xA;अतः सुखे दुःखनिवृत्तौ वा साक्षात् कार्यत्वबोधः; तदर्थतया तत्साधने ।&lt;br&gt;&#xA;अपेक्षितत्वेन च साधनवत् साधनसाधनेपि कार्यताबोधोपपत्तिः ।&lt;br&gt;&#xA;न च सुखादित्वमपूर्वस्य; न च तत्साधनतया तत्प्रवर्तकत्वमभ्युपगतम् ।&lt;br&gt;&#xA;अभ्युपगमेपि लौकिकसेव्यप्रीत्येव देवताप्रीत्यैव श्रुत्यादिसिद्धया कालान्तरभाविफलसिद्धौलिङ्वाच्यतया स्वरूपेण वा तत्कल्पनायोगात्, रात्रिसत्रादिनयाच्च ।&lt;br&gt;&#xA;प्रतिष्ठादेशविशेषशतयातनासाधनत्वघृताञ्जनच्छागादिपरिग्रहवत् विध्यपेक्षितं प्रतीतं च देवताप्रीत्यात्मकमेवापूर्वं लिङ्वाच्यतया स्वरूपेण वा द्वारमुपकल्प्यताम्; किमन्येन ? ॥&lt;br&gt;&#xA;३६ यच्च जल्पन्त्यर्धलोकायतिकाः&amp;mdash; &amp;ldquo;विग्रहो हविरादानं युगपत् कर्मसन्निधिः ।&lt;br&gt;&#xA;प्रीतिः फलप्रदानं च देवतानां न विद्यते&amp;rdquo; ॥&lt;br&gt;&#xA;इति, तदपि जैमिनिहृदयानभिज्ञतानिबन्धनम्; न हि स्वतः प्रमाणाम्नायस्मृतिपुराणादिसिद्धाः साधकबाधकप्रमाणागोचराः देवताविग्रहादयो हातुं युक्ताः ।&lt;br&gt;&#xA;न चायोग्येष्वनुपलम्भमात्रेण बाधः शङक्यः, अतिप्रसङ्गित्वात्, साक्षाल्लोकायतिकवादप्रसङ्गात् ।&lt;br&gt;&#xA;स्तुत्या विधिशेषभूतेष्वप्यर्थवादेषु तदर्थतयैव स्वार्थमभिदधानेषु न वाक्यभेदादिदोषः ।&lt;br&gt;&#xA;स्तुत्यादिपरत्वेपि न मुख्यार्थबाधः, स्वार्थबाधकाभावो स्वार्थप्रहाणायोगात्; न च सर्वा स्तुतिरयथार्था; न चासता गुणेन कथितेन स्तुतिसिद्धिः ।&lt;br&gt;&#xA;यत्र तु मुख्यार्थबाधः, तत्राप्यैपचारिकं किञ्चिदालम्बनमभिप्रेतम्; अन्यथा विडम्बनमात्रमेव स्यात् ।&lt;br&gt;&#xA;न चोपच्छन्दनमात्रता, तज्ज्ञाने पुंसः प्रवृत्त्यनुपकारात्, निरूपकस्य च तदज्ञानायोगात्, अन्यथा भ्रान्तिमूलप्रवृत्तित्वप्रसङ्गात्; समन्वयाधिकरणनयाच्च सिद्धैकपराः सन्ति भागाः ।&lt;br&gt;&#xA;तदनुधाविनश्चेतिहासपुराणादयः ॥&lt;br&gt;&#xA;३७ नन्वर्थवादाधिकरणे &amp;ldquo;विधिना त्वेकवाक्यत्वात् स्तुत्यर्थेन विधीनां स्युः&amp;rdquo; इति सर्वेषामर्थवादानां विध्येकवाक्यत्वमुक्तम्; समन्वयसूत्रे तु कथं तद्विरुद्धोक्तिः ? मैवम्; अर्थवादाप्रामाण्यपूर्वपक्षप्रतिक्षेपाय विध्येकवाक्यतया प्रामाण्यं सम्भवतीत्येतावन्मात्रमर्थवादाधिकरणे स्थापितम् ।&lt;br&gt;&#xA;विध्येकवाक्यत्वे ब्रह्मस्वरूपतात्पर्याभावपूर्वपक्षस्तु अपवरकनिधिसद्भावादिवाक्यवत् स्वतःप्रयोजनभूतार्थविषयवाक्यानां भिन्नवाक्यतयापि प्रामाण्यमुपपाद्य समन्वयसूत्रे प्रतिक्षिप्यत इति विरोधाभावात् ।&lt;br&gt;&#xA;अपि चौत्सर्गिङ्कमापवादिकञ्च तं तमर्थं प्रतिपादयत्सु वाक्येषु विषयव्यवस्थया विरोधशमनं व्याकरणादिष्वपि दृष्टमिति ।&lt;br&gt;&#xA;अत एव ब्राह्मणशेषा अर्थवादा इत्यार्षमपि वाक्यमौत्सर्गिकविषयमवगन्तव्यम् ।&lt;br&gt;&#xA;या तु शब्दभावनैव लिङाद्यर्थ इति कौमारिलकुसृतिः, सा तु प्रतीतिविंसवादादिप्रतिहता; न हि विधिवाक्यश्रावी पुरुषः, लिङादि स्वव्यापारमभिधत्ते, अतो मया प्रवर्तितव्यमिति मन्यते ।&lt;br&gt;&#xA;न च यागादिस्वरूपे लिङादिव्यापारे च केनचिद् वाक्येन समुच्चित्य प्रतिपादितेपि कश्चित् प्रवर्तमानो दृश्यते ।&lt;br&gt;&#xA;लिङादेश्च ज्ञायमानत्वलक्षणव्यापारमात्राच्छक्तिलक्षणव्यापाराद्वा प्रवर्तकत्वे व्युत्पत्तेः प्रागपि ततः प्रवृत्तिप्रसङ्गः; व्युत्पत्तेरपि सहकारित्वे तत्सापेक्षाया निर्विषयायास्तस्या असम्भवात् तद्विषयो वाच्यः ।&lt;br&gt;&#xA;न च स्वव्यापारे लिङादिः क्वचिद् व्युत्पन्नः ।&lt;br&gt;&#xA;सर्वेषामपि शब्दानां स्वव्यापारातिरिक्त एव ह्यर्थे व्युत्पत्ति ।&lt;br&gt;&#xA;ये चाभिधादयः शब्दाः, तेपि न शृङ्गग्राहिकया स्वव्यापारमभिदधति; अपि तु शब्दमात्रव्यापारे तत्प्रवृत्तेः सामान्योपाधिक्रोडीकारेण स्वव्यापारस्यापि निवेशः; अत एवाभिधादिशब्दाभिधेयस्य निमित्तस्य च सामान्यतः प्रतिपन्नत्वाद् व्युत्पत्त्युपपत्तिः ।&lt;br&gt;&#xA;लिङादेस्तु स्वव्यापारे प्रतीते तत्र व्युत्पत्तिः स्यात्; तत्प्रतीतिर्व्युत्पन्नेन चेत्, अन्योन्याश्रयः; अव्युत्पन्नेन चेत्, अतिप्रसङ्गः, इति ।&lt;br&gt;&#xA;न चेष्टसाधनत्वमात्रं लिङादिबोध्यम्, &amp;ldquo;तवेष्ट साधनमिदम्, अतेः कुरु&amp;rdquo; इति सहप्रयोगदर्शनात् ।&lt;br&gt;&#xA;न चादरादिनिबन्धना पुनरुक्तिरियम्, प्रतीतेरतथात्वात्, हेतुसाध्यनिर्देशायोगाच्च ।&lt;br&gt;&#xA;ऽकर्तव्यमिदम्, अतः कुरु इत्यपि दृश्यते, इति चेन्न, ब्राह्मणस्य कर्तव्यमिदम्, अतस्तवापि कर्तव्यमितिवत् सामन्यविशेषादिविवक्षाया अविरोधात्, अत्यन्तैकार्थविवक्षायां तु तत्रापि प्रयोगायोगात् ।&lt;br&gt;&#xA;अत एव आप्तस्य वक्तुरिच्छामात्रं लिङाद्यर्थः, इति प्रत्युक्तम्; आप्तस्येष्टमिदम्, अता ममेदं कार्यम् इति प्रवर्तमानपुरुषाभिलापविशेषदर्शनात् ।&lt;br&gt;&#xA;न च लिङार्थत्वादेव निमन्त्रणादिवद् विधिरपि वक्त्रभिप्रायमात्रमिति वाच्यम्, सम्भावनादिभिर्विशेषविहितैश्चानैकान्त्यात्; एकशब्दवाच्यतामात्रेणैकत्वे चानेकार्थशब्दभङ्गप्रसङ्गे दृष्टान्तोपि न सिध्येत् ।&lt;br&gt;&#xA;यद्यपि परमते ह्युदयनोक्ता निषेधानुपपत्तिः, तथापि न सास्मत्पक्षमवगाहते, कर्तव्यताया विध्यर्थत्वे न कर्तव्य इति नञन्वयाविरोधात्; कर्तृव्यापारसाध्यत्वमेव च कर्तव्यत्वम्; तथाहि वेदार्थसङ्गहे &amp;ldquo;लिङादेः कोयमर्थः परिगृहीतः&amp;quot;ऽ इति प्रश्नपूर्वकं प्रत्युक्तम्&amp;mdash; &amp;ldquo;यज देवपूजायाम्, इति देवताराधनभूतयागादेः प्रकृत्यर्थस्य कर्तृव्यापारसाध्यतां व्युत्पत्तिसिद्धां लिङादयोभिदधतीति न किञ्चिदनुपपन्नम्, कर्तृवाचिनां प्रत्ययानां प्रकृत्यर्थस्य कर्तृव्यापारसम्बन्धप्रकारो हि वाच्यः; भूतवर्तमानतादिमन्ये वदन्ति, लिङादयस्तु कर्तृव्यापारसाध्यतां वदन्ति&amp;rdquo; इति ।&lt;br&gt;&#xA;भाष्ये चाद्यसूत्रे&amp;mdash;&amp;ldquo;अतो विधिवाक्येष्वपि धात्वर्थस्य कर्तृव्यापारसाध्यतामात्रं शब्दानुशासनसिद्धमेव लिङादेर्वाच्यमित्यध्यवसीयते, धात्वर्थस्य च यागादेरग्न्यादिदेवतान्तर्यामिपरमपुरुषसमाराधनरूपता, समाराधितात् परमपुरुषात् फलसिद्धिश्चेति &amp;ldquo;फलमत उपपत्तेः&amp;rdquo; इति प्रतिपादयिष्यते&amp;rdquo; इति ।&lt;br&gt;&#xA;अत्र कर्तृव्यापारसाध्यतामात्रमिति निष्कृष्टार्थप्रदर्शनायोक्तम्; प्रतिपत्तिप्रकारस्तु यजेतेत्यादौ स्वव्यापारसाध्ययागादिविशिष्टः इति कर्तृप्राधान्येनैव ।&lt;br&gt;&#xA;यथोक्तं दीपे कर्त्रधिकरणै&amp;mdash; &amp;ldquo;यजेत, उपासीत, इति हि कर्तरि लकारः, अतः कर्तारमेव बोधयति शास्त्रम्&amp;rdquo; इति ।&lt;br&gt;&#xA;उक्तं च वेदार्थसङ्ग्रहेपि&amp;ndash; &amp;ldquo;स्वर्गकामो यजेत, इत्येवमादिषु लकारवाच्यकर्तृविशेषसमर्पकाणां स्वर्गकामादिपदानां नियोज्यविशेषसमर्पकत्वं शब्दानुशासनाविरुद्धम्&amp;rdquo; इति ।&lt;br&gt;&#xA;यद्यपि दीपग्रन्थः पुंसः कर्तृत्वं श्रुतिसिद्धमित्यत्रैव तत्परः, तथापि धात्वर्थसाध्यतापरलिङादिष्वपि कर्तप्रधानतया वृत्तिं प्रदर्श्य सांरव्यान् प्रतिक्षिपतीति तादर्थ्यात् तत्रापि तत्परत्वमेव ग्राह्यम् ।&lt;br&gt;&#xA;पचतीत्यादौ पाकं करोतीत्यादिनिपुणव्याक्रियाश्च कृतिकर्मतयैव धात्वर्थस्यान्वयं व्यञ्जयन्ति ॥&lt;br&gt;&#xA;३८ श्रीगीताभाष्ये चैतद् व्यञ्जितम्&amp;mdash; &amp;ldquo;युध्यस्व&amp;rdquo; इत्यत्र &amp;ldquo;युद्धाख्यं कर्मारभस्व&amp;rdquo; इति व्याख्यानात् ।&lt;br&gt;&#xA;व्याकरणात् करणतया च धात्वर्थस्यान्वये कथं क्रियाविशेषणस्य कर्मविभक्त्यन्तता ? न हि विशेष्येण विशेषणं भावयेदित्यन्वेति, फलस्यापूर्वस्य वा भवद्भिर्भाव्यत्वाभ्युपगमात्; वर्तमानव्यपदेशादिषु च साध्यान्तराभावेपि न विशेषणमात्रं साध्यम्, न च प्रथमान्तं कियाविशेषणम्; करणपक्षेपि धात्वर्थेनानन्वयप्रसङ्गात्, अनन्वितविशेषणताद्यनुपपत्तेः ।&lt;br&gt;&#xA;न चाकर्मविभक्त्यन्तेन धातुना कर्मविभक्त्यन्तस्य कथं सामानाधिकरण्यमिति वाच्यम्, करणविभक्त्यन्तेनाप्यसामानाधिकरण्यप्रसङ्गात्, न च प्रपवतीयमाने कर्मत्वेनान्वये कश्चिद्दोषो दृश्यते, प्रियङ्गुकामः कृषिं कुर्यादितिवत् स्वर्गकामो यागं कुर्यादिति वाक्यार्थेपि विरोधाभावात्, तद्वदेवार्थतस्तस्य तदुपायत्वसिद्धेः केनेति करणाकाङ्क्षाया अपि शमनात् ।&lt;br&gt;&#xA;नामधेयगततृतीयान्वयोपि नावश्यं सामानाधिकरण्येन, तत्तन्नामकैः कर्मविशेषैः देवतापूजां कुर्यादित्येवम्परत्वेपि स्वरसान्वयात्, सामान्यविशेषरूपेण व्यधिकरणनिर्देशोपपत्तेः ।&lt;br&gt;&#xA;चाटुवादेन राजानं प्रीणयेदितिवाद् यागं कुरुष्वेत्यादौ न कृञर्थस्यापि साध्यत्वप्रसङ्गः, तस्यैव कर्तृव्यापाररूपत्वे तत्साध्यत्वायोगात्, प्रकृतिप्रत्ययोरन्यतरस्य कृतावुदासीनत्वात्, एकः, द्वौ, बहवः, इत्यादिवत् ।&lt;br&gt;&#xA;तत्रापि यदा कर्मतां विवक्षति, तदापि कर्तृव्यापारान्तरमभिप्रेत्य वा, भेदोपचारेण वा निर्वाहः; यथा&amp;mdash;उदकाहरणक्रियां करोतीत्यादौ ।&lt;br&gt;&#xA;न च तावतानवस्था, प्रतीत्यनारोहेण व्यवहारस्य पर्यवसितत्वात् ।&lt;br&gt;&#xA;अग्निहोत्रं जुहोतीत्यादिप्रयोगश्चास्मत्पक्षानुकूलः ।&lt;br&gt;&#xA;अतः, किम्, केन, कथमिति भवत्प्रोक्तवत्, किमर्थम्, किम्, केन, कथमित्याकाङ्क्षाचतुष्टये स्वर्गादिना किमर्थमित्याकाङ्क्षापूरणम्, देवतां प्रीणयेदिति किमित्याकाङ्क्षानशान्तिः, ज्योतिष्टोमेनेत्यादिनामधेयादिभिः केनेत्याकाङ्क्षा पूर्यते, कथमित्याकाङ्क्षापूरणं तु भवतामस्माकं च तुल्यमेवेति शाब्दोयं पन्थाः ।&lt;br&gt;&#xA;अतस्तत्तदधिकारिणः स्वसाध्यधात्वर्थविशिष्टताबोधिनि यजेतेत्यादौ तत्तद्धात्वर्थानुष्ठाने फलम् अननुष्ठाने प्रत्यवायश्च सर्वप्रशासितुः सङ्कल्पाद् भवतीत्यपि वाक्यादवगतम् ।&lt;br&gt;&#xA;अवान्तरदेवताबुद्धिवृत्तिविशेषस्तु सद्वारकयजते श्राद्धभोजिपुरुषप्रीत्यादिवदानुषङ्गिकः, अन्यथा कल्पान्तरादिषु प्रलीनप्राचीनदेवतागणेषु पूर्वकल्पानुष्ठितकर्मफलानुत्पत्तिप्रसङ्गात् ।&lt;br&gt;&#xA;अत एव ह्येकस्यैव श्रुतिराज्ञा; अन्येषां चाराधकत्ववदाराध्यत्वमपि तदायत्तमिति ।&lt;br&gt;&#xA;नारायणार्यैस्त्वेवमुक्तम्&amp;mdash; &amp;ldquo;आप्तस्य हितकामस्य नियोगं केचिदूचिरे ।&lt;br&gt;&#xA;भाष्यकारोपि भगवानेतदेवान्वमन्यत&amp;rdquo; ॥&lt;br&gt;&#xA;इति ॥&lt;br&gt;&#xA;अत्र च &amp;ldquo;स्वशासनावबोधि शास्त्रं च प्रदिश्य&amp;rdquo; इति भाष्यमभिसंहितम् ।&lt;br&gt;&#xA;इदं च विधि-निषेधानुवर्तनातिवर्तन-प्रयुक्त&amp;ndash;निग्रहानुग्रह-वचन-बलात् सिद्धम् ।&lt;/p&gt;</description>
    </item>
  </channel>
</rss>
