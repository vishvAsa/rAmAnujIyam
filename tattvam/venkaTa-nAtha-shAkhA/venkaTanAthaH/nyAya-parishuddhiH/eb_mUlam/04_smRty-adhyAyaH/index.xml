<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>०४ स्मृत्यध्यायः on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/eb_mUlam/04_smRty-adhyAyaH/</link>
    <description>Recent content in ०४ स्मृत्यध्यायः on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/eb_mUlam/04_smRty-adhyAyaH/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/eb_mUlam/04_smRty-adhyAyaH/1/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/eb_mUlam/04_smRty-adhyAyaH/1/</guid>
      <description>&lt;p&gt;॥ स्मृत्यध्यायः ॥&lt;/p&gt;&#xA;&lt;p&gt;॥ प्रथममाह्निकम् ॥&lt;/p&gt;&#xA;&lt;p&gt;४९ अथ स्मृतिर्निरूप्यते&amp;mdash; संस्कारमात्रजं ज्ञानं स्मृतिः, इति तल्लक्षणम् ।&lt;br&gt;&#xA;ननु स्मृतिर्न प्रमाणम्, अविद्यमानविषयत्वात्, अननुभूतित्वात्, भ्रमसम्भवोच्चेति चेन्न, स्मृतिमात्राप्रामाण्यस्य प्रथमाह्निक्रे प्रतिक्षिप्तत्वात्, अवाधितबाह्यार्थदर्शनात्, अतीतानागतविषयानुमानादिबाधप्रसङ्गात्, सर्वलोकविरोधात्, अननुभूते अर्थान्तरेपि स्मृतिप्रसङ्गात्, स्मृतेरपि स्वप्रकाशत्वेपि वेद्याकारे संस्कारादिसापेक्षत्वात् ।&lt;br&gt;&#xA;न च पूर्वानुभवपुरस्कारेणैव ग्रहणादप्रामाण्यमिति चेन्न, स्मृतिप्रमोषे तदभावात्, प्रमाणतया सम्मतायां प्रत्यभिज्ञायां भावाच्च ।&lt;br&gt;&#xA;परतन्त्रत्वादप्रमाण्यमिति चेन्न, स्वहेतुपारतन्त्र्यमात्रस्य सार्वत्रिकत्वात्, अनुभवमूलत्वस्य प्रमाणमूलत्वस्य च सविकल्पकादिभिरनैकान्तिकत्वात्, संस्कारमात्रजन्यत्वस्यासाधारणत्वात्, स्वविषयप्रकाशव्यवहारयोस्तु स्मृतेरपि स्वतन्त्रत्वात् ।&lt;br&gt;&#xA;इच्छादिवद्विषयनियमेपि पारतन्त्र्यमस्तीति चेन्न, तद्वदेवाज्ञानत्वप्रसङ्गात्; ज्ञानमेव हि स्वतो विषयप्रवणमिच्छसि; अत एव हि नित्ययोरपि रिश्वरचिकीर्षाप्रयत्नयोर्विषय नियमाय ज्ञानापेक्षां ब्रूषे ।&lt;br&gt;&#xA;इच्छादीनामपि स्वतो विषयप्रावण्यं ज्ञानत्वं चास्माभिः स्वीकृतम् ।&lt;br&gt;&#xA;ननु संस्कारवदिति चेन्न, तस्यापि स्वहेतुसमानविषयज्ञानोत्पादनशक्तस्वभावत्वात् ।&lt;br&gt;&#xA;अतो हेतुनियतविषयत्वमेव फलितम् ।&lt;br&gt;&#xA;तच्च अनुभवेपि समम् ।&lt;br&gt;&#xA;तथा च समानविषयानुभवजन्यत्वतदभावाभ्यां स्मृत्यनुभवयोः पारतन्त्र्यस्वातन्त्र्यव्यवहारो मन्दानाम् ।&lt;br&gt;&#xA;स्वप्रामाण्यनिर्णयादावपि नानुभवापेक्षत्वनिर्बन्धः, स्वविषयप्रकाशनबाधविरहादिभिसतत्सिद्धेः, गृहीतमात्रग्राहित्वस्यासाधारणत्वात् ।&lt;br&gt;&#xA;प्राभाकराणामनुमानादौ नैयायिकादीनां धारावाहिकादौ योगसिद्धसर्वज्ञवादिनां द्वितीययोगप्रत्यक्षादौ केषाञ्चिदीश्वरवादिनामनित्येश्वरज्ञाने च व्यभिचाराच्च ।&lt;br&gt;&#xA;निष्प्रयोजनत्वादप्रामाण्यमिति चेन्न, तृणादिविषयप्रत्नयक्षादिनानैकान्त्यात्, असिद्धेश्च;स्मृत्यैव हि जगतां कृताकृतप्रत्यवेक्षणादिसिद्धिः; स्मृत्यैव हि शब्दानुमानयोः प्रवृतिः; परभक्त्यादिनिष्पत्तिश्च ।&lt;br&gt;&#xA;पूर्वानुभुवस्यैव तानिप्रयोजनानीतिचेत्, सर्वजगदादिकारणस्य ब्रह्मसङ्कल्पस्यैव किं न स्युः ? ।&lt;br&gt;&#xA;एवं चानुभवस्यापि न तत्सिद्धिः, तत्कारणस्येति वक्तुं शक्यत्वात् ।&lt;br&gt;&#xA;यदुक्तं प्रज्ञापरित्राणे&amp;mdash; &amp;ldquo;ज्ञातात्मज्ञानरूपत्वात् स्वप्रमेयप्रहाणतः ।&lt;br&gt;&#xA;विषयाव्यभिचारित्वेप्यप्रामाण्यं स्मृतेर्मतम्&amp;rdquo; ॥&lt;br&gt;&#xA;इत्यादि, तदप्यनेन परिहृतम् ।&lt;br&gt;&#xA;प्रमाणव्यवहाराभावादप्रामाण्यमिति चेन्न, पामरव्यवद्वाराभावस्यानैकान्तिकत्वात्, एवं परीक्षकव्यवहार भावस्यापि; विगीतत्वाच्च; सर्वपरीक्षकव्यवहाराभावस्य चासिद्धेः; मानमनोहरादौ वागीश्वरादिभिस्तप्रामाण्यस्योक्तत्वात्, कतिपयपरीक्षकव्यहाराभावस्य चातिप्रसञ्जकत्वात्, अक्षपादादिव्यहाराव्यवहारयोर्बृहस्पत्यादिव्यवहारवदस्माभिर्नातीवादरणात्, इन्द्रपाणिन्यादीनां तु सर्वसम्प्रतिपत्तेरबाधाच्चादरात्, पाराशर्यादीनां प्रमाणपरिगणनानधिकृतत्वेन तदनुक्तेरप्रयोजकत्वात्, आगमः प्रमाणमित्यपि व्यवहाराभावात् ।&lt;br&gt;&#xA;&amp;ldquo;प्रत्यक्षं चानुमानं च शास्त्रं च विविधागमम् ।&lt;br&gt;&#xA;इत्यादिषु च प्रत्यक्षादिमूलस्मृतेः प्रत्यक्षादिसमानचर्चत्वेन पृथग्व्यवहाराभावोपपत्तेः ।&lt;br&gt;&#xA;प्रमाणहेतुका स्मृतिः प्रमाणमेव, अविसंवादात्, इति ।&lt;br&gt;&#xA;उक्तं च न्यायतत्त्वे स्मृत्युदासीनभेदके चतुर्थेधिकरणे&amp;mdash; &amp;ldquo;अप्रमाणमूलत्वं तु उभयोरपि नास्ति, व्यभिचाराभावेनानधिगतार्थं प्रमाणमिति विशेषणस्यायुक्तत्वात् ।&lt;br&gt;&#xA;प्रमिते प्रमित्यनुपपत्तिः क्व दृष्टा ? ।&lt;br&gt;&#xA;स्मृतौ चेत्, प्रतिज्ञैव दृष्टान्तः स्यात्; ज्ञानान्तरे चेन्न नुजानामि&amp;rdquo; इत्यादि ।&lt;br&gt;&#xA;तत्त्वरत्नाकरे च&amp;mdash; &amp;ldquo;यथार्थनिश्चयो मानं तद्धेतुश्चेति सूरयः ।&lt;br&gt;&#xA;नातिव्याप्तिः स्मृतौ व्याप्तिर्यथार्थेन हि सा प्रमा&amp;rdquo; ॥&lt;br&gt;&#xA;इत्युक्त्वा अस्योत्तरार्धविवरणेप्युक्तम्&amp;mdash; &amp;ldquo;अनुभूतविषयासम्प्रमोषः स्मृतिः; यथा&amp;mdash;स घट अति ।&lt;br&gt;&#xA;ननु तामपि व्याप्नोति लक्षणम्य ; सत्यम्; तद्व्याप्तौ नातिव्याप्तिः, तस्यापि लक्ष्यपक्षे निक्षेपात् ।&lt;br&gt;&#xA;&amp;ldquo;लक्ष्यालक्ष्ये अनालक्ष्य क्षिप्यते लक्षणं कथम् ।&lt;br&gt;&#xA;लोकधीव्यवहारं हि लक्ष्यालक्ष्यावधि विदुः&amp;rdquo; ॥&lt;br&gt;&#xA;इत्यादि ।&lt;br&gt;&#xA;यत्तु&amp;mdash; &amp;ldquo;अनुभवः प्रमाणम् ।&lt;br&gt;&#xA;स्मृतिव्यतिरिक्तं ज्ञानमनुभवः&amp;rdquo; इत्यादिना स्मृतेरप्रामाण्यमुक्तमिव श्रीविष्णुचित्तैः, तन्नूनं परमतान्वारोहेण ।&lt;br&gt;&#xA;अत एव हि तैः स्वतः प्रामाण्यनिर्णयदशायामन्यथा व्यवहृतम् ।&lt;br&gt;&#xA;तथाहि&amp;mdash; &amp;ldquo;तस्मात् सिद्धमेतत् प्रमाणानां यथार्थत्वलक्षणं प्रामाण्यं गुणज्ञानानपेक्षात् स्वप्रमाणादेवावसीयते, स्वकीयात् कारणादेव ज्ञायत इति च&amp;rdquo; इति ।&lt;br&gt;&#xA;तथा &amp;ldquo;अर्थतथात्वं गुणसंवादज्ञानानपेक्षज्ञप्ति, तदभावेपि ज्ञायमानत्वात्&amp;rdquo; इत्यादौ ।&lt;br&gt;&#xA;&amp;ldquo;न च हेतोरसिद्धत्वम्; तथाहि&amp;mdash; रजतज्ञानस्यार्थतथात्वं नाम रजतविषयत्वम्; तच्चासति बाधके रजतग्राहिणैव ज्ञानेनावगम्यते&amp;rdquo; इत्यादि ।&lt;br&gt;&#xA;अतो यथावस्थितवस्तुनिश्चयात्मकत्वमेव प्रामाण्यं प्रमाणज्ञानानामात्मीयात् कारणाज्ज्ञायते, न गुणसंवादज्ञानमपेक्षते, इति ।&lt;br&gt;&#xA;तथा प्रमाणानां यथावस्थितवस्तुनिश्चयात्मकत्वमेव प्रामाण्यम् ।&lt;br&gt;&#xA;तदाभासयुक्तयः पूर्वपक्षिणोच्यन्ते ।&lt;br&gt;&#xA;सिद्धान्तेपि विवेकप्रदर्शनमेवेति ।&lt;br&gt;&#xA;यदि चानुभव एव प्रमाणम्, तन्न युक्तमुपयुक्तं वा ।&lt;br&gt;&#xA;न च सर्वमनुभवं प्रमाणतया व्यवहरन्ति, पीतशङ्खभ्रमादिष्वदर्शनात्; नापि सर्वां स्मृतिमप्रमाणतया, प्रमाणमूलस्मृतिषु तदभावात् ।&lt;br&gt;&#xA;&amp;ldquo;अगृहीतग्रहणशक्तं प्रमाणम्&amp;rdquo; इति वरदविष्णुमिश्रोक्तिरपि परमतान्वारोहेण नेतव्या ।&lt;br&gt;&#xA;यत्तु आगमप्रामाण्ये प्रोक्तम्&amp;mdash; &amp;ldquo;प्रमाणान्तरदृष्टार्थविषयव्यापिशेमुषी ।&lt;br&gt;&#xA;प्रमाणमेव तत्पूर्वं न चेत् स्वार्थं विगाहते&amp;rdquo; ॥&lt;br&gt;&#xA;इति, इदमप्यनुवादवाक्यस्यान्यपरतया स्वार्थप्रामाण्यव्यवच्छेदार्थम्; अन्यथा स्मृतिप्रमोषे प्रमुषिततदंशे पूर्वानुभवपुरस्कारेण स्वार्थावगाहनासिद्धेः कथं तत्र स्मृतित्वनिबन्धनमप्रामाण्यं भविष्यति ? ॥&lt;br&gt;&#xA;५० यत्तु भाष्ये सन्मात्रग्राहिप्रत्यक्षनिराकरणदशायामुक्तम्&amp;ndash; &amp;ldquo;अश्वे हस्तिनि च संवेदनयोरेकविषयत्वेनोपरितनस्य गृहीतग्राहित्वाद् विशेषाभावाच्च स्मृतिवैलक्षण्यं न स्यात्&amp;rdquo; इति, न तत्र स्मृतेरप्रामाण्यं सूचितम्, प्रकारान्तरेणापि वैलक्षण्यसिद्धेः, तदपेक्षया च प्रसङ्गोपपत्तेः ।&lt;br&gt;&#xA;यच्चापरं भाष्यम्&amp;mdash; &amp;ldquo;इन्द्रियजन्मनः प्रत्यक्षस्य ह्येष स्वभावनियमः, यत् स्वसमकालवर्तिनः पदार्थस्य ग्राहकत्वम्, न तु सर्वेषां ज्ञानानां प्रमाणानां च, स्मरणानुमानागमयोगिप्रत्यक्षादिषु कालान्तरवर्तिनोपि ग्रहणदर्शनात्&amp;rdquo; इत्यादि, तत्रापि परस्यानिष्टप्रसङ्गाय तदभिप्रायानुधावनेन विभज्योदाहरणं युक्तम् ।&lt;br&gt;&#xA;यच्च शास्त्रयोन्यधिकरणे भाषितम्&amp;mdash; &amp;ldquo;भावनाप्रकर्षपर्यन्तजन्मनस्तस्य विशदावभासत्वेपि पूर्वानुभूतविषयस्मृतिमात्रत्वान्न प्रामाण्यमिति कुतः प्रत्यक्षता ?&amp;rdquo; इति, इदमपि न साक्षात् सिद्धान्तस्थम्; न च याथार्थ्यं तत्र प्रतिक्षिप्तम् ।&lt;br&gt;&#xA;एवमन्यदपि भाव्यम् ।&lt;br&gt;&#xA;स्मृत्यप्रामाण्यवादिनोपि वैशेषिकास्तां यथार्थ्याद्विद्याकोटौ पठन्ति ।&lt;br&gt;&#xA;तत एव च तदेकदेशिभिरपि तत्प्रामाण्यं स्वीकृतम्, इति ॥&lt;br&gt;&#xA;इति श्रीकवितार्किकसिंहस्य सर्वतन्त्रस्वतन्त्रस्य श्रीमद्वेङ्कटनाथस्य वेदान्ताचार्यस्य कृतिषु न्यायपरिशुद्धौ स्मृत्यध्याये प्रथममाह्निकम् ॥&lt;/p&gt;</description>
    </item>
    <item>
      <title>२</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/eb_mUlam/04_smRty-adhyAyaH/2/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/eb_mUlam/04_smRty-adhyAyaH/2/</guid>
      <description>&lt;p&gt;॥ स्मृत्यध्यायः ॥&lt;/p&gt;&#xA;&lt;p&gt;॥ द्वितीयमाह्निकम् ॥&lt;/p&gt;&#xA;&lt;p&gt;५१ एवं तावद्विवेचितं प्रमाणम् ।&lt;br&gt;&#xA;चार्वाकास्तु प्रत्यक्षमेकं प्रमाणमित्याहुः ।&lt;br&gt;&#xA;तेष्वेव केचित् अनुमानस्य प्रत्यक्षेन्तर्भावमिच्छन्ति; केचित्तु अप्रामाण्यम्; प्रत्यक्षमनुमानं च काणादाः सौगताश्च ।&lt;br&gt;&#xA;तत्र पूर्वे शब्दस्यानुमानेन्तर्भावमाहुः; परे तु केचित् अन्तर्भावम्; केचिदप्रामाण्यम्; ते चागमं च साङ्ख्याः, भूषणमतानुवर्तिनश्च ।&lt;br&gt;&#xA;तत्र वेदस्यानादित्वं पूर्वे परिजगृहुः; उत्तरे त्वीश्वरसृष्टताम्; तानि च स्मृतिं च वैशेषिकैकदेशिनोस्मत्सिद्धान्तैकदेशिनश्च; तान्येव सार्थापत्तिकानि प्राभाकराः; अनुपलब्धिषष्ठानि तान्येव तौतातिताः, तत्प्रलोभनरुचयो मायावादिनश्च; तान्येव सम्भवतिह्ययुक्तानि पुराणशरणाः ।&lt;br&gt;&#xA;अद्यतनप्रमाणपरिग्रहोपलम्भप्रक्रियेयम् ।&lt;br&gt;&#xA;अनन्ते पूर्वापरकाले कः किमङ्गीकुर्यात्, किं वा बहिष्कुर्यात्, इति को जानात्यन्यत्र कल्पसाक्षात्कारिणस्तस्मादेकस्माद्देवात् ।&lt;br&gt;&#xA;इह च न्यूनवादिनस्तदवसरे निरस्ताः ।&lt;br&gt;&#xA;अधिकतया पराभिमतानां तु अर्न्तभावो वक्तव्यः ।&lt;br&gt;&#xA;तत्र यथा प्रत्यभिज्ञादीनां प्रत्यक्षादिष्वेव निवेश इष्यते, एवमन्येषामपि ।&lt;br&gt;&#xA;प्रत्यभिज्ञा तावत् ग्रहणात्मिकैवेत्येके; तथाहि&amp;mdash; &amp;ldquo;प्रत्यभिज्ञायामपि स्मृतिरनुभव इत्यंशभेदोस्ति चेत्&amp;rdquo; इत्याशङ्क्य प्रत्युक्तं श्रीविष्णुचित्तैः&amp;mdash; &amp;ldquo;यदि विषयभेदः, तदा अंशभेदः सम्भवेत्; ऐक्यमेव हि निरंशं प्रत्यभिज्ञाप्रत्यक्षविषयः ।&lt;br&gt;&#xA;कथं संस्कारःअपरोक्षधीजनकः इति चेत्, न, चक्षुरादीन्द्रियसहकृतस्य संस्कारस्य ज्ञातुरैक्यात् तदिदमित्यपरोक्षधीहेतुत्वोपपत्तेः ।&lt;br&gt;&#xA;अपरोक्षार्थैक्यसाधिका ।&lt;br&gt;&#xA;सा प्रत्यभिज्ञा सोयं वै पुमानित्येवमात्मिका ।&lt;br&gt;&#xA;संस्कारमात्रजन्यत्वान्न स्मृतिर्मानमेव तत्&amp;rdquo; ॥&lt;br&gt;&#xA;इति ।&lt;br&gt;&#xA;दीपे च ऽअनुस्मृतेश्चऽ इति सूत्रे भाषितम्- &amp;ldquo;प्रत्यभिज्ञानाच्च न पटादेः क्षणिकत्वम्; तदेवेदमिति प्रत्यभिज्ञायते; प्रत्यभिज्ञा हि नामातीतवर्तमानकालवर्त्येकवस्तुविषयमेकं प्रत्यक्षज्ञानम् ।&lt;br&gt;&#xA;तस्य कालद्वयसम्बन्धाविशिष्टमेकमेव वस्तु विषयः ।&lt;br&gt;&#xA;न च तदित्यंशः स्मरणम्, इदमंशश्च ग्रहणम्, अतीतसम्बन्धिनीन्द्रियसम्प्रयोगाभावात् इति वाच्यम्, तदिदमिति सामानाधिकरण्येन ग्रहणस्यैकत्वस्फुरणात् ।&lt;br&gt;&#xA;पूर्वानुभवजनितसंस्कारसचिवेन्द्रियसम्प्रयोगयुक्तस्य पुरुषस्य तथा ग्रहणमुपपद्यत एव; अन्वयव्यतिरेकाधीनं हि सर्वत्र सामग्रीपरिकल्पनम्&amp;rdquo; इति ।&lt;br&gt;&#xA;अन्ये तु अत्र धीभेदबाद्ध्यपरिहारौ मत्वा तदिदमंशयोस्तदंशे संस्कारान्वयव्यतिरेकानुविधानदर्शनात् परोक्षरूपतया इदमंशे च पत्यक्षरूपतया चोभयात्मकत्वमाहुः ।&lt;br&gt;&#xA;तन्मते संस्काराधीनप्रकाशा स्मृतिरिति लक्षणम्, अपरोक्षज्ञानं प्रत्यक्षम्, उभयलक्षणयोगात् प्रत्यभिज्ञायामुभयात्मकत्वम्, इति ।&lt;br&gt;&#xA;अभ्युपगन्तव्यं चास्मत्सिद्धान्तिभिः सर्वैः प्रत्यक्षेतरज्ञानानां परोक्षापरोक्षरूपत्वम्, स्वयम्प्रकाशत्वात्, सर्वज्ञानानां वेद्येतरांशापेक्षया च प्रत्यक्षत्वात् ।&lt;br&gt;&#xA;उक्तं चेदं श्रीविष्णुचित्तैरपि &amp;mdash; &amp;ldquo;स्वप्रकाशकं विषयप्रकाशकं चैकमेव ज्ञानम्; तत्र स्मृत्रिरनुभूतिरिति कुतो भेदः ?&amp;rdquo; इति परिचोद्य, &amp;ldquo;प्रकाशमानभेदात्, इति ब्रूमः; यथा&amp;mdash; गौरयमित्येकस्मिन्नेव ज्ञाने प्रकारिप्रकारविषयभेदेन ज्ञानांशभेदः; यथा&amp;mdash; गौरयमित्येकस्मिन्नेव ज्ञाने प्रकारिप्रकारविषयभेदेन ज्ञानांशभेदः; यथा च घटपटावित्येकस्मिन्नेव ज्ञानेंशभेदः; यथा वा पराभ्युपगतभ्रमज्ञानेष्वधिष्ठानांशे प्रामाण्यम्, इतरत्राप्रामाण्यं च&amp;rdquo; इति परिहारात्; तथा &amp;ldquo;स्मृतेः स्वप्रकाशांशोपि संस्कारमात्रज एव, इन्द्रियादिप्रतिनियतकारणान्तराभावात्&amp;rdquo; इति परिचोद्य &amp;ldquo;नैवम्, ज्ञानानां प्रकाशमानत्वस्य स्वाभाविकत्वात्&amp;rdquo; इति परिहाराच्च ।&lt;br&gt;&#xA;तस्मात् सर्वत्र विषयापेक्षयैव अपरोक्षत्वानुमितित्वस्मृतित्वादिविभागः ।&lt;br&gt;&#xA;जातिसङ्करासङ्करादि तु दर्शनादर्शनाभ्यां व्यवस्थाप्यम्, औपाधिकसङ्करादिवच्च ।&lt;br&gt;&#xA;तदेवमुभयात्मकत्वोपपत्तेः प्रत्यभिज्ञाप्युभयात्मिका इति ॥&lt;br&gt;&#xA;५२ प्रत्यभिज्ञाप्यभिज्ञावत् त्रिधा चाक्षादिभेदतः ।&lt;br&gt;&#xA;तत्तत्संस्कारसम्भेदमूलत्वान्नवधा भवेत् ॥&lt;br&gt;&#xA;प्रत्यक्षतोक्तिर्दीपादौ प्रदर्शनपरेष्यताम् ।&lt;br&gt;&#xA;न हि लिङ्गादिभिः सोयमिति ज्ञानं न जायते ॥&lt;br&gt;&#xA;शब्दजं प्रत्यभिज्ञानमुपजीव्य प्रवर्तते ।&lt;br&gt;&#xA;शाखान्तराधिकरणन्यायश्च क्रतुविद्ययोः ॥&lt;br&gt;&#xA;दीपादिष्विव सर्वत्र बाधकादेरसम्भवात् ।&lt;br&gt;&#xA;विगीतं प्रत्यभिज्ञानं प्रमाणं सविकल्पवत् ॥&lt;br&gt;&#xA;करणाकरणादीनां कालभेदाद्युपाधितः ।&lt;br&gt;&#xA;अविरोधान्न बीजादौ शक्यते भेदकल्पनम् ॥&lt;br&gt;&#xA;अन्यथा देशभेदेन करणाकरणादिभिः ।&lt;br&gt;&#xA;एकं जगति नैव स्यादिति स्यात् सर्वशून्यता ॥&lt;br&gt;&#xA;तस्माद् विरुद्धसंस्पृष्टविषयप्रत्यभिज्ञया ।&lt;br&gt;&#xA;स्थिरत्वमात्मनां सिद्धं बाह्यानामपि वास्तवम् ॥&lt;br&gt;&#xA;५३ प्रतिसन्धानमप्यात्मगोचरं प्रत्यभिज्ञाविशेष एव; योहमद्राक्षं स एव स्पृशामि, इत्येवमादिरूपत्वात् ।&lt;br&gt;&#xA;प्रतिसन्धिरर्थद्वयविषयैकबुद्धिरित्येके ।&lt;br&gt;&#xA;तत्रापि पृथगनुभूतानेकार्थगोचरैककर्तृकैकबुद्धिरिति पूरणीयम्, इति ।&lt;br&gt;&#xA;संवादो नाम ज्ञानजात्यन्तरम्, इति केचित्; तदयुक्तम्, सङ्ख्यान्तरासम्भवात् ।&lt;br&gt;&#xA;यत्तु वरदविष्णुमिश्रैरुक्तम्&amp;mdash; &amp;ldquo;गृहीतार्थविषयं शब्दकारणकं ज्ञानं संवादः&amp;rdquo; इति, तदपि शाब्दावान्तरभेदे सञ्ज्ञाविशेषनिवेशमात्रपरम्;&amp;ldquo;न हि गृहीतार्थविषयत्वे शब्दशक्तिप्रसूतत्वमपैति; गृहीतमात्रगोचरप्रमाणान्तरेपि तदन्यत्वप्रसङ्गात्; भवति हि पर्वतोयमग्निमानिति शब्दश्रवणानन्तरं धूमं परामृशतोपि तादृशी बुद्धिः ।&lt;br&gt;&#xA;तथा द्वितीययोगिप्रत्यक्षादावपि द्रष्टव्यम् ।&lt;br&gt;&#xA;अनपेक्षितत्वादिकमपि श्रुतविषयानुमानादौ समम् ।&lt;br&gt;&#xA;न चापेक्षायुक्तं प्रामाण्यं भेदोभेदो वा, तृणादिप्रत्यक्षस्यापि तथा प्रसङ्गात्&amp;rdquo; इत्युक्तम् ।&lt;br&gt;&#xA;किमर्थं तर्हि वेदानां वेदान्तानां चाप्राप्तविषयत्वं समर्थ्यते ? इति चेत्, अतथाप्राप्तौ साक्षादप्रामाण्यप्रसङ्गात्; तथाप्राप्तावपि अनपेक्षिततया प्रेक्षावद्भिर्निरर्थकप्रयासभीरुभिस्त्याज्यत्वापातेन फलतोप्रामाण्यप्रसङ्गात्, इति पश्य ॥&lt;br&gt;&#xA;५४ उपमानमपि यदि गृह्यमाणपदार्थगतसादृश्यविज्ञानात् स्मर्यमाणपदार्थगतसादृश्यविज्ञानम्, तदा स्मृतिः, तत्तद्वस्तुसंस्थानविशेषाद्यतिरिक्तस्य सादृश्यस्याभावात्, तस्य च पूर्वदृष्टत्वात्, स्मर्यमाणत्वाच्च ।&lt;br&gt;&#xA;व्यवहारोप्यस्त्वपूर्वः तत्तद्व्यवहारवत् प्रतिसम्बन्धविशेषपरामर्शोपाधिकः ।&lt;br&gt;&#xA;यद्वा यो यत्सदृशः, स तद्गतसादृश्यप्रतियोगी; यथा&amp;mdash;मिथः स्वहस्तौ, इति व्याप्तिसिद्धौ गौरेतत्सदृशः, एतद्गतसादृश्यप्रतियोगित्वात्, इत्यनुमानात् स्मर्यमाणगतसादृश्यासिद्धिः; अन्यथा गृह्यमाणगतवैसादृश्यज्ञानात् स्मर्यमाणगतवैसादृश्यप्रतीतिरपि मानान्तरं स्यात् ।&lt;br&gt;&#xA;सा चेत् अर्थापत्तिः, सादृश्यधीरपि तथा किं न स्यात् ? इति ।&lt;br&gt;&#xA;अथवा युगपदेव तत्सदृशोयमिति प्रत्ययेनैवोभयवृत्तिसादृश्यस्फुरणान्न तद्धेतुकम्, अन्यथा पृथगनुभूतयोस्तदानीमप्रतीतसादृश्ययोः परस्ताद्युगपत् स्मर्यमाणयोर्युगपदेव प्रतीयमानसादृययोःको निर्वाहः ?, तत्रापि वा प्रमाणान्तरं कल्प्यते ? ।&lt;br&gt;&#xA;यथा गौः तथा गवयः, गोवद् द्विशफो न भवत्यश्वः, दीर्घग्रीवः प्रलम्बोष्ठो विकटाकृतिः पशुः क्रमेलकः, इति तु साधर्म्यवैधर्म्यधर्म्यमात्रविषयम् ।&lt;br&gt;&#xA;त्रिविधमप्यतिदेशवाक्यमागम एव ।&lt;br&gt;&#xA;यत्तु&amp;ndash; &amp;ldquo;श्रुतातिदेशवाक्यस्यगवयादावतिदेशवाक्यार्थप्रत्यभिज्ञानमुपमानम्, तच्च व्युत्पत्तिफलकम्&amp;rdquo; इति, तदप्यनुपपननम्, प्रागेव व्युत्पत्तिसिद्धेः ।&lt;br&gt;&#xA;यत्तु&amp;mdash; &amp;ldquo;सादृश्यस्य निमित्तत्त्वान्निमित्तस्याप्रतीतितः ।&lt;br&gt;&#xA;समयो दुर्ग्रहः पूर्वं शब्देनानुमयापि वा&amp;rdquo; ॥&lt;br&gt;&#xA;इति, तत्र निमित्तस्याप्रतीतितः, इति त्वसिद्धम्, गवयत्वादेरेव जातिविशेषस्य गोसादृश्याकारोपलक्षितस्य प्रथममेव वाक्यार्थतया प्रतीतिः; गोसादृश्याकारोपलक्षितस्य प्रथममेव वाक्यार्थतया प्रतीतिः; गोसादृश्योपलक्षितः कश्चिद् व्यक्तिविशेषो गवय इति हि प्रतीतिः ।&lt;br&gt;&#xA;पश्चात् प्रत्यक्षितगवयस्य तद्वैशद्यमात्रमेव; उक्तं च श्रीविष्णुचित्तेः&amp;mdash; &amp;ldquo;गोसदृशो गवयः इति गोसादृश्यैकाधिकरणं सामान्यं वाच्यमिति व्युत्पन्नम्, प्रथमं वाक्यार्थतया प्रतीतेः ।&lt;br&gt;&#xA;गोसादृश्योपलक्षितस्यानिर्णये पश्चादप्यनिर्णयः ।&lt;br&gt;&#xA;अन्यथानिर्णये तथा पश्चादपि ।&lt;br&gt;&#xA;ततो वाक्यश्रवणवेलायामेव निर्णितम्&amp;rdquo; इति ।&lt;br&gt;&#xA;एवं चानभ्युपगमे कथमिन्र्दादिशब्दव्युत्पत्तिः ?; न ह्यत्र निमित्तभूतसंस्थानविशेषादिदृष्टिः ।&lt;br&gt;&#xA;न च नित्यं तत्राव्युत्पत्तिः, तदर्थविशिष्टवाक्यार्थबोधापातात् ।&lt;br&gt;&#xA;एवं नित्यातीन्द्रियविषयसंस्कारादिशब्दानामपि नित्यमव्युत्पत्तिरेव स्यात् ।&lt;br&gt;&#xA;तत्र चेत् कथञ्चिन्निर्वाहः, तथात्रापि ।&lt;br&gt;&#xA;तत् सिद्धं नोपमानमतिरिक्तम्, इति ।&lt;br&gt;&#xA;अर्थापत्तिस्त्वनुमानमेव; तथाहि&amp;mdash;अनुपपद्यमानदर्शनादुपपादककल्पनं नाम व्याप्याद्व्यापकज्ञानम्, अव्याप्यस्य तेन विनानुपपद्यमानत्वाभावात्, अव्यापकस्य च तदुपपादकत्वायोगात्, इति ।&lt;br&gt;&#xA;प्रमाणद्वयविरोधे सति विषयव्यवस्थापनमर्थापत्तिः, इत्यपि न वाच्यम्, प्रमाणयोः सतोर्विरोधाभावात्, विरुद्धयोरपि प्रामाण्यायोगात् ।&lt;br&gt;&#xA;ननु देवदत्तस्य जीवने कुतश्चित् प्रमाणात् प्रमिते, जीवता क्वचित् स्थातव्यम्, इत्यविशेषेण देशसामान्यसम्बन्धावगतौ गृहमप्यास्कन्दन्त्यां सत्यां प्रत्यक्षे च गृहे तदभावं प्रतिपादयति स्पष्टो विरोधः, अतस्तच्छान्यै बहिर्भावकल्पनमर्थापत्तिः, इति; मैवम्, क्वचिदिति विदितस्य जीवनस्य नियमाभावात्, बहिर्विद्यमानतासन्देहे निश्चयरूपेण गृहाभावप्रत्यक्षेण प्रतिस्पर्धितुमसामर्थ्यात् ।&lt;br&gt;&#xA;न च विरुद्धविषययोर्वास्तवं कुत्रापि समबलत्वं समस्ति;उभयाप्रामाण्ये तु कथञ्चित् स्यात् ।&lt;br&gt;&#xA;आभिमानिकबलसाम्येपि तथैव ।&lt;br&gt;&#xA;यदा वैषम्यग्रहः, तदा तत एव बलाबलसिद्धौ किमर्थापत्त्या साध्यम् ? ।&lt;br&gt;&#xA;अतः केवलनिरवकाशविरोधिविशेषसन्निधौ सति सावकाशं सामान्यं सङ्कोचयितव्यमिति व्यवस्था स्यात् ।&lt;br&gt;&#xA;सापि च तथैव व्याप्तेः, इत्यनुमानफलमेव; अन्यथा विरोधिविषयत्याग इवाविरोधिविशेषपर्यवसानादावपि मानान्तरकॢप्तिः किं न स्यात् ? ।&lt;br&gt;&#xA;एवमनभ्युपगमे च धूमानुमानादावप्यर्थापत्तित्वप्रसङ्गः ।&lt;br&gt;&#xA;अग्निं विनानुपपद्यमानत्वस्वय लिङ्गप्रत्यक्षरूपप्रमाणद्वयविरोधस्य च वक्तुं शक्यत्वात् ।&lt;br&gt;&#xA;धूमो हि कारणभूतं वह्निमाक्षिपति, प्रतिक्षिपति तु प्रत्यक्षम्, इति विरोधे पर्वतार्वाग्भागे वह्निरिति व्यवस्थाकल्पनस्यार्थापत्तित्वं स्यात् ।&lt;br&gt;&#xA;व्याप्तिनिरूपणमन्तरेण गमकता गमकस्यैव धर्मान्तरयोगितया गम्यते इत्यादिभेदास्त्वाशामात्रकल्पिताः, इति ।&lt;br&gt;&#xA;उक्तं च श्रीविष्णुत्तित्तैः&amp;mdash; &amp;ldquo;अर्थापत्तिरनुमानम्&amp;rdquo; इत्यादि ।&lt;br&gt;&#xA;केचित्तु केवलव्यतिरेकिणि अर्थापत्तिसञ्ज्ञां निवेशयन्ति ।&lt;br&gt;&#xA;तस्य प्रागेव निरासान्न प्रमाणवर्गानुप्रवेशः ।&lt;br&gt;&#xA;अनुप्रवेशेपि वा न पृथक्त्वम् ॥&lt;br&gt;&#xA;५५ यत्तु आगमप्रामाण्ये &amp;ldquo;अनुभवश्चेन्द्रियलिङ्गशब्दसदृशान्यथानुपपद्यमानार्थपूर्वकः&amp;rdquo; इत्यादिषु उपमानार्थापत्तिपरिग्रहः प्रतिभाति, तदपि पूर्वपक्षप्रदेशगतत्वान्न सिद्धान्तत्वाय कल्पते ।&lt;br&gt;&#xA;अभावस्त्वस्मन्मते भावान्तरात्मा ।&lt;br&gt;&#xA;स चाक्षादिभिर्यथासम्भवं सिध्यति ।&lt;br&gt;&#xA;अभावात्मना तु ग्रहणेपि प्रतियोगिस्मरणादिसहकारिसहितानि तान्येव प्रमाणनीति न तदतिरिक्तकल्पनावकाशः ।&lt;br&gt;&#xA;अत एव हि प्रागर्तजाभावादिविज्ञानमपि निर्व्यूढम्; दृष्ट एव हि देशकालादिसंसर्गादिविशेषः पश्चात् प्रतियोगिस्मरणादिमतः पुरुषस्य तदभावात्मना धियमधिरोहति, स्मर्तव्यस्य स्मरणाभावाद्वा; तत्र तदभावानुमानम् ।&lt;br&gt;&#xA;एवमतिरिक्ताभावपक्षेपि निर्मूला प्रमाणान्तरकॢप्तिः; सघटं भूतलमितिवत् अघटं भूतलमित्यपि ह्यपरोक्षा प्रतीतिः; न चाधिकरणग्रहणोपक्षीणमिन्द्रियम्, गुणादिष्वपि प्रसङ्गात्; अतिरेकवदनतिरेकेप्यज्ञातकरणत्वादीन्यनुमानानि च सुलभानीति ।&lt;br&gt;&#xA;सम्भवोप्यनुमानमेव, सहस्रे शतं सम्भवति इत्यादेः पूर्वानुभूसहस्रगतव्याप्तिबोधनत्वात्, सम्भवति क्षत्रिये शैर्यमित्यादेः सन्देहात्मकत्वेनाप्रमाणत्वात् ।&lt;br&gt;&#xA;अविरोधनिश्चयरूपत्वेपि तदविरोधनिश्चायकप्रमाणान्तरे विश्रमः ।&lt;br&gt;&#xA;ऐतिह्यं तु प्रमाणमूलं चेदागमः; तदाभासमूलं चेत् तदाभासः ।&lt;br&gt;&#xA;एवं चेष्टालिप्यक्षरादिकमप्यभिप्रायवर्णविशेषाद्यविनाभूतमनुमानमेव ।&lt;br&gt;&#xA;चेष्टायां वरदनारायणभट्टारकैरेवमुक्तम्&amp;mdash; &amp;ldquo;शब्दस्य व्यवहारस्यानुकारश्चेष्टयापि हि ।&lt;br&gt;&#xA;क्रियते शाब्दविज्ञानयोगिनां स्वार्थबोधिका ॥&lt;br&gt;&#xA;अनादिव्यवहारेषु चेष्टा विज्ञातशक्तिकाः ।&lt;br&gt;&#xA;बोधिकाः स्युर्यथाध्यक्षमिति चेद् भवतो मतम् ॥&lt;br&gt;&#xA;चेष्टा गिरो वा स्वीकार्याः परप्रत्यायनाय हि ।&lt;br&gt;&#xA;अनादयो गिरामेवानादिता ज्यायसी तदा ॥&lt;br&gt;&#xA;चेष्टा सामयिकी शाब्दव्यवहारानुसारिणी ।&lt;br&gt;&#xA;अस्यैवं बोधिकेत्येवं भरताद्यागमे स्थिता ॥&lt;br&gt;&#xA;दृश्यतेनादिराम्नायोस्मर्यमाणप्रणेतृकः ।&lt;br&gt;&#xA;&amp;quot; इत्यादि ।&lt;br&gt;&#xA;तत्त्वरत्नाकरे त्वेवमुक्तम्&amp;mdash; &amp;ldquo;व्युत्पन्नबोध्यबोधकनियमं चेत् चेष्टितं शाब्दम् ।&lt;br&gt;&#xA;अनियतमपि सहदृष्ट्या स्मारकमिति न पृथगेष्टव्यम् इति ।&lt;br&gt;&#xA;लिप्यक्षरेषु तु अयं गकारः अयं घकारः इति वर्णात्मना ज्ञानमप्रमाणमेव ।&lt;br&gt;&#xA;एतेन चिह्नेनेदमक्षरं जानीहीत्यभिप्रायेणलिप्यक्षरसम्बन्धग्राहकाणां प्रवृत्तिः ।&lt;br&gt;&#xA;ततश्च व्याप्तिसिद्धिः ।&lt;br&gt;&#xA;एषा लिपिरेतद्वर्णविशेषाभिप्रायपूर्विका, भ्रमादिरहितवर्णाभिप्रायवत्पुरुषलिखितैतल्लिपित्वात्, सम्प्रतिपन्नव्युत्पत्तिकाललिपिवत्, इत्यादिरूपः प्रयोगो द्रष्टव्यः ।&lt;br&gt;&#xA;यत्तु प्रतिभायामुक्तं तत्त्वरत्नाकरे&amp;mdash; &amp;ldquo;ननु च प्रतिभा काचिद् यथार्था मानमिष्यताम् ।&lt;br&gt;&#xA;बाह्यार्थनैरपेक्ष्येण बाह्यज्ञानक्षमास्तु सा ॥&lt;br&gt;&#xA;विशिष्टकालपुरुषाद्यपेक्षोत्कर्षसम्भवा ।&lt;br&gt;&#xA;सत्यम्, कालादिभेदस्तु दुर्विवेचोस्मदादिभिः ॥&lt;br&gt;&#xA;सन्नप्यसौ व्यवहृतौ नोपयोगीत्युपेक्ष्यते ।&lt;br&gt;&#xA;प्रतिभायाः फलं दृष्टं यदा प्रामाण्यनिश्चयः ॥&lt;br&gt;&#xA;तदन्यतः कृतार्थत्वात् प्रेक्ष्यते न परीक्षकैः ।&lt;br&gt;&#xA;पुण्येषु पुरुषेष्वेषा भूयिष्ठं सत्यदर्शिनी ॥&lt;br&gt;&#xA;तस्मात् पतञ्जलिः प्राह प्रतिभा चेति तां प्रमाम्&amp;rdquo; ॥&lt;br&gt;&#xA;इति, तदपि प्रागुक्तयोगिप्रत्यक्षविशेषविषयमेव ।&lt;br&gt;&#xA;नन्वेवम्, तदपि प्रमाणत्रित्वं चतुष्ट्वं वानुपपन्नम्, प्रत्यक्षपरोक्षरूपेण द्वित्वस्यैव युक्तत्वात्, इति चेन्न, अतिप्रसङ्गात् ।&lt;br&gt;&#xA;तथाहि&amp;mdash; बहुष्वेकैकमुद्धृत्य तदन्येष्वैकराश्यतः ।&lt;br&gt;&#xA;द्वैधकॢप्तौ घदादावप्येवमेव प्रसज्यते ॥&lt;br&gt;&#xA;अनुमाननुमानत्वशब्दाशब्दविभागतः ।&lt;br&gt;&#xA;प्रमाणद्वित्वमेवं ते वद किं वान रोचते ॥&lt;br&gt;&#xA;प्रत्यक्षस्य तदन्याभ्यां वैजात्यग्रहणाद्यदि ।&lt;br&gt;&#xA;तयोरपि स्वेतराभ्यां वैजात्यं स्फुटमेव नः ॥&lt;br&gt;&#xA;अतोक्षलिङ्गशब्दाख्यासाधारणनिदानतः ।&lt;br&gt;&#xA;उपलक्ष्यं प्रमात्रित्वं चतुष्ट्वं वापि संस्मृतेः ॥&lt;br&gt;&#xA;स्पष्टमस्पष्टमिति च जैना यद् द्वैधमूचिरे ।&lt;br&gt;&#xA;तत्प्रत्यक्षपरोक्षत्वविभागान्न विशिष्यते ॥&lt;br&gt;&#xA;अतो न तावति द्वैधे साधिते विवदामहे ।&lt;br&gt;&#xA;परोक्षस्यैकमानत्वं दुर्वचं भेदसाधनात् ॥&lt;br&gt;&#xA;नन्वध्यक्षेपि भेदोस्ति बाह्यान्तरविभागतः ।&lt;br&gt;&#xA;दिव्यादिव्यतया चक्षुःश्रोत्रादिभिदयापि च ॥&lt;br&gt;&#xA;तद्वत् परोक्षस्यैकस्य प्रमाणस्य विभागतः ।&lt;br&gt;&#xA;अनुमानागमभिदा कथं नाभ्युपगम्यते ॥&lt;br&gt;&#xA;दत्तोत्तरमिदं किञ्चिद् दृष्टमेतच्छ्रुतं त्विदम् ।&lt;br&gt;&#xA;एतत्त्वनुमितं चेति लोकोक्तिरिह साक्षिणी ॥&lt;br&gt;&#xA;यतः कुतश्चिद् वैधर्म्यं साधर्म्यमपि केनचित् ।&lt;br&gt;&#xA;सर्वत्र सुलभं काममिहापि परिगृह्यते ॥&lt;br&gt;&#xA;अतः स्मृत्यनुभूत्याख्याविभागादपि नोचितम् ।&lt;br&gt;&#xA;प्रमाणद्वित्वमित्येवं प्रागुक्तैव सुपद्धतिः ॥&lt;br&gt;&#xA;त्रिविधोनुभवश्चैव तन्मूला च तथा स्मृतिः ।&lt;br&gt;&#xA;इति षोढा विभागे तु न विमन्यामहे वयम् ॥&lt;br&gt;&#xA;अनुभूतिविभागेन तन्मूलायाः स्मृतेरपि ।&lt;br&gt;&#xA;विभागस्य गतार्थत्वादैकराश्यमुदाहृतम् ॥&lt;br&gt;&#xA;अतो हि तस्यास्तन्मूलेष्वन्तर्भावविवक्षया ।&lt;br&gt;&#xA;प्रमाणवर्गं त्रित्वेन प्राञ्चः केचिद्विविञ्चते ॥&lt;br&gt;&#xA;एवमन्यदपि चिन्त्यम्, इति ॥&lt;br&gt;&#xA;ननु अनेनन किं प्रमाणचिन्ताक्लेशेन ? अविमृश्यापि प्रमाणवर्गमुपलम्भान्वयव्यतिरेकादिवशात् पश्वादीनामिव मनुष्यादीनामपि लौकिकेष्वर्थेषु प्रवृत्तिनिवृत्तितत्प्रयोजनादिकं निरुपद्रवं सिध्यति ।&lt;br&gt;&#xA;अलौकिकेष्वपि तत्तद्विधायकैस्तदनुग्राहकैश्च कल्पसूत्रादिभिश्चरितार्थधियां किमनेन पिष्टपेषणादिकल्पेन वृथा विमर्शेनेति चेत्, मैवम्; अवकाशोपरोधाय तत्त्वोपप्लवमिच्छताम् ।&lt;br&gt;&#xA;अविपर्याससिद्ध्यै च विशोध्या मानयद्धतिः ॥&lt;br&gt;&#xA;प्रतिसन्धाय च फनलं प्रारम्भाह्निकदर्शितम् ।&lt;br&gt;&#xA;साध्यप्रमेयसंशुद्ध्यै साङ्गे माने परिश्रमः ॥&lt;br&gt;&#xA;प्रत्यक्षितसमस्तार्थैर्योगीन्द्रैनरपि लङ्घ्यते ।&lt;br&gt;&#xA;प्रमाणप्लवमालम्ब्य तत्त्वविप्लवसागरः ॥&lt;br&gt;&#xA;तस्मादुक्तरीत्या शुद्धिः कर्तव्येति ।&lt;br&gt;&#xA;शुद्धान्यायनिषेविता श्रुतिशिरःशुद्धान्तसिद्धान्तिनी भद्राणां प्रतिपादनाय भजतु प्रत्यक्षतामक्षताम् ।&lt;br&gt;&#xA;पत्यौ नित्यरसे समं करुणया पातिव्रतीं बिभ्रती सर्वग्रन्थिविमोचनी भगवती सा मे समीची कृतिः ॥&lt;br&gt;&#xA;इति श्रीकवितार्किकसिंहस्य सर्वतन्त्रस्वतन्त्रस्य श्रीमद्वेङ्कटनाथस्य वेदान्ताचार्यस्य कृतिषु न्यायपरिशुद्धौ स्मृत्यध्याये ॥&lt;/p&gt;</description>
    </item>
  </channel>
</rss>
