<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>०१ प्रत्यक्षाध्यायः on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/eb_mUlam/01_pratyaxAdhyAyaH/</link>
    <description>Recent content in ०१ प्रत्यक्षाध्यायः on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/eb_mUlam/01_pratyaxAdhyAyaH/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/eb_mUlam/01_pratyaxAdhyAyaH/1/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/eb_mUlam/01_pratyaxAdhyAyaH/1/</guid>
      <description>&lt;p&gt;१ पत्युः संयमिनां प्रणम्य चरणौ तत्पादकोटीरयोः सम्बन्धेन समिध्यमानविभवान् धन्यांस्तथान्यान् गुरून् ।&lt;br&gt;&#xA;शुद्धं संश्रितबादरायणतनोर्नारायणस्योक्तिभः श्रीमान् वेङ्कटनायकः स्थितिपदं निर्माति नीतेः शुभम् ॥&lt;br&gt;&#xA;विद्यास्थानेषु धर्म्येषु गण्यते न्यायविस्तरः ।&lt;br&gt;&#xA;स च विप्लावितस्तैस्तैस्ततो ऽत्र परिशोध्यते ॥&lt;br&gt;&#xA;२ ॥&lt;br&gt;&#xA;गौतमसूत्रबहिष्कारपक्षः ॥&lt;br&gt;&#xA;यद्यपि कथञ्चिदाक्षपादं सत्पक्षे निक्षेप्तु शक्यम्; न च कणभक्षपक्षनिक्षेपवत् क्लेशः; नापि तत्कर्ता गौतमस्तामसेषु परिपठ्यते; नापि च विप्रलम्भकत्वख्यातिः; तथापि ब्रह्मसूत्रकारादिबहिष्कृतत्वान्नातीव वयमाद्रियामहे ।&lt;br&gt;&#xA;न खल्वार्षत्वादिभिस्तदादरः, अतिप्रसङ्गात् ।&lt;br&gt;&#xA;प्राज्ञानां प्रथमेनैव गुरुणा हि स्वयं पुरा ।&lt;br&gt;&#xA;लोकायतमतं प्रोक्तं लोकविप्लवकारणम् ॥&lt;br&gt;&#xA;अथवा पितामह एवात्र प्रमाणम्, य इन्द्रविरोचनायोश्चार्वाकमतमुपदिष्टवान् ।&lt;br&gt;&#xA;तथा गौतमो ऽपि सम्भाव्यते ।&lt;br&gt;&#xA;अथापि&lt;br&gt;&#xA;&amp;ldquo;काणादशाक्यपाषण्डैस्त्रयीधर्मो विलोपितः ।&lt;br&gt;&#xA;त्रिदण्डधारिणा पूर्वं विष्णुना रक्षिता त्रयी&amp;rdquo; ॥&lt;br&gt;&#xA;इति स्मृतेः,&lt;br&gt;&#xA;&amp;ldquo;बहवः पुरुषा राजन् साङ्ख्ययोगविचारिणः ।&lt;br&gt;&#xA;नैत इच्छन्ति पुरुषमेकं कुरुकुलोद्भव ॥&lt;br&gt;&#xA;समासेन तु तद्व्यासः पुरुषैकात्म्यमुक्तवान् &amp;ldquo;।&lt;br&gt;&#xA;इति महाभारतोक्तेश्च युक्तं तत्तद्बहिष्कारः ।&lt;br&gt;&#xA;इह तु न तथेति चेन्न, तुल्यन्यायतया वचनस्योपलक्षणार्थत्वात् ।&lt;br&gt;&#xA;न खलु तद्वा तादृग्वेति कश्चिद्विशेषः ।&lt;br&gt;&#xA;यद्यपि काशकुशावलम्बन्यायेन पक्षान्तरादाधिक्यमस्य पक्षस्य, अथापि न तद्वेदान्तसन्निधौ; न खलुमशकाद्बलिष्ठो ऽपि मातङ्गः कण्ठीरवमुपरुणद्धि ॥&lt;br&gt;&#xA;&amp;ldquo;यदक्षपादः प्रवरो मुनीनां शमाय शास्त्रं जगतो जगाद ।&lt;br&gt;&#xA;कुतार्किकाज्ञाननिवृत्तिहेतुः कारिष्यते तस्य मया निबन्धः&amp;rdquo; ॥&lt;br&gt;&#xA;इति वाक्यमक्षपादपक्षपातेनोक्तमित्यनास्थेयम् ॥&lt;br&gt;&#xA;उक्तं च पूर्वाचार्यैः&amp;mdash;&lt;br&gt;&#xA;&amp;ldquo;काणादमाक्षपादं वा कापिलं तन्त्रमेव वा ।&lt;br&gt;&#xA;तन्त्राण्येतानि सर्वाणि न तन्त्राण्यात्मनिर्णर्य&amp;rdquo; ॥&lt;br&gt;&#xA;इति ॥&lt;br&gt;&#xA;अत एव हि &amp;ldquo;एतेन शिष्टापरिग्रहा अपि व्याख्याताः&amp;rdquo; इति सूत्रे भाषितम्&amp;mdash;&amp;ldquo;एतेन&amp;mdash;वेदापरिगृहीतसाङ्ख्यपक्षक्षपणेन, शिष्टाश्च वेदापरिगृहीताः कणभक्षाक्षपादक्षपणकभिपक्षाः क्षपिता वेदितव्याः&amp;rdquo; इति ।&lt;br&gt;&#xA;न च सूत्रनिबद्धं सर्वं विद्यास्थानमिति नियमो दृष्टः; न चैक एवैकस्य विद्यास्थानस्य सूत्रकृदित्यपि वा ऋषिरित्येव वा राजाज्ञा, अन्यैरपि च तत्करणदर्शनात् ॥&lt;br&gt;&#xA;प्रमाणशब्दस्य भावे करणे च व्युत्पत्तिः ।&lt;br&gt;&#xA;१ एवं च प्रमैव प्रमाणमित्येके ।&lt;br&gt;&#xA;२ प्रमाकरणमेवेत्यपरे ।&lt;br&gt;&#xA;३ तयोरन्यतरदित्यन्ये ।&lt;br&gt;&#xA;४ यथावस्थितव्यवहारानुगुणं ज्ञानं प्रमाणम् ।&lt;br&gt;&#xA;५ यदज्ञानात् संसारो यज्ज्ञानात् तन्निवृत्तिस्तत् प्रमेयं मुमुक्षुभिः प्रकर्षेण मेयत्वात् ।&lt;br&gt;&#xA;६ तद्द्विविधं द्रव्याद्रव्यभेदात् ।&lt;br&gt;&#xA;७ सामान्यतो वा प्रमाविषयः प्रमेयम् ।&lt;br&gt;&#xA;८ आगन्तुकधर्माश्रयो द्रवयम् ।&lt;br&gt;&#xA;९ अतथाभूतमद्रव्यम् ।&lt;br&gt;&#xA;१० द्रव्यं द्वेधा जडमजडमिति ।&lt;br&gt;&#xA;११ जडं च द्वेधा प्रकृतिः काल इति ।&lt;br&gt;&#xA;१२ अजडं च तथा प्रत्यक् परागिति ।&lt;br&gt;&#xA;१३ प्रत्यगपि द्विविधं जीवर् इश्वर इति ।&lt;br&gt;&#xA;१४ परागपि तथा धर्मभूतज्ञानं नित्यविभूतिश्चेति ।&lt;br&gt;&#xA;१५ अथवा द्रव्यं द्विविधमात्मानात्मभेदात् ।&lt;br&gt;&#xA;१६ त्रेधा वा भोक्तृभोग्यनियन्तृश्रुत्यनुसारात् ।&lt;br&gt;&#xA;१७ षोढा वा त्रिगुणकालजीवेश्वरशुद्धसत्त्वमतिभेदात् ।&lt;br&gt;&#xA;१८ अस्वयम्प्रकांशं जडम् ।&lt;br&gt;&#xA;१९ स्वयम्प्रकाशमजडम् ।&lt;br&gt;&#xA;२० मिश्रसत्त्वाश्रयः प्रकृतिः ।&lt;br&gt;&#xA;२१ कालः क्षणलवादिव्यवहारहेतुः ।&lt;br&gt;&#xA;२२ स्वस्मै भासमानं प्रत्यक् ।&lt;br&gt;&#xA;२३ परस्मै भासमानं पराक् ।&lt;br&gt;&#xA;२४ परतन्त्रचेतनो जीवः ।&lt;br&gt;&#xA;२५ स्वतन्त्रर् इश्वरः ।&lt;br&gt;&#xA;२६ अर्थप्रकाशो बुद्धिः ।&lt;br&gt;&#xA;२७ प्रकृतिव्यतिरिक्तत्वे सति सत्त्वाश्रयो नित्यविभूतिः ।&lt;br&gt;&#xA;२८ अद्रव्यमनेकधा सत्त्वशब्दादिवैचित्र्यात् ।&lt;br&gt;&#xA;२९ एकं वेतरविशिष्टं प्राधान्यतः प्रमेयं परं ब्रह्म ।&lt;br&gt;&#xA;३० इतरेषां स्वनिष्ठब्रह्मैकनिष्ठत्वात् ।&lt;br&gt;&#xA;३१ तस्यैव च तथात्वेन मुमुक्षुभिः प्रकर्षेण मेयत्वश्रुतेः ।&lt;br&gt;&#xA;३२ अव्यवस्थितव्यवहारकारणं ज्ञानं संशयः ।&lt;br&gt;&#xA;३३ अयथाव्यवहारकारणं ज्ञानं विपर्ययः ।&lt;br&gt;&#xA;३४ संस्कारमात्रजं ज्ञानं स्मृतिः ।&lt;br&gt;&#xA;३५ तद्व्यतिरिक्तं ज्ञानमनुभवः ।&lt;br&gt;&#xA;३६ पुरुषप्रवृत्त्युद्देश्यं प्रयोजनम् ।&lt;br&gt;&#xA;३७ व्याप्त्यधिगमस्थानं दृष्टान्तः ।&lt;br&gt;&#xA;३८ प्रामाणिकत्वाभिमतैः परिगृहीतोर्ऽथः सिद्धान्तः ।&lt;br&gt;&#xA;३९ परार्थप्रमाणप्रयोगवाक्यावान्तरवाक्यान्यवयवाः ।&lt;br&gt;&#xA;४० व्याप्याङ्गीकारेण व्यापकानिष्टप्रसञ्जनं तर्कः ।&lt;br&gt;&#xA;४१ तर्कानुगृहीतप्रमाणपूर्वकतत्त्वावधारणं निर्णयः ।&lt;br&gt;&#xA;४२ वीतरागकथा वादः ।&lt;br&gt;&#xA;४३ पक्षद्वयसाधनवती विजिगीषुकथा जल्पः ।&lt;br&gt;&#xA;४४ प्रतिपक्षस्थापनहीना तु सा वितण्डा ।&lt;br&gt;&#xA;४५ हेत्वङ्गैकदेशविकला हेत्वाभासाः ।&lt;br&gt;&#xA;४६ अविवक्षितशब्दार्थारोपेण दूषणं छलम् ।&lt;br&gt;&#xA;४७ स्वव्यापिदूषणं जातिः ।&lt;br&gt;&#xA;४८ कथकाशक्तिलिङ्गं निग्रहस्थानम् ।&lt;br&gt;&#xA;४९ इत्येतादृशानि वाक्यानि किं न सूत्राणि स्युः ? तदिह सङ्क्षिप्तं लक्षणादिवाक्यं सूत्रम्; तदुदाहरणादिवाक्यं तु भाष्यादिकमिति विभाव्य सन्तोष्टव्यम् ।&lt;br&gt;&#xA;न च पूर्वप्राबल्यव्यवस्था, तत्पूर्वसम्भवात् वार्तिकस्य चानवतारप्रसङ्गात् व्याकरणादिष्वन्यथाकरणस्वीकाराच्च ।&lt;br&gt;&#xA;न च जैमिनेः प्रमाणलक्षणादिष्वौदासीन्यमात्रेण गौतमोक्तेषु काश्यपोक्तेषु वा निःशेषानुमतिसिद्धिरिति मन्तव्यम्, अन्यपरतया लोकप्रसिद्धोपजीवनात्, परकल्पिततटाकोपजीवनवत् ।&lt;br&gt;&#xA;कर्मकाण्डवृत्तिकारादयो ऽपि हि लोसिद्धां प्रमाणादिव्यवस्थां यथायथमन्यथा सञ्जगृहुः ।&lt;br&gt;&#xA;अतो यावदिह युक्तियुक्तं तावदुपजीव्यते; न खलु तटाकस्थःपङ्को ऽप्यपङ्किलबुद्धिभिस्ततदवगाहिभिरुपजीव्यते ।&lt;br&gt;&#xA;अतः सिंहवनगुप्तिन्यायेन यथावस्थितन्यायानुगृहीतं वेदं वेदानुमतं च न्यायमनुसरामः, न पुनर्न्यायमात्रम् ॥&lt;br&gt;&#xA;यत्तु &amp;ldquo;ज्ञातसम्बन्धस्य&amp;rdquo; इत्यादिग्रन्थमुपादायानन्तरमुक्तं श्रीविष्णुचित्तेः&amp;mdash;- &amp;ldquo;व्याप्तिधीगर्भानुभवो ऽनुमानमित्यर्थः ।&lt;br&gt;&#xA;न्यायशास्त्रे तु तद्विशेषनिर्णयः&amp;rdquo; इति, तदपि तन्निरूपणाधिकृतविद्यास्थानख्यापनपरम् ।&lt;br&gt;&#xA;प्रमाणादिसूत्रमुपादाय व्याचक्षाणैस्तत्पक्षनिष्ठैरपि पूर्वैः क्वचित् सूत्राणि निराकृतानि ।&lt;br&gt;&#xA;तन्न्यायस्य नास्मासु सर्पमारः, नापि दण्डनिवारणम् ।&lt;br&gt;&#xA;ततश्च, यथालोकं यथावेदं लौकिके वैदिके ऽपि च ।&lt;br&gt;&#xA;यो वक्ता स परिग्राह्यः प्राक्तनो ऽद्यतनो ऽपि वा ॥&lt;br&gt;&#xA;विवक्षितार्थावैशद्यं व्याकुलत्वमपूर्णता उल्लोकतेत्यमी दोषा गुणकोटौ जडैः कृताः ॥&lt;br&gt;&#xA;भगवन्नार्थमुनिभिर्न्यायतत्त्वसमाह्वया ।&lt;br&gt;&#xA;अवधीर्याक्षपादादि न्यबन्धि न्यायपद्धतिः ॥&lt;br&gt;&#xA;तदर्वाग्भिस्तथाचायैर्यथेष्टं मतमास्थितैः ।&lt;br&gt;&#xA;प्रणिन्ये बहुधा तैस्तैः प्रमाणादिविचारणा ।&lt;br&gt;&#xA;तदयं भाष्यस्वःससिद्धो बहिष्कारपक्षः ॥&lt;br&gt;&#xA;३ ॥&lt;br&gt;&#xA;गौतमसूत्रस्वीकारपक्षः ॥&lt;br&gt;&#xA;अङ्गीकारकाङ्क्षिणामक्षपादीयमप्यस्मदुक्तैकान्ततया स्थास्यति; तथैव स्थापयिष्यामः ।&lt;br&gt;&#xA;अतो वयमपि महतामयुक्तार्थतात्पर्यकल्पनेन नापराध्येम, न्यूनाधिकविरुद्धव्यपदेशादीनामलक्षणलक्षणोक्तीनां चाध्याहारान्यपर्याम्यां तद्भक्तेरपि निर्वाहात् ।&lt;br&gt;&#xA;तथास्मिन् यत्र स्फुटः श्रुतिस्मृतिशारीरकविरोधः, स उद्देशतो निरुह्यते ॥&lt;br&gt;&#xA;यत्तावत्सूत्रितं प्रथमाध्याये &amp;mdash; &amp;ldquo;घ्राणरसनचक्षुस्त्वक्छ्रोत्राणीन्द्रियाणि भूतेभ्यः&amp;rdquo; इति; अत्र ज्ञानेन्द्रियपञ्कोपादानं नेन्द्रियान्तरप्रतिक्षेपार्थम्, मनसः पृथक्प्रमेयतया उद्देशात् अनन्तरमेव च &amp;ldquo;युगपज्ज्ञानानुत्पत्तिर्मनसो लिङ्गम्&amp;rdquo; इति लक्षणकरणात् अभ्युपगमसिद्धान्तन्यायेन च तदिन्द्रियत्वपरीक्षणात् ।&lt;br&gt;&#xA;अतश्चोक्तेन समानयोगक्षेमयुक्तिप्रमाणकः कर्मेन्द्रियवर्ग उपलक्षणीयः, &amp;ldquo;प्रवृत्तिर्वाग्बुद्धिशरीरारम्भः&amp;rdquo; इति सूत्रे वाचः कण्ठोक्तेः पाण्यादिचतुष्टयस्य शारीरव्यापारकरणतया सूचनादिति ॥&lt;br&gt;&#xA;शरीरके तु &amp;ldquo;सप्तगतेर्विशेषितत्वाच्च&amp;rdquo; इति पूर्वपक्षमुपक्षिप्यासाधयच्च हस्तादीनामपीन्द्रियत्वं भगवान् बादरायणः&amp;mdash; &amp;ldquo;हस्तादयस्तु स्थिते ऽतो नैवम्&amp;rdquo; इति ।&lt;br&gt;&#xA;&amp;ldquo;भूतेभ्यः&amp;rdquo; इति च नोपादानाभिप्रायम्, अहङ्कारोपात्तानामाप्यायकभूतविवक्षयापि तदुपपत्तेः ।&lt;br&gt;&#xA;तथा च वेदार्थसङ्ग्रहे&amp;mdash;&amp;ldquo;एवमाहङ्कारिकाणामिन्द्रियाणां भूतैश्चाप्यायनं महाभारत उच्यते&amp;rdquo; इति ।&lt;br&gt;&#xA;समाधानम् ऋष्यन्तरवाक्यस्यापि समानन्यायस्य निर्वाहार्थम् ।&lt;br&gt;&#xA;परस्परविरुद्धप्रमाणवाक्येषु तात्पर्यविशेषपरिकल्पनया परिहार एव हि पण्डितकृत्यम् ।&lt;br&gt;&#xA;अनित्यमनोवादिभिरपि हि &amp;ldquo;अन्नमयं हि सोम्य मनः&amp;rdquo;&amp;mdash; इति श्रुतिराप्यायनपरतयैव योज्या ।&lt;br&gt;&#xA;तुल्यमिदमन्यत्रापीति ॥&lt;br&gt;&#xA;यत्तु&amp;mdash;&amp;ldquo;बाधनालक्षणं दुःखम्&amp;rdquo; &amp;ldquo;तदत्यन्तविमोक्षो ऽपवर्गः&amp;rdquo; इति, तत्र दुःखात्यन्तनिवृत्तेरपवर्गत्वं सर्वाङ्गीकृतम् ।&lt;br&gt;&#xA;न च तत्रानन्दः श्रौतः कण्ठोक्त्याः प्रतिषिध्यते ।&lt;br&gt;&#xA;तदभिप्राये चानन्यथासिद्धं किमपि न लिङ्गं पश्यामः ।&lt;br&gt;&#xA;अत एव हि भूषणमते नित्यसुखसंवेदनसम्बन्धसिद्धिरपवर्गे साधिता ।&lt;br&gt;&#xA;एतेन &amp;ldquo;तस्मात्सर्वदुःखविमाक्षो ऽपवर्गः&amp;rdquo; इति चतुर्थाध्यायवाक्यमपि निर्व्यूढम्, तत्राप्यानन्दनिषेधाभावात् ॥&lt;br&gt;&#xA;यच्च शारीरकद्वितीयाध्यायविरुद्धमिह द्वितीयाध्याये अवयविसमर्थनमिवाभाति, तदपि तदेकार्थं योजयितुं शक्यम् ।&lt;br&gt;&#xA;तथा हि&amp;mdash;&amp;ldquo;न चैकदेशोपलब्धिरवयविसद्भावात् ।&lt;br&gt;&#xA;साध्यत्वादवयविनि सन्देहः ।&lt;br&gt;&#xA;सर्वाग्रहणमवयव्यसिद्धेः ।&lt;br&gt;&#xA;धारणाकर्षणोपपत्तेश्च ।&lt;br&gt;&#xA;सेनावनवद्ग्रहणमिति चेन्नातीन्द्रियत्वादणूनाम् ।&lt;br&gt;&#xA;&amp;quot; इत्येतानि हि तत्सूत्राणि; न तानि विरुध्यन्ते, सेनावनादिव्यावृत्तावयव्यारम्भकतया तदसमवायिकारणत्वाभिमतावस्थाविशेषापन्नः सङ्घातविशेष एवावयविशब्देन निर्दिंश्यत इत्यविरोधात् तावतैव उपलम्भव्यवहारविशेषादेश्चरितार्थत्वात् ।&lt;br&gt;&#xA;अतीन्द्रियाणुवचनमपि प्रदीपावयवानामिवैन्द्रियिकाणामेवावस्थाविशेषेणातीन्द्रियत्वाभ्युपगमादविरुद्धम् ।&lt;br&gt;&#xA;अव्यक्तमेव हि त्रिगुणद्रव्यमवस्थाविशेषाद्रव्यक्तं भवतीत्यागमिकाः ।&lt;br&gt;&#xA;प्रत्येकमुपलम्भायोग्यानामपि संहतिविशेषरूपावस्थाभेदादैन्द्रियिकत्वतत्तारतम्यादिकं हिमानीचूर्णपुञ्जादिष्वनारब्धावयविषु लोकसिद्धम् ।&lt;br&gt;&#xA;उपमानाख्यप्रमाणान्तरसमर्थनं तु न्यायैकदेशिभिरेवोपमानस्यानुमानान्तर्भावप्रतिक्षेपमात्रपरतया निर्व्यूढम् ॥&lt;br&gt;&#xA;यच्च&amp;mdash;&amp;ldquo;पूरणप्रदाहपाटनानुपलब्धेश्च सम्बन्धाभावः&amp;rdquo; इति शब्दार्थसम्बन्धाभावमुपक्षिप्य परिहरता &amp;ldquo;शब्दार्थव्यवस्थानादप्रतिषेध्ः&amp;rdquo; ।&lt;br&gt;&#xA;&amp;ldquo;न सामयिकत्वाच्छब्दादर्थे प्रत्ययस्य&amp;rdquo; इत्यादिना सामयिकत्वमुक्तम्; तदपि सम्प्रतिपन्नसामयिकत्वद्वारा अनुमानादिविलक्षणसम्बन्धविशेषख्यापनार्थमिति योज्यम्, अनादिनिधनाविच्छिन्नसम्प्रदायवेदवर्तिनां पदानां मन्वादिवचनविरुद्धसाङ्केतिकत्वोपपादनकॢप्त्यसम्भवात् ।&lt;br&gt;&#xA;यच्च &amp;ldquo;मन्त्रायुर्वेदप्रामाण्यवच्च तत्प्रामाण्यमाप्तप्रामाण्यात्&amp;rdquo; इति, एतदप्यनादिनिधनस्यैव वेदस्य प्रतिकल्पमीश्वरेणाप्ततमेन यथापूर्वं प्रवर्तनमभिसन्धायेति सुगमम् ॥&lt;br&gt;&#xA;वर्णानित्यत्ववर्णनं तु न श्रुत्यादिविरुद्धम्; प्रत्युतानुकूलमेव ।&lt;br&gt;&#xA;शारीरकदेवताधिकरणे वर्णानित्यत्वमभ्युपगम्यैव हि &amp;ldquo;अत एक च नित्यत्वम्&amp;rdquo; &amp;ldquo;समाननामरूपत्वाच्चावृत्तावप्यविरोधो दर्शनात् स्मृतेश्च&amp;rdquo; इति वेदनित्यत्वं साधितम् ॥&lt;br&gt;&#xA;यत्तु जैमिनीये शब्दाधिकरणे वर्णनित्यत्वसमर्थनं व्याचख्युः; स तु व्याख्यातॄणामेवापराधः, असाङ्केतिकवाचकाकारनित्यत्वपरत्वेनान्यपरत्वात्तस्याधिकरणस्य ॥&lt;br&gt;&#xA;यच्च द्वितीयाध्यायान्ते &amp;ldquo;व्यक्त्याकृतिजातयस्तु पदार्थः&amp;quot;इत्युक्तम्, तत्रापि न वैशेषिकाभ्युपगतजातिस्वीकारे लिङ्गं पश्यामः; नह्यत्र द्रव्यगुणादिपदार्थपरिसङ्ख्यानं क्रियते, &amp;ldquo;ते विभक्त्यन्ताः पदम्&amp;rdquo; इति प्रतिपादितपदवाच्यप्रदर्शनपरत्वात् ।&lt;br&gt;&#xA;अनन्तरं चतिसृणामेव लक्षणमाह&amp;mdash;&amp;ldquo;व्यक्तिर्गुणविशेषाश्रयो मूर्तिः&amp;quot;&amp;ldquo;आकृतिर्जातिलिङ्गाख्या&amp;rdquo; &amp;ldquo;समानप्रसवात्मिका जातिः&amp;rdquo; इति ।&lt;br&gt;&#xA;इह तु वस्तुस्वरूपनिरूपितस्वरूपविशेषकधर्मस्वरूपनिरूपकधर्मविषयतया यथासम्भवं योज्यम् ।&lt;br&gt;&#xA;अतो न द्वितीयाध्याये ऽपि वेदान्तविरोधः ।&lt;br&gt;&#xA;तृतीये &amp;ldquo;दर्शनस्पर्शनाभ्यामेकार्थग्रहणात्&amp;rdquo; इत्यादिकं बाह्यान्तरिन्द्रियादिनिरूपणादिकं चात्यन्तोपयुक्तम् ।&lt;br&gt;&#xA;न च मनोनित्यत्वादिकं तत्र सूत्रितम्; येन तदुत्पत्त्यादिश्रुतिकोपः ॥&lt;br&gt;&#xA;यच्चात्रोक्तम्&amp;mdash;&amp;ldquo;गन्धक्लेदपाकव्यूहावकाशदानेभ्यः पाञ्चभौतिकं श्रुतिप्रामाण्याच्च&amp;rdquo; इति, एतदेव यथाश्रुतं सिद्धान्ततया स्वीकार्यम् ।&lt;br&gt;&#xA;यदपि &amp;ldquo;गन्धरसरूपस्पर्शशब्दानां स्पर्शपर्यन्ताः पृथिव्याः&amp;rdquo; &amp;ldquo;अप्तेजोवायूनां पूर्वपूर्वमपोह्याकाशस्योत्तरः&amp;rdquo; इति गुणव्यवस्थापनम्, तत्र तु तथैवाभ्युपगमे ऽपि न वस्त्वन्तरविरोधः ।&lt;br&gt;&#xA;तथाप्याकाशादिषु शब्दादेरेकद्वित्रिचतुष्पञ्चक्रमेण पुराणेषु पाठात्, आकाशानुप्रवेशादन्यत्र शब्द इति निर्वाहे वारूवाद्यनुप्रवेशादुत्तरोत्तरेषु स्पर्शादिरिति निर्वोढुं शक्यत्वात्, उपलम्भान्वयव्यतिरेकाभ्यां व्यवस्थापनस्यापि समत्वात्, गन्धादिसूत्रं पृथिव्यास्ते सन्त्येवेत्ययोगव्यवच्छेदेन निर्वाह्यम् ।&lt;br&gt;&#xA;&amp;ldquo;आकाशस्योत्तरः&amp;rdquo; इत्यत्र तु तस्य स एवेत्यन्ययोगव्यवच्छेदेन ।&lt;br&gt;&#xA;कति कति चैवं सूत्राणि क्लिष्टानि परैरपि निरुह्यन्ते ॥&lt;br&gt;&#xA;यच्च&amp;mdash;&amp;ldquo;स्वगुणान्नोपलभन्त इन्द्रियाणि कस्मादितिचेत्&amp;rdquo; &amp;ldquo;सगुणानमिन्द्रियभावात्&amp;rdquo; इत्यत्र &amp;ldquo;न शब्दगुणोपलब्धेः&amp;rdquo; इत्युक्तम्; तत्रापि श्रोत्रेन्द्रियस्य आकाशाप्यायितात्वादाप्यायकगुणस्य तद्गुणतां पटनैल्यपानीयसौरभादिवत् प्रकल्पोक्तमुत्तरम् ।&lt;br&gt;&#xA;अथवा यथागममाहङ्कारिकत्वमिन्द्रियाणामजानतश्चोद्ये भूताप्यायितेन्द्रियपक्षे स्थित्वैवेदमुत्तरं गूढाभिप्रायेण ददीय इति ।&lt;br&gt;&#xA;एतदुक्तं भवति&amp;mdash;भवता किमिन्द्रियगुणोपलम्भाभाव उच्यते, किं वा तदाप्यायकगुणोपलम्भाभावः ? पूर्वत्राङ्गीकार एवोत्तरम्, शब्दादीनामनिन्द्रियगुणत्वात् ।&lt;br&gt;&#xA;उत्तरत्र व्यभिचार इति ।&lt;br&gt;&#xA;अतो न वेदान्तविरोधप्रसङ्गः ॥&lt;br&gt;&#xA;चतुर्थे ऽध्याये&amp;ndash;प्रवृत्तिरागद्वेषादिनिरूपणम्, आत्मनित्यत्वादिना प्रेत्यभावादिप्रतिपादनम्, अनिमित्तभावोत्पत्तिसर्वानित्यत्वसर्वनित्यत्वादिनिरूपणं चात्यन्तानुगुणम् ।&lt;br&gt;&#xA;अवयविप्रसङ्गश्च प्रागुक्तन्यायेन नेतव्यः ।&lt;br&gt;&#xA;पञ्चमस्तु जातिनिग्रहस्थानमात्रोपक्षीणो न क्वचित्तत्त्व उपकरोति ।&lt;br&gt;&#xA;व्यवहाराङ्गविमर्शसौन्दर्यासौन्दर्यादिकं तु वास्तवलक्ष्यलक्षणयुक्त्यादिपरामर्शवैज्ञानिकैरर्थस्थितिमात्रानुसारादनादरणीयम् ।&lt;br&gt;&#xA;यत् पुनरर्वाग्भिरक्षचरणपञ्चाध्याय्यां कुशकाशावलम्बेन कणचरणकथां निवेश्य नैगमिक्यः पदव्यो निरुध्यन्ते, तत्र तु नूनं स एव गौतमः स्वयमन्तः प्रहसति ॥&lt;br&gt;&#xA;इति स्वीकारपक्षः ॥&lt;br&gt;&#xA;यद्वा नातीव च बहिष्कारो नातीव च परिग्रहः ।&lt;br&gt;&#xA;साङ्ख्यादिवदिहापि स्यात् समाधिस्तौषतण्ण्डुलः ॥&lt;br&gt;&#xA;उपजीव्यबहुत्वेन विद्यास्थाननिवेशनम् ।&lt;br&gt;&#xA;विरुद्धांशैकविषया सूत्रादिषु बहिष्क्रिया ॥&lt;br&gt;&#xA;४ ॥&lt;br&gt;&#xA;अधिकारिविवेचनम् ॥&lt;br&gt;&#xA;नियताधिकारश्चायं न्यायविस्तरः ।&lt;br&gt;&#xA;अधिकाराच्च नियतः स्यादयं न्यायविस्तरः ।&lt;br&gt;&#xA;अप्रत्यवायो माहात्म्याद्दयालुः शास्त्रमब्रवीत् ॥&lt;br&gt;&#xA;सर्वाधिकारमित्येतदसमीक्षितभाषितम् ।&lt;br&gt;&#xA;कथमागमवृत्तान्तमनधीतागमा विदुः ॥&lt;br&gt;&#xA;निषिद्धे प्रेरयंस्तान्वा कथं कारुणिको भवेत् ।&lt;br&gt;&#xA;न च शक्या नरशिरःपावित्र्याद्यनुमाक्षतिः ॥&lt;br&gt;&#xA;विहायागममक्षाद्यैर्द्विधा तत्रापि विप्लवः ।&lt;br&gt;&#xA;श्रुत्यां ह्यनधिकारित्वात्तदन्यत्राव्यवस्थितेः ॥&lt;br&gt;&#xA;धर्मक्षोभामुमाभङ्गे कथं शूद्रादयः क्षमाः ।&lt;br&gt;&#xA;अथ त्रैवर्णिकैरुक्ते त्वन्यो विश्वसितीत्यपि ॥&lt;br&gt;&#xA;स्वयं न्यायविचारे ऽस्य फलत्यनधिकारिताम् ।&lt;br&gt;&#xA;प्रत्यक्षानुमयोर्यत्र नित्यं वेदानपेखता ॥&lt;br&gt;&#xA;तत्रापशूद्रभाष्योक्ता शूद्रादेरप्यधिक्रिया ।&lt;br&gt;&#xA;चतुर्दशापि स्थानानि भगवान् धर्मविद्ययोः ॥&lt;br&gt;&#xA;न स्प्रष्टव्यानि शूद्रैरित्यब्रवीदाश्वमेधिके ।&lt;br&gt;&#xA;&amp;ldquo;अङ्गानि वेदाश्चत्वारो मीमांसा न्यायविस्तरः ।&lt;br&gt;&#xA;पुराणं धर्मशास्त्रं च विद्या ह्येताश्चतुर्दश ॥&lt;br&gt;&#xA;यान्युक्तानि मया सम्यग्विद्यास्थानानि भारत ।&lt;br&gt;&#xA;उत्पन्नानि पवित्राणि पावनार्थं तथैव च ॥&lt;br&gt;&#xA;तस्मात्तानि न शूद्रस्य स्प्रष्टव्यानि कथञ्चन ।&lt;br&gt;&#xA;&amp;quot; इति ॥&lt;br&gt;&#xA;तस्मादेतानि त्रैवर्णिकैरध्येतव्यानि ।&lt;br&gt;&#xA;तत्र ब्राह्मणेन विद्याप्राप्तये धर्मानुष्ठानाय चाधिगन्तव्यानि ।&lt;br&gt;&#xA;क्षत्रियवैश्याभ्यां धर्मानुष्ठानायैव ।&lt;br&gt;&#xA;तथा शङ्खेन विद्यास्थानान्यनुक्रम्योक्तम्&amp;mdash; &amp;ldquo;एतानि ब्राह्मणो ऽधिकुरुते ।&lt;br&gt;&#xA;स च वृत्तिं दर्शयतीतरेषाम्&amp;rdquo; इति ।&lt;br&gt;&#xA;एवमेव धर्मशास्त्रसङ्ग्राहकैः समर्थितम् ।&lt;br&gt;&#xA;ततश्च येषां कर्मब्रह्ममीमांसावसेयतत्त्वहितरूपप्रमेयचिन्ताधिकारः, तेषामेव तात्पर्यपर्यवसायितया धर्मविद्यास्थानाभिमतन्यायंविस्तरान्धिकारप इति सिद्धम् ॥&lt;br&gt;&#xA;५ ॥&lt;br&gt;&#xA;प्रयोजननिरूपणम् ॥&lt;br&gt;&#xA;प्रत्यक्षादिप्रमाणेन शुद्धिः पदतदर्थयोः ।&lt;br&gt;&#xA;मानमेयादिनियतिर्निर्देषोक्तेश्च मानता ॥&lt;br&gt;&#xA;ग्रावप्लवनवाक्यादावान्यपर्यं विरोधतः ।&lt;br&gt;&#xA;चित्रापशुफलत्वादावबाधद्वारसङ्ग्रहः ॥&lt;br&gt;&#xA;अनुवादविधानादिचिन्ता प्राप्त्यादिपूर्विका ।&lt;br&gt;&#xA;प्रत्यक्षादिष्वसिद्धेषु न कल्पेत कथञ्चन ॥&lt;br&gt;&#xA;एवमाद्युपयोगेन मुनिभिर्न्यायविस्तरः ।&lt;br&gt;&#xA;वेदानुग्रहणाद्धर्मविद्यास्थानतयोदितः ॥&lt;br&gt;&#xA;आगमाख्यप्रमाणे तु संशुद्धे न्यायविस्तरात् ।&lt;br&gt;&#xA;तद्विशेषस्य मीमांसा साधयेद्धर्ममानताम् ॥&lt;br&gt;&#xA;प्रमेयस्यापि संशुद्धिरन्ततो ब्रह्मचिन्तनात् ।&lt;br&gt;&#xA;इह तस्य निवेशस्तु तादर्थ्यादिप्रसिद्धये ॥&lt;br&gt;&#xA;प्रमाणमेवास्य शास्त्रस्य प्राधान्यतो विषयः ।&lt;br&gt;&#xA;तत्र प्रेक्षावदधिचिकीर्षासिद्ध्यर्थम्&amp;mdash;प्रमेयतत्त्वज्ञानं हानोपादानद्वारा निःश्रेयसहेतुः, तच्च सपरिकरात् प्रमाणात्&amp;mdash;इति परम्परया प्रयोजनज्ञापनाय प्रदर्शनमात्रमिहाभिमतम् ।&lt;br&gt;&#xA;अतः प्रधानविषयतया, प्रमेयादिसाधकतया च प्रमाणं प्रमेयादपि पूर्वमुच्यते ।&lt;br&gt;&#xA;तत्र व्यवच्छेद्यत्वाङ्गत्वादिमुखेन संशयादयो ऽपि चतुर्दश यथायथं निरूप्यन्ते ।&lt;br&gt;&#xA;न च षोडशत्वे निर्बन्धः, अतथात्वविपर्ययत्वाद्युपाध्यन्तराधीनसङ्ग्रहविभजनाभ्यां न्यूनाधिकोद्देशस्यापि शक्यत्वात् उपयोगानुपयोगाविशेषाच्च ।&lt;br&gt;&#xA;एतावदेवगौतमस्यापि हृदयमिति ॥&lt;br&gt;&#xA;६ ॥&lt;br&gt;&#xA;प्रमाणाप्रमाणव्यवस्थापनम् ॥&lt;br&gt;&#xA;अस्ति तावदिदं प्रमाणमिदमप्रमाणमिति प्रसिद्धो लौकिकपरीक्षकव्यवहारघण्टापथः ।&lt;br&gt;&#xA;तदनादरे तु निराश्रयतया परीक्षणस्याप्यनुदयः ॥&lt;br&gt;&#xA;व्यवहारो हि जगतो भवत्यालम्बने क्वचित् ।&lt;br&gt;&#xA;न तत्सामान्यतो नास्ति कथन्ता तु परीक्ष्यते ॥&lt;br&gt;&#xA;सामान्यनिश्चितार्थेन विशेषे तु बुभुत्सिते ।&lt;br&gt;&#xA;परीक्षा ह्युचिता स्वेष्टप्रमाणोत्पादनात्मिका ॥&lt;br&gt;&#xA;न सर्वस्याप्रमाणत्वं स्वपक्षस्य स्वतः क्षतेः ।&lt;br&gt;&#xA;न सर्वस्य प्रमाणत्वं स्वपक्षस्यान्यतः क्षतेः ॥&lt;br&gt;&#xA;सिद्ध्यसिद्ध्यो स्वपक्षस्य सिद्धा लोकव्यवस्थितिः ।&lt;br&gt;&#xA;तत्सिद्ध्यसिद्ध्योस्त्वत्पक्षो न कथञ्चन सिध्यति ॥&lt;br&gt;&#xA;प्रमाणेन प्रमाणस्य बाधः स्वव्याहतेर्हतः ।&lt;br&gt;&#xA;अप्रमाणेन तद्बाधे साधनं च ततो न किम् ॥&lt;br&gt;&#xA;अप्रमाणात् प्रमाणाद्वा मानसिद्धिर्न चेन्न तत् ।&lt;br&gt;&#xA;यतः प्रमाणतस्तस्य सिद्धिः स्वपररक्षिणी ॥&lt;br&gt;&#xA;बाधाबाधव्यवस्थापि मानतः स्याद्रव्यवस्थितात् ।&lt;br&gt;&#xA;अन्यथा त्वव्यवस्थाया न व्यवस्थेत्यवस्थितेः ॥&lt;br&gt;&#xA;सर्वत्रानिर्णये न स्तः संशयोत्पत्तिनिर्णयौ ।&lt;br&gt;&#xA;यथा तत्कोटितत्सिद्धिस्तथान्यत्रापि युज्यते ॥&lt;br&gt;&#xA;धर्मिसाधारणाकारकोटीनां पूर्वनिश्चये ।&lt;br&gt;&#xA;असावयमयं वेति ह्याविर्भवति संशयः ॥&lt;br&gt;&#xA;सर्वत्र संशयस्तावन्न सर्वस्यापि दृश्यते ।&lt;br&gt;&#xA;सर्वं सन्दिग्धमिति ते निपुणस्यास्ति निश्चयः ॥&lt;br&gt;&#xA;संशयश्च न सन्दिग्धः सन्दिग्धाद्वैतवादिनः ।&lt;br&gt;&#xA;दूरं गत्वापि दुर्वारः संशये निर्णयस्तव ॥&lt;br&gt;&#xA;मानामानविभागे ऽतः सामान्येन व्यवस्थिते ।&lt;br&gt;&#xA;क्वाचित्कसंशयोच्छित्त्यै लक्षणं सम्प्रचक्षते ॥&lt;br&gt;&#xA;तत्र व्युत्पत्तिविवक्षाभेदात् प्रमितिं तत्करणं च यथेच्छं प्रमाणमाहुरित्यवोचाम, आश्रयप्रामाण्यस्यानादेशिकत्वात् ।&lt;br&gt;&#xA;&amp;ldquo;आप्तप्रामाण्यात्&amp;rdquo;&amp;mdash;आप्तोक्तत्वहेतोः प्रामाण्यादित्यर्थः ।&lt;br&gt;&#xA;न हि वक्तृप्रामाण्यं वाक्यप्रामाण्य उपयुज्यते लौकिकवाक्येषु; किन्तु कारणदोषाभावः ।&lt;br&gt;&#xA;द्विधापि प्रमितिरेव शोध्या ॥&lt;br&gt;&#xA;७ ॥&lt;br&gt;&#xA;प्रमालक्षणपरीक्षणम् ॥&lt;br&gt;&#xA;तत्रास्मदीया एव केचिदन्यथाख्यातिमिच्छन्तः स्मृतेः प्रामाण्यमनिच्छन्तः सम्यगनुभवः प्रमेति लक्षयन्ति; उभयमिच्छन्तः, यथार्थज्ञानं प्रमेति; उभयमनिच्छन्तः, अनुभूतिः प्रमेति ।&lt;br&gt;&#xA;एवम्प्रायाणि च वाद्यन्तरोक्तानि लक्षणानि ॥&lt;br&gt;&#xA;वयं तु ब्रूमः&amp;mdash; यथावस्थितव्यवहारानुगुणं ज्ञानं प्रमेति ।&lt;br&gt;&#xA;यथार्थख्यातिमख्यातिमन्यथाख्यातिमेव वा ।&lt;br&gt;&#xA;इच्छद्भिर्न विमन्तव्यमिदं लोकानुसारतः ॥&lt;br&gt;&#xA;स्मृतिमात्राम्प्रमाणत्वं न युक्तमिति वक्ष्यते ।&lt;br&gt;&#xA;अबाधितस्मृतेर्लोके प्रमाणत्वपरिग्रहात् ॥&lt;br&gt;&#xA;बुद्धागमादित्यागे च न हेतुः स्मृतिमूलता ॥&lt;br&gt;&#xA;विशुद्धस्मृतिमूले ऽपि मानवादौ प्रसङ्गतः ॥&lt;br&gt;&#xA;भ्रान्तिं प्रमातो भिन्दन्तो न चाहुः स्मृतिमानताम् ।&lt;br&gt;&#xA;स्मृतित्वमेव हि व्यक्तमप्रामाण्यं भवन्मते ॥&lt;br&gt;&#xA;पीतशङ्खभ्रमादौ च न ह्येतदुपपद्यते ।&lt;br&gt;&#xA;चक्षुषैव हि शङ्खादेः पीतिमादेश्च तत्र धीः ॥&lt;br&gt;&#xA;ततश्च प्रतिपत्तौ वा व्यवहारोदये ऽपि वा ।&lt;br&gt;&#xA;तथाभावान्यथात्वाभ्यां प्रमाभ्रान्तितव्यवस्थितिः ॥&lt;br&gt;&#xA;विपर्ययादेर्व्यावृत्तिरेवमेव हि सिध्यति ।&lt;br&gt;&#xA;यत्किञ्चिदन्यथात्वं हि वैपरीत्यमितीष्यते ॥&lt;br&gt;&#xA;आत्मख्यात्यादिवादेष्वप्यन्यथात्वमवारितम् ।&lt;br&gt;&#xA;भ्रमप्रवृत्तिबाधादेरन्यथा न हि सम्भवः ॥&lt;br&gt;&#xA;एवं सत्यन्यथाधीस्तत्सामग्री वापि लाघवात् ।&lt;br&gt;&#xA;अयथाव्यवहारस्य हेतुरित्यवशिष्यते ॥&lt;br&gt;&#xA;सर्वैरप्यन्यथाख्यातिर्दुस्त्यजत्वाल्लघीयसी ।&lt;br&gt;&#xA;तद्वादिनाप्यवर्ज्यत्वात् ततो ऽप्यख्यातिलाघवम् ॥&lt;br&gt;&#xA;स्वारस्यमन्यथाख्यातावख्यातौ लाघवं स्थितम् ।&lt;br&gt;&#xA;इति दर्शयितुं भाष्ये द्वितयं तदनुज्झितम् ।&lt;br&gt;&#xA;यन्नाथमुनिमिश्राद्यैर्यथार्थख्यातिसाधनम् ।&lt;br&gt;&#xA;तल्लोकबुद्ध्यनारोहाद्वैभवं केचिदूचिरे ॥&lt;br&gt;&#xA;मानाद्रूप्यादिसत्त्वे ऽपि तयोरन्यतरद्ध्रुवम् ।&lt;br&gt;&#xA;कार्याक्षमत्वाग्रहणात् तत्क्षमत्वग्रहेण वा ॥&lt;br&gt;&#xA;ख्यात्यन्तराणां दोषास्तु तत्तत्सिद्धान्तशीलने ।&lt;br&gt;&#xA;स्वयमेवोन्मिषन्त्येव सङ्ग्रहात् किञ्चिदुच्यते ॥&lt;br&gt;&#xA;तत्रात्मख्यातौ तावत्&amp;mdash; अन्यद्विज्ञानमस्तीति धीरन्यविषया न वा ।&lt;br&gt;&#xA;आद्येर्ऽथस्यापि तद्वद्धीरन्यत्रैकैव धीर्भवेत् ॥&lt;br&gt;&#xA;सन्तानान्तरविज्ञानं स्वसन्ताने क्षणान्तरम् ।&lt;br&gt;&#xA;या धीः साधयते सा हि स्वतो बाह्यं विगाहते ॥&lt;br&gt;&#xA;सहोपलम्भनियमः संविदो ग्राह्यलक्ष्म च ।&lt;br&gt;&#xA;बोधे ऽप्यर्थ इवेत्येवं ज्ञानार्थैक्यं न तद्भवेत् ॥&lt;br&gt;&#xA;दोषादिहेतुजालस्य मिथ्यावे ऽपि यथेष्यते ।&lt;br&gt;&#xA;अधिष्ठानस्य मिथ्यावे ऽप्यनिवार्यस्तथा भ्रमः ॥&lt;br&gt;&#xA;ततो माध्यमिकस्यैव पक्षस्तत्रावशिष्यते ।&lt;br&gt;&#xA;न च तत्रापि निस्तारः सर्वथानुपपत्तितः ॥&lt;br&gt;&#xA;असत्त्वं लौकिकं ब्रूषे लोकोत्तरमथापि वा ।&lt;br&gt;&#xA;न निषेधो निरुपधिः पूर्वत्रान्यन्न धीपदम् ॥&lt;br&gt;&#xA;चतुष्कोटिविमुक्तं च तत्त्वं प्रामाणिकं न वा ।&lt;br&gt;&#xA;पूर्वत्र तावती सत्ता न चेत् तद्धीरसन्मतिः ॥&lt;br&gt;&#xA;अन्येषां च निरधिष्ठानख्यातौ &amp;mdash; अत्रासदेव भवतामत्रेति ख्यायते न वा ।&lt;br&gt;&#xA;आद्ये सिद्धमधिष्ठानं द्वितीये ख्यात्यपह्नवः ॥&lt;br&gt;&#xA;किं च स्वनेत्रनिष्ठ्यूतं तिमिरं तिमिरार्दितैः ।&lt;br&gt;&#xA;केशस्तबकसादृश्यात् तथा भात्येवमीदृशाः ॥&lt;br&gt;&#xA;यद्यप्यविद्यमानोर्ऽथो विद्यमानतया स्फुरेत् ।&lt;br&gt;&#xA;तथाप्यसावधिष्ठानं स्वदेशादौ मितो हि सः ॥&lt;br&gt;&#xA;इदन्त्वेन प्रतीतेर्ऽथे तदारोपं परे विदुः ।&lt;br&gt;&#xA;तस्मिन्निदन्त्वारोपस्ते फलतस्तुल्यता द्वयोः ॥&lt;br&gt;&#xA;अनिर्वचनीयख्यातौ &amp;mdash; अनिर्वाच्यतया वस्तु निरुच्येत न वा त्वया ।&lt;br&gt;&#xA;आद्ये विरोधो विविधो द्वितीये ऽस्मन्मतस्थितिः ॥&lt;br&gt;&#xA;सदसद्व्यतिरेको ऽपि विरुद्धो यदि गृह्यते ।&lt;br&gt;&#xA;सदसद्रूपता किं नु प्रतीता तु न गृह्यते ॥&lt;br&gt;&#xA;अनुष्णाशीतवत् तुच्छाद्ब्रह्मणश्चातिरेकिता ।&lt;br&gt;&#xA;साध्येत ख्यातिबाधादेर्यदि सिद्धं तदत्र नः ॥&lt;br&gt;&#xA;न च विश्वस्य बाधो ऽपि स्वरसादुपजायते ।&lt;br&gt;&#xA;अप्रतिष्ठितयुक्त्या तु बाधो ब्रह्मापि संस्पृशेत् ॥&lt;br&gt;&#xA;नाशात् सदितरत्वं च नाशकाले यदीष्यते ।&lt;br&gt;&#xA;स्वकाले यदि बाधः स्यान्नाशस्याप्यनिरूपणम् ॥&lt;br&gt;&#xA;नित्यत्वेन श्रुतानां च केषां चिन्न हि नाशिता ।&lt;br&gt;&#xA;भागासिद्धस्ततो हेतुर्न चैक्यं नाशबाधयोः ॥&lt;br&gt;&#xA;निर्विषयख्यातौ &amp;mdash; विषयालीकभावादौ ख्यात्यन्तरपरिग्रहः ।&lt;br&gt;&#xA;अनुल्लेखस्तु रूप्यादिधीरित्युक्त्या निबर्हितः ॥&lt;br&gt;&#xA;८ ॥&lt;br&gt;&#xA;निगमनम् ॥&lt;br&gt;&#xA;ततश्चात्रान्यथाधीर्वा तद्धेतुमतिरेव वा ।&lt;br&gt;&#xA;भ्रान्तिर्वस्तुविरूपस्य व्यवहारस्य कारणम् ॥&lt;/p&gt;</description>
    </item>
    <item>
      <title>२</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/eb_mUlam/01_pratyaxAdhyAyaH/2/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/eb_mUlam/01_pratyaxAdhyAyaH/2/</guid>
      <description>&lt;p&gt;॥ श्रीमते निगमान्तमहादेशिकाय नमः ॥&lt;/p&gt;&#xA;&lt;p&gt;९ ॥&lt;br&gt;&#xA;द्वितीयमाह्निकम् ॥&lt;br&gt;&#xA;तदिहान्यथाख्यातिपक्षे विपर्ययस्य संशयस्य च व्यवच्छेदार्थम् &amp;ldquo;यथावस्थितव्यवहारानुगुणं ज्ञानम्&amp;rdquo; इति प्रमाणलक्षणे यथावस्थितादिविशेषणम् ।&lt;br&gt;&#xA;अख्यातिपक्षे ऽपि तत्सामग्र्यनुप्रविष्टं ज्ञानं तचछब्देन व्यपदिश्यते ।&lt;br&gt;&#xA;तच्च तत्राप्रमाणमिति लोकसिद्धत्वाद्व्यवच्छेद्यमेव ।&lt;br&gt;&#xA;तत्रापि प्रत्येकांशे याथार्थ्यं न विहन्यते ॥&lt;br&gt;&#xA;१० ॥&lt;br&gt;&#xA;विपर्ययनिरूपणम् ॥&lt;br&gt;&#xA;तत्राद्ये पक्षे अन्यस्य अन्यथाध्यवसायो विपर्ययः ।&lt;br&gt;&#xA;द्वितीये तु पक्षे सामान्यतो धर्मिस्फुरणे सति अप्रतिपन्नतद्विरोधविरुद्धविशेषाध्यवसाय इति ॥&lt;br&gt;&#xA;स चायमनेकविधः&amp;mdash;एकानेकविरुद्धविशेषस्फुरणात् ।&lt;br&gt;&#xA;तत्र एकविशेषस्फुरणं यथा&amp;mdash; पीतः शङ्ख इत्यादि ।&lt;br&gt;&#xA;अनेकविशेषस्फुरणं यथा&amp;mdash;एकमेव भिन्नमभिन्नं चेत्याद्यनेकान्तवादिनाम्, प्रपञ्चः सद्विलक्षणो ऽसद्विलक्षणश्चेत्याद्यद्वैतवादिनाम् ।&lt;br&gt;&#xA;परस्परविरुद्धानेकविशेषवतर् इदृशस्य विपर्ययस्य संशयाद्भेदो मिथोविरोधाभिमानविरहेण समुच्चिताध्यवसायः ।&lt;br&gt;&#xA;धर्मविरोधे परस्पराविरुद्धानेकविशेषस्फुरणं यथा&amp;mdash; विपुलत्वैकत्वविशिष्टे चन्द्रे अल्पत्वद्वित्वादिग्रहः ।&lt;br&gt;&#xA;विपर्ययमेव धर्मान्तरधर्म्यन्तरभेदादन्यथाख्यातिविपरीतख्यातिभेदेन क्वचिद्व्यवहरन्ति ।&lt;br&gt;&#xA;यथा पीतशङ्खरज्जुसर्पभ्रमौ ।&lt;br&gt;&#xA;तयोश्च रजस्तमसी मूलमिति गीयते &amp;mdash;&lt;br&gt;&#xA;&amp;ldquo;यया धर्ममधर्मं च कार्यं चाकार्यमेव च ।&lt;br&gt;&#xA;अयथावत्प्रजानाति बुद्धिः सा पार्थ राजसी ॥&lt;br&gt;&#xA;अधर्मं धर्ममिति या मन्यते तमसा वृता ।&lt;br&gt;&#xA;सर्वार्थान्विपरीतांश्च बुद्धिः सा पार्थ तामसी&amp;rdquo; ॥&lt;br&gt;&#xA;इति ॥&lt;br&gt;&#xA;यद्यपि रज्जुसर्पादिभ्रमे रज्जुत्वादिधर्मविपरीतसर्पत्वादिधर्माध्यास एव, तथापि स्वरूपनिरूपकधर्मत्वेनान्तरङ्गतया धर्मिवैपरीत्यव्यपदेशः ।&lt;br&gt;&#xA;श्वैत्यादेस्तु निरूपितस्वरूपविशेषकत्वमेव ।&lt;br&gt;&#xA;विवरणे त्वेवमुक्तम्&amp;mdash; &amp;ldquo;त्रिविधमज्ञानम्&amp;mdash;स्वरूपाज्ञानम्, अन्यथाज्ञानम्,विपरीतज्ञानमिति ।&lt;br&gt;&#xA;स्वरूपाज्ञानं नाम वस्तुनो ऽप्रतिपत्तिः ।&lt;br&gt;&#xA;अन्यथाज्ञानं वस्तुनो वस्त्वन्तरतया भानम्; यथा&amp;mdash;शुक्तेः रूप्यतया ।&lt;br&gt;&#xA;विपरीतज्ञानं तु यथावत् वस्तुनि भासमाने युक्तिभिस्तस्यान्यथोपपादनम्; यथा&amp;mdash;ज्ञातृतया अहन्त्वेन आत्मनि भासमाने ऽपि कुयुक्तिभिरस्यभ्रान्तितोपपादनं कुदृशाम्&amp;rdquo; इति ।&lt;br&gt;&#xA;अधर्मेन्द्रियदोषदुस्तर्काभ्यासदुर्व्याप्त्यनुसन्धानविप्रलम्भकवाक्यश्रवणादिभिस्तत्त्वाग्रहसहकृतैर्विपर्ययस्य यथासम्भवमुद्भवः ॥&lt;br&gt;&#xA;११ ॥&lt;br&gt;&#xA;संशयनिरूपणम् ॥&lt;br&gt;&#xA;सामान्यधर्मिस्फुरणे सति अप्रतिपन्नतद्विरोधप्रतिपन्नमिथोविरोधानेकविशेषस्फुरणं संशयः ।&lt;br&gt;&#xA;यथा&amp;mdash;ऊर्ध्ववस्तुमात्रग्रहणे सति तद्विरोधितयाननुसन्धीयमानयोर्मिथःस्फुटविरोधयोः स्थाणुत्वपुरुषत्वयोः स्फुरणम्&amp;mdash;अयं स्थाणुर्वा पुरुषो वेति ।&lt;br&gt;&#xA;मिथो विरोधाग्रहणे तयोर्विकल्पो न स्यात् ।&lt;br&gt;&#xA;तत एव &amp;ldquo;डोलावेगवदत्र स्फुरणक्रमः&amp;rdquo; इत्येके, एकस्मिन् युगपदन्योन्यप्रतिक्षेपस्य धीविरुद्धत्वात् ।&lt;br&gt;&#xA;अत्र &amp;ldquo;चैतन्यस्य विषयेण दृढसंयोगो हि निश्चयः ।&lt;br&gt;&#xA;तस्यैव बहुभिर्युगपददृढसंयोगः संशयः&amp;rdquo; इत्यात्मसिद्धिग्रन्थो ऽपि न विरुद्धः; इतरथा ज्ञानार्थयोर्दृढादृढसंश्लेषनिरूपणानुपपत्तेः ।&lt;br&gt;&#xA;युगपदिति तु शैघ्षमात्रपरम् ।&lt;br&gt;&#xA;यौगपद्याभ्युपगमे ऽपि अदृढत्वं परस्परप्रतिक्षेपप्रकारविशेष एव; अन्यथा अयमूर्ध्वो वा स्थाणुर्वेत्यादिसंशयप्रसङ्गः ।&lt;br&gt;&#xA;यद्यप्यविरुद्धेष्वपि केषुचिदधर्मादिमूलकविरोधग्रहणात् केषाञ्चिदीदृशो ऽपि संशयः सम्भवति; यथा&amp;mdash; आत्मा ज्ञानं वा ज्ञाता वेति, ज्ञानं धर्मो धर्मि वेत्यादि; तथाप्याभिमानिकं परस्परप्रतिक्षेपित्वं तत्राप्यस्त्येव ।&lt;br&gt;&#xA;अस्य च समानधर्मविप्रतिपत्तिभ्यामेवासाधारणकारणाभ्यामधर्मादिसहिताभ्यां यथासम्भवमुद्भवः ।&lt;br&gt;&#xA;तदुक्तं तत्त्वरत्नाकरे&amp;mdash; &amp;ldquo;कश्चैष संशयः कतिविधश्च? एकस्मिन् धर्मिणि विरुद्धानेकविशेषावभासः संशयः ।&lt;br&gt;&#xA;स च द्विविधः&amp;mdash;&amp;rdquo; इत्यादिना ।&lt;br&gt;&#xA;तत्र समानधर्मः साधारणो धर्मः ।&lt;br&gt;&#xA;तज्जनितो यथा&amp;mdash;ऊर्ध्वत्वाविशेषात् स्थाणुर्वा पुरुषो वेति ।&lt;br&gt;&#xA;अगृह्यमाणबलतारतम्यविरुद्धानेकज्ञापकोपस्थापनमिह विप्रतिपत्तिः ।&lt;br&gt;&#xA;सा च सजातीयविजातीयाभासरूपद्वित्रिचतुरादिज्ञापकभेदाद्बहुप्रकारा ।&lt;br&gt;&#xA;प्रत्यक्षतदाभासविप्रतिपत्तेः संशयो यथा&amp;mdash; चक्षुषा समुखं प्रतिभाति दर्पणतलम्, स्पर्शनेन त्वन्यथा; किमिदं समुखं निर्मुखं वेति ।&lt;br&gt;&#xA;अनुमानतदाभासविप्रतिपत्तेर्यथा&amp;mdash; धूमवत्त्वात् पर्वतो ऽग्निमान्, निरालोकत्वादनग्निरित्यत्र साग्निरनग्निर्वेति ।&lt;br&gt;&#xA;श्रुतिविप्रतिपत्तेर्यथा&amp;mdash;भेदाभेदव्यपदेशाभ्यां जीवो ब्रह्मणो भिन्नो ऽभिन्नो वेत्यादि ।&lt;br&gt;&#xA;वादिविप्रतिपत्तेर्यथा&amp;mdash;वैशेषिकौपनिषदवाक्यद्वयश्राविणो मध्यस्थबुद्धेः किमिन्द्रियाणि भौतिकानि, आहङ्कारिकाणि वेति ।&lt;br&gt;&#xA;एवं पामरादिवाक्यविप्रतिपत्तेरपि &amp;mdash;नद्यास्तीरे फलानि सन्ति, न सन्ति वेत्यादि ।&lt;br&gt;&#xA;प्रत्यक्षानुमानविप्रतिपत्तेर्यथा&amp;mdash;चक्षुषा पीतशङ्खभ्रमे शङ्खत्वाच्च सितत्वानुमाने, किमयं शङ्खः पीतः सितो वेति ।&lt;br&gt;&#xA;प्रत्यक्षागमविप्रतिपत्तेर्यथा&amp;mdash;किमहमर्थः स्थूलो ऽणुर्वे ऽति ।&lt;br&gt;&#xA;अनुमानागमविप्रतिपत्तेर्यथा &amp;mdash; किं परमाणूपादानं जगत्, उत ब्रह्मोपादानमिति एषा दिक् ॥&lt;br&gt;&#xA;केचित्तु विप्रतिपत्तिशब्दमात्रे मुह्यन्तो वादिविप्रतिपत्तिमेव विप्रतिपत्तिं मन्यन्ते, तदयुक्तम्, विशेषाभावात् ॥&lt;br&gt;&#xA;यदुक्तं प्रज्ञापरित्राणे &amp;mdash; &amp;ldquo;साधारणाकृतेर्दृष्ट्यानेकाकारग्रहात्तथा ।&lt;br&gt;&#xA;विपश्चितां विवादाच्च त्रिधा संशय इष्यते&amp;rdquo; ॥&lt;br&gt;&#xA;इति ; तदपि नूनं परानुकारमात्रम्, द्वितीयतृतीययोरकैराश्यात् ग्राहकावान्तरभेदस्यातिप्रसङ्गित्वात् अप्रयोजकत्वाच्च ।&lt;br&gt;&#xA;अत्र चानेकाकारग्रहो नानाकारग्रहो विवक्षितः, न त्वनेकव्यावृत्तासाधारणाकारग्रहः, अनन्तरम् &amp;ldquo;अर्थेष्वेष्वविशेषेण द्व्याकारग्राहिधीद्वयम् ।&lt;br&gt;&#xA;&amp;quot; इत्यादिना तस्यैवोदाहरणात् ॥&lt;br&gt;&#xA;असाधारणधर्मादपि केचित् संशयमाहुः; यथा&amp;mdash;गन्धवत्त्वात् पृथिवी नित्या अनित्या वेत्यादि ।&lt;br&gt;&#xA;अत्र गन्धवत्त्वस्य नित्यात्मादिव्यावृत्तेः कृतकत्वादिवदनित्यत्वस्मारकत्वम्, अनित्याबादिव्यावृत्तेर्निरवयवत्वादिवन्नित्यत्वस्मारकत्वमिति विरुद्धविशेषद्वयान्वितसमानधर्मस्येव तदुभयव्यावृत्तासाधारणधर्मस्यापि संशयहेतुत्वमुपपन्नमिति, तदयुक्तम्; न हि तत्र गन्धवत्त्वादिना संशयोत्पत्तिः, अपि तु व्यतिरेकनिरूपणविलम्बाप्रागेव गन्धादिविशिष्टद्रव्यस्य नित्यानित्यसाधारणतया भासमानैर्द्रव्यत्वादिभिरेव ।&lt;br&gt;&#xA;तत्रान्यतरशिरोनिर्णिनीषया विशेषकधर्मचिन्तायां तु गन्धवत्त्वमुभयानन्वितत्वादुभयोरप्यनिष्कर्षमित्येतावदेव चिन्त्यते ।&lt;br&gt;&#xA;केवलव्यतिरेकिभङ्गे चैतद्विशदं भविष्यति ।&lt;br&gt;&#xA;गन्धवत्त्वात् पृथिवी नित्या वा अनित्या वेति तु यदा कश्चिद्व्यवहरेत्, तत्रापि गन्धवत्त्वं नित्यत्वानित्यत्वयोरन्यतरस्य प्रयोजकं न वा इत्येव सन्देहः ।&lt;br&gt;&#xA;सो ऽपि धर्मत्वादिलक्षणसमानधर्मादेव ।&lt;br&gt;&#xA;अथ नित्यव्यावृत्तधर्मवत्त्वादनित्यत्वम् अनित्यव्यावृत्तधर्मवत्त्वाच्च नित्यत्वं पुरस्कृत्य नित्या अनित्या वेति संशते; तदापि हेतुभूतधर्मद्वयनिमित्तो ऽयं संशयः ।&lt;br&gt;&#xA;न ह्येक एवात्र हेतुः ।&lt;br&gt;&#xA;गन्धस्तु तत्र सामान्यरूपस्तटस्थः; न तु हेतुः ॥&lt;br&gt;&#xA;विप्रतिपत्तिमपि केचित् समानधर्म एवान्तर्भावयन्ति ।&lt;br&gt;&#xA;यथा हि ऊर्ध्वत्वमुभयसाधारणम्, तथा वादिपरिगृहीतत्वादेरपि साधारणत्वात् विमतिविषयस्य धर्मिणो वा सामान्यवेषस्य तदुभयसाधारण्यादिति ।&lt;br&gt;&#xA;तथापि साधारणधर्मस्य सहानुभूतस्थाणुत्वपुरुषत्वस्मारकत्ववत् विप्रतिपत्तेरपिसमानधर्मोन्नीतिनिरपेक्षाया एव तदुपजीव्यतया तत्पूर्वभाविन्याः साक्षात्तद्विशेषस्मारकत्वसिद्धेर्द्वैधमुक्तमस्माभिः ॥&lt;br&gt;&#xA;पुनश्चायं द्वित्रिचतुरादिशिरोधिकरणभेदाद्बहुविधः; यथा&amp;mdash; अयं स्थाणुर्वा पुरुषो वेति, घटः सत्यो ऽसत्यो निर्वचनीयो ऽनिर्वचनीयो वेत्यादि ।&lt;br&gt;&#xA;तथा इमौ स्थाणू वा पुरुषौ वा, एते पदार्थाः सत्या असत्या निर्वचनीया अनिर्वचनीया वेत्यादि ।&lt;br&gt;&#xA;यस्तु द्वयोरन्यतरस्य चोरत्वे सिद्धे अयं चोरः अयं वा चोर इति सन्देहः, स तु अयं चोरो न वा इत्येवंरूपसंशयद्वयसमाहारः ।&lt;br&gt;&#xA;यद्वा यश्चोरः, सः अयम् अयं वा इत्येक एव ।&lt;br&gt;&#xA;अथ वा चोरत्वमेतन्निष्ठम् एतन्निष्ठं वेति ।&lt;br&gt;&#xA;यद्यप्युभयव्यतिरिक्तपुरुषचोरत्वाभावो तयोरन्यतरस्य चोरत्वे वा तात्पर्यान्निर्णयगर्भत्वम्, तथापि उभयोरन्यतरविशेषनिर्णयाभावात् तस्मिन्नंशे संशय एव ।&lt;br&gt;&#xA;न चैकस्यापि ज्ञानस्य संशयनिर्णयात्मताविरोधः, सर्वस्मिन्नपि संशये धर्म्यशादौ निर्णयस्य दुस्त्यजत्वात् ॥&lt;br&gt;&#xA;पुनर्द्विविधो ऽयम्&amp;mdash; अन्यतरकोटिपरिशेषयोग्यत्वतदयोग्यत्वभेदात् ।&lt;br&gt;&#xA;पूर्वो यथा&amp;ndash;स्थाण्वात्मके वस्तुनि स्थाणुः पुरुषो वेति ।&lt;br&gt;&#xA;उत्तरस्तु पलालकूटे द्विरदो गिरिशिखरं वेति ।&lt;br&gt;&#xA;तत्र निरूपकाणां प्रायशः पूर्व एव भवति ।&lt;br&gt;&#xA;तेनैव च प्रवृत्तस्य पाक्षिकोर्ऽथलाभः ।&lt;br&gt;&#xA;यद्वा निरीहस्यैव कदाचित् द्वितीयेन संशयेन विपर्ययेण च प्रवृत्तस्य दैवात् तदातनार्थसन्निपातेनाभिमतलाभ इति ॥&lt;br&gt;&#xA;पुनरपि इमौ संशयविपर्ययौ सामान्यधर्मिणो विशेषाणां चानुभूयमानत्वस्मर्यमाणत्वादिभेदात् बहुविधावूहनीयाविति ॥&lt;br&gt;&#xA;किंसज्ञको ऽयं वृक्ष इत्येवमादिरूपो ऽनध्यवसायो नामान्यो ज्ञानविशेष इति केचित्; तदसारम्, तस्य सञ्ज्ञादिविशेषसन्देहसमनन्तरभावितद्विशेषबुभुत्सात्मकत्वात् ।&lt;br&gt;&#xA;अथवा अवच्छेदकादर्शनादनवच्छिन्नकोटिविशेषः संशय एव ॥&lt;br&gt;&#xA;ऊहस्तु प्रायः पुरुषेणानेन भवितव्यमित्यादिरूप एककोटिसहचरितभूयोधर्मदर्शनादनुत्कटान्यकोटिकः स एव ।&lt;br&gt;&#xA;प्रायः पुरुषेण भवितव्यमिति पुरुष एवेत्यभिप्रायश्चेत् यथोचितं प्रत्यक्षानुमानादिष्वनुप्रवेशः ।&lt;br&gt;&#xA;तर्करूपमूहं तु अनुमाने वक्ष्यामः ॥&lt;br&gt;&#xA;त्रिविधं प्रमाणम्&amp;mdash;प्रत्यक्षानुमानशब्दभेदात् ।&lt;br&gt;&#xA;भगवतामनुनाप्युक्तम् &amp;mdash; &amp;ldquo;प्रत्यक्षमनुमानं च शास्त्रं च विविधागमम् ।&lt;br&gt;&#xA;त्रयं सुविदितं कार्यं धर्मसिद्धिमभीप्सता&amp;rdquo; ॥&lt;br&gt;&#xA;इति ॥&lt;br&gt;&#xA;आह च भगवान् शौनकः&amp;mdash; &amp;ldquo;दृष्टानुमानागमजं ध्यानस्यालम्बनं त्रिधा ।&lt;br&gt;&#xA;&amp;quot; इति ।&lt;br&gt;&#xA;भाष्यकारेण च प्रत्यक्षादित्रयं स्वशब्देनोपादाय &amp;ldquo;प्रमाणसङ्ख्याविवादे ऽपि सर्वाभ्युपगतप्रमाणानामयमेव विषय इति न केनापि प्रमाणेन निर्विशेषवस्तुसिद्धिः&amp;rdquo; इत्यन्येषामनादरः कृतः ।&lt;br&gt;&#xA;सर्वाभ्युपगतप्रमाणानामिति च पराभ्युपगममात्रं द्योतयति, तत्र प्रतिवादिनः षट्प्रमाणाभ्युपगमात् ।&lt;br&gt;&#xA;प्रत्यक्षानुमानागमानामेव च मिथो भेदो वेदार्थसङ्ग्रहे विशदमुपपादितः ॥&lt;br&gt;&#xA;यत्तु &amp;ldquo;मत्तः स्मृतिज्ञार्नमपोहनं च&amp;rdquo; इत्यत्र भाष्यम्&amp;mdash; &amp;ldquo;ज्ञानमिन्द्रियलिङ्गागमयोगजो वस्तुनिश्चयः&amp;rdquo; इति, तत्रापि योगजस्य प्रत्यक्षस्य प्राधान्यात् पृथग्व्यपदेशः ।&lt;br&gt;&#xA;अन्तर्भावं च वक्ष्यामः ।&lt;br&gt;&#xA;उक्तं च श्रीविष्णुचित्तैः प्रमेयसङ्ग्रहे&amp;mdash; &amp;ldquo;प्रमाणसङ्ख्याविवादे ऽपीत्यत्र त्रिप्रमाणत्वं भाष्योक्तम्&amp;rdquo; इति ।&lt;br&gt;&#xA;भाष्ये च केषुचित् कोशेषु यथार्थख्यातिसमर्थनदशायाम्&amp;mdash; &amp;ldquo;अथवा किमनेन बहुनोपपादनप्रकारेण ।&lt;br&gt;&#xA;प्रत्यक्षानुमानागमाख्यं प्रमाणजातमागमगम्यं च निरस्तनिखिलदोषगन्धमनवधिकातिशयासङ्ख्येयकल्याणगुणगणं सर्वज्ञं सत्यसङ्कल्पं परं ब्रह्माभ्युपगच्छतां किं न सेत्स्यति किं नोपपद्यते&amp;mdash;&amp;rdquo; इत्यादिः पाठो दृश्यते ॥&lt;br&gt;&#xA;यद्यपि स्मृतिरपि यथार्था प्रमाणमिति वक्ष्यते, तथापि प्रत्यक्षादिमूलतया तदविशेषात् पृथगनुक्तिः ।&lt;br&gt;&#xA;उक्तं च तत्त्वरत्नाकरे &amp;mdash; &amp;ldquo;प्रत्यक्षादिमूलानां स्मृतीनां स्वस्वमूले ऽन्तर्भावविवक्षया प्रमाणत्रित्वाविरोधः ।&lt;br&gt;&#xA;चतुष्ट्वे च वैदिकानुवादो दर्शितः&amp;rdquo; इति ।&lt;br&gt;&#xA;स चाचमनुवादः पूर्वोपात्तः&amp;mdash; &amp;ldquo;स्मृतिः प्रत्यक्षमैतिह्यमनुमानं चतुष्टयम्&amp;rdquo; इति प्रत्यक्षाद्यविशेषेण वेदानुवादाच्च&amp;mdash;इति ।&lt;br&gt;&#xA;प्रज्ञापरित्राणे तु स्मृतिप्रामाण्यानभ्युपगमे ऽपि ज्ञानस्य तावत् करणभेदाच्चातुर्विध्यमेवोक्तम्&amp;mdash; &amp;ldquo;तत्रेन्द्रियार्थसम्बन्धो लिङ्गशब्दग्रहौ तथा ।&lt;br&gt;&#xA;संस्कारोन्मेष इत्येते संविदां जन्महेतवः&amp;rdquo; ॥&lt;br&gt;&#xA;इति ॥&lt;br&gt;&#xA;यत्तु तत्रैव&amp;mdash; &amp;ldquo;स्वयंसिद्धिस्तथा दिव्यं प्रत्यक्षमनुमागमः ।&lt;br&gt;&#xA;पञ्च सन्ति प्रमाणानि जैमिनिव्यासयोर्हृदि&amp;rdquo; ॥&lt;br&gt;&#xA;इत्यादिना स्वयंसिद्धिदिव्ययोः पृथङ्निरूपणं कृतम्, तत् प्रत्यक्षावान्तरवैरूप्यबोधनाभिप्रायम् ।&lt;br&gt;&#xA;यथोक्तं श्रीविष्णुचित्तैः&amp;mdash;&amp;ldquo;भगवत्प्रसादलब्धयोगिप्रत्यक्षं दिव्यम्&amp;rdquo; इति ॥&lt;br&gt;&#xA;१२ ॥&lt;br&gt;&#xA;प्रत्यक्षलक्षणम् ॥&lt;br&gt;&#xA;तत्र साक्षात्कारिप्रमा प्रत्यक्षम् ।&lt;br&gt;&#xA;साक्षात्त्वं च जातिरूप उपाधिरूपो वा कश्चित् ज्ञानस्वभावविशेषः स्वात्मसाक्षिकः ॥&lt;br&gt;&#xA;ज्ञातकारणजज्ञानस्मृतित्वरहिता मतिः ।&lt;br&gt;&#xA;अपरोक्षेति निष्कर्षे नाव्याप्यादिप्रसञ्जनम् ॥&lt;br&gt;&#xA;प्रमेयसङ्ग्रहे त्वेवमुक्तम्&amp;mdash; &amp;ldquo;साक्षादनुभवः प्रत्यक्षम् ।&lt;br&gt;&#xA;साक्षात्त्वं जातिः&amp;mdash;&amp;rdquo; इत्यादि ।&lt;br&gt;&#xA;तत्त्वरत्नाकरे ऽप्येवमुक्तम्&amp;mdash; &amp;ldquo;अपरोक्षप्रमाध्यक्षमापरोक्ष्यं च संविदः ।&lt;br&gt;&#xA;व्यवहार्यार्थसम्बन्धिज्ञानजत्वविवर्जनम्&amp;rdquo; ॥&lt;br&gt;&#xA;इति ॥&lt;br&gt;&#xA;पारोक्ष्यं चैवमुक्तम्&amp;mdash; &amp;ldquo;पारोक्ष्यं व्यवहार्यानन्तर्गतवस्तुवेदनापेक्षा ।&lt;br&gt;&#xA;तदनन्तर्गतलिङ्गाद्यपेक्षा पारोक्ष्यमनुमादौ&amp;rdquo; इति ।&lt;br&gt;&#xA;वरदविष्णुमिश्रैर्मानयार्थात्म्यनिर्णये त्वेवमुक्तम्&amp;mdash; &amp;ldquo;अपरोक्षप्रमा प्रत्यक्षम् ।&lt;br&gt;&#xA;प्रमाया आपरोक्ष्यं नाम विशदावभासत्वमिति ब्रूमः ।&lt;br&gt;&#xA;किमिदं वैशद्यं नाम ? असाधारणाकारेण वस्त्ववभासकत्वम्&amp;ndash;&amp;rdquo; इत्यादि ॥&lt;br&gt;&#xA;साक्षात्त्वं द्विधा&amp;mdash;नित्यं चानित्यं चर् ।&lt;br&gt;&#xA;इश्वरनित्यज्ञानादिनिष्ठं नित्यम् ।&lt;br&gt;&#xA;अस्मदादिज्ञाननिष्ठं त्वनित्यम् ।&lt;br&gt;&#xA;अस्मदादिप्रत्यक्षं द्विधा&amp;mdash; योगिप्रत्यक्षमयोगिप्रत्यक्षं चेति ।&lt;br&gt;&#xA;तत्र योगिप्रत्यक्षं प्रकृष्टादृष्टविशेषजम् ।&lt;br&gt;&#xA;तत् युक्तावस्थायां मनोमात्रजन्यम् ।&lt;br&gt;&#xA;वियुक्तावस्थायां तु बाह्येन्द्रियजन्यमपि ।&lt;br&gt;&#xA;तच्च बुभुत्सादिप्रतिनियतमागमैकसिद्धं च ।&lt;br&gt;&#xA;भावनाबलजमात्रं जगत्कर्तरि प्रत्यक्षं प्रतिक्षिप्तं शास्त्रयोन्यधिकरणे, अन्यत्र भाष्यकारैरेव साक्षाद्योगिप्रत्यक्षस्य कण्ठोक्तेः, तस्य सम्भवतो ऽप्यागमिकेश्वरज्ञानमूलस्यागमानुवादत्वापादनाशक्त्या तत्रौदासीन्यात्, धर्मादयः कस्यचिदिन्द्रियग्राह्याः, प्रमेयत्वात्, घटवत्, मीमांसकानामप्रत्यक्षत्वाद्वा, अस्मत्सुखादिवदित्याद्यनुमानानां विपक्षे बाधकविरहादिभिराभासत्वात्, आगमबाधप्रसङ्गस्यैव पुरस्कारे त्वागमेनैव चरितार्थत्वात्; अन्यथा धर्मादयः कस्यचिच्चक्षुर्ग्राह्या इति वदतो बौद्धस्य किं प्रतिवक्ष्यसि ।&lt;br&gt;&#xA;यश्चानुव्यवसाये सविषयव्यवसायप्रत्यक्षतामिच्छति, तस्यास्मदादिष्वपि धर्मादिव्यवसायानुव्यवसाये धर्मादिप्रत्यक्षत्वसिद्धौ कथं तदतिरिक्तयोगिप्रत्यक्षानुमासिद्धिः ।&lt;br&gt;&#xA;तद्व्यवच्छेदेन प्रयोगे ।&lt;br&gt;&#xA;अपि सौगतोक्तचाक्षुषत्वादिसाधनप्रसङ्ग स्यादिति ।&lt;br&gt;&#xA;स चादृष्टविशेषो योगाभ्यासतपश्चार्यादिभिर्जायते ।&lt;br&gt;&#xA;तस्मादार्षाभिमतमपि प्रकृष्टादृष्टजत्वाविशेषात् तत्रैवान्तर्भूतम् ।&lt;br&gt;&#xA;यथोक्तं प्रज्ञापरित्राणे &amp;mdash; &amp;ldquo;अत्रेन्द्रियानपेक्षं यज्ज्ञानमर्थावभासकम् ।&lt;br&gt;&#xA;दिव्यं प्रमाणमित्येतत् प्रमाणज्ञाः प्रचक्षते ॥&lt;br&gt;&#xA;परमेश्वरविज्ञानं मुक्तानां च धियस्तथा ।&lt;br&gt;&#xA;सञ्जयार्जुनवाल्मीकिप्रभृत्यार्षधियो ऽपि तत्&amp;rdquo; ॥&lt;br&gt;&#xA;इति ॥&lt;br&gt;&#xA;इन्द्रियानपेक्षमिति&amp;mdash;अदिव्येन्र्दियानपेक्षमित्यर्थः ।&lt;br&gt;&#xA;अत एव हि गीयते&amp;mdash; &amp;ldquo;दिव्यं ददामि ते चक्षुः&amp;mdash;&amp;rdquo; इत्यादि ।&lt;br&gt;&#xA;यद्वापरमेश्वरादिविज्ञानसहपाठादिभिस्तथैव मन्तव्यम् ।&lt;br&gt;&#xA;अनन्तरं चैवमुक्तम्&amp;mdash;- &amp;ldquo;स्वाभाविकस्य ज्ञानस्य स्वतः सर्वावभासिनः ।&lt;br&gt;&#xA;अविद्याप्रतिबन्धस्य प्रतिबन्धो ऽक्षयोगतः ।&lt;br&gt;&#xA;अविद्याहानितो मुक्तपुरुषाणां हि संविदाम् ।&lt;br&gt;&#xA;स्वाभाविकस्वरूपेण निखिलार्थावभासिता ॥&lt;br&gt;&#xA;प्रतिबन्धकभावस्य प्रत्युत्तम्भकभाविना ।&lt;br&gt;&#xA;परेणानुगृहीता धीरृषीणां सर्वभासिका&amp;rdquo; ॥&lt;br&gt;&#xA;इति ॥&lt;br&gt;&#xA;मानसप्रत्यक्षमप्यस्मदादीनां नास्त्येवेति वृद्धसम्प्रदायः, आत्मस्वरूपस्य तद्धर्मभूतज्ञानस्य च स्वयम्प्रकाशत्वात्, सुखदुःखेच्छाद्वेषप्रयत्नानां तत्तद्धेतुतयाभिमतज्ञानविशेषानतिरेकस्य वेदार्थसङ्ग्रहे समर्थितत्वात्, नित्यत्वादिविशिष्टास्मदाद्यनुभवस्य शास्त्रादिप्रसिद्धत्वात्, पूर्वानुभवादिज्ञानस्य स्मृतिरूपत्वात्, &amp;ldquo;आत्मसुखादिव्यतिरिक्तबहिर्विषयेषु तस्य बाह्येन्द्रियानपेक्षप्रवृत्त्यनुपपत्तेः&amp;rdquo; इति शास्त्रयोन्यधिकरणभाष्यस्यान्वारोहेणाप्युपपत्तेरिति ॥&lt;br&gt;&#xA;ततश्चादिव्यबाह्येन्द्रियप्रसूतं ज्ञानमयोगिप्रत्यक्षम् ।&lt;br&gt;&#xA;तत् सामान्यादृष्टालोकविशेषादिसहकृतेन्द्रियजन्यं दृष्टसामग्रीविशेषात् प्रतिनियताविषयम् ।&lt;br&gt;&#xA;तत् श्रोत्रादीन्द्रियासाधारणकारणभेदात् पञ्चधा ॥&lt;br&gt;&#xA;विषयेन्द्रियसम्बन्धश्च&amp;mdash;द्रव्येषु संयोगः, द्रव्याश्रितेषु रूपादिषु तु संयुक्ताश्रयणम् ।&lt;br&gt;&#xA;यथोक्तं तत्त्वरत्नाकरे&amp;mdash; &amp;ldquo;अत्र वृद्धा विदामासुः संयोगः सन्निकर्षणम् ।&lt;br&gt;&#xA;संयुक्ताश्रयणं चेति यथासम्भवमूह्यताम्&amp;rdquo; ॥&lt;br&gt;&#xA;इति ॥&lt;br&gt;&#xA;पुनः प्रत्यक्षं द्विधा&amp;mdash;सविकल्पकं निर्विकल्पकं चेति ।&lt;br&gt;&#xA;सप्रत्यवमर्शं प्रतयक्षं सविकल्पकम् ।&lt;br&gt;&#xA;तद्रहितं प्रत्यक्षं निर्विकल्पकम् ॥&lt;br&gt;&#xA;१३ ॥&lt;br&gt;&#xA;नैयायिकनिर्विकल्पकनिराकरणम् ॥&lt;br&gt;&#xA;उभयविधमप्येतद्विशिष्टविषयमेव ।&lt;br&gt;&#xA;अविशिष्टवस्तुग्राहिणो ज्ञानस्यानुपलम्भात् अनुपपत्तेश्च ।&lt;br&gt;&#xA;बालमूकतिर्यगादिविज्ञानमपि हि सञ्ज्ञाविकल्परहितमपि विशिष्टवस्तुविषयमेव, अन्यथा तेषां हेयोपादेयविभागपूर्वकप्रवृत्तिशेषानुपपत्तेः ।&lt;br&gt;&#xA;विप्रतिपन्नं विशिष्टज्ञानं विशेषणज्ञानपूर्वकम्, विशिष्टज्ञानत्वात्, सुरभि चन्दनमित्यादिविशिष्टज्ञानवदिति चेन्न, एकसामग्रीवेद्यविशेषणेषु तन्निरपेक्षत्वात्, स्वरूपसम्बन्धपक्षे स्वरूपग्रहेणैव सम्बन्धस्यापि ग्रहणात्, तावतैव विशिष्टग्रहणसिद्धेः, समवायवादे ऽपि तस्यैव गृह्यमाणस्य विशेषणविशेष्यभावरूपत्वात्, समवायविशिष्टप्रत्यये तथैवाभ्युपगमात्, तद्वैशिष्ट्यग्रहे च गुणवैशिष्ट्यग्रहस्यावर्जनीयत्वात् ।&lt;br&gt;&#xA;न च समवायस्य सविकल्पकैकविषयतेति वाच्यम्, निर्विकल्पके धर्मवद्धर्मिवच्च तत्सम्बन्धस्याप्यैन्द्रियिकत्वाविशेषेण ग्रहणसम्भवात्, योग्यस्य सन्निकृष्टगृह्यमाणसम्बन्धिनः सम्बन्धस्याग्रहणानुपपत्तेः, अन्यथा नित्यं तदग्रहापातात् ।&lt;br&gt;&#xA;प्रथमाक्षसन्निपातजा बुद्धिर्विशिष्टविषया, बुद्धित्वात्, सम्प्रतिपन्नवत्, इत्याद्यपि चिन्त्यम् ॥&lt;br&gt;&#xA;१४ ॥&lt;br&gt;&#xA;सविकल्पकनिरूपणम् ॥&lt;br&gt;&#xA;न च सविकल्पकं न प्रत्यक्षमिति वाच्यम्, साक्षात्काराबाधाद्यविशेषात् ॥&lt;br&gt;&#xA;सहकारिविशेषेण न वैजात्यं प्रसज्यते ।&lt;br&gt;&#xA;तज्जातीये तु यत्किञ्चिद्वैषम्यं सम्भवेदपि ॥&lt;br&gt;&#xA;यत्र दृश्येत वैजात्यं तथा तत्राभ्युपेयते ।&lt;br&gt;&#xA;तावता नैव सर्वत्र भवेदेतस्य कल्पनम् ॥&lt;br&gt;&#xA;केवलेन्द्रियजं चापि न किञ्चिज्ज्ञानमिष्यते ।&lt;br&gt;&#xA;सहकारिविशेषां हि विभिद्यन्ते प्रतीन्द्रियम् ॥&lt;br&gt;&#xA;अतः संस्कारसम्भेदे ऽप्यपरोक्षत्वयोगतः ।&lt;br&gt;&#xA;प्रत्यक्षत्वं विकल्पस्य न क्वचिद्विनिवर्तते ॥&lt;br&gt;&#xA;&amp;ldquo;निर्विकल्पकमेकजातीयेषु द्रव्येषु प्रथमपिण्डग्रहणम्&amp;rdquo; इत्यादिभाष्यं तु उदाहरणपरं योज्यम् ।&lt;br&gt;&#xA;अत एव हि श्रीविष्णुचित्तैरुक्तम्&amp;mdash; &amp;ldquo;संस्कारोद्बोधसहकृतेन्द्रियजन्यं ज्ञानं सविकल्पकम्, एकजातीयेषु प्रथमपिण्डग्रहणम् द्वितीयादिपिण्डग्रहणेषु प्रथमाक्षसन्निपातजं च ज्ञानं निर्विकल्पकम्&amp;rdquo; इति ।&lt;br&gt;&#xA;अन्यत्र चोक्तम्&amp;mdash; &amp;ldquo;केवलचक्षुरादीन्द्रियजन्यं निर्विकल्पकम्&amp;rdquo; इत्यादि ॥&lt;br&gt;&#xA;यत्तूक्तं तत्त्वरत्नाकरे &amp;mdash; &amp;ldquo;विशेषणानां स्वायोगव्यावृत्तिरविकल्पके ।&lt;br&gt;&#xA;सविकल्पे ऽन्ययोगस्य व्यावृत्तिः सञ्ज्ञिता तथा&amp;rdquo; ॥&lt;br&gt;&#xA;इति, तत्रापि संस्कारनिरपेक्षत्वसापेक्षत्वयोः प्रदर्शनपरत्वं ग्राह्यम् ।&lt;br&gt;&#xA;प्रत्यक्षस्य चैवं विभागो ऽभिहितः&amp;mdash; &amp;ldquo;द्विविधं चैतत् प्रत्यक्षम्&amp;mdash; अर्वाचीनमनर्वाचीनं च ।&lt;br&gt;&#xA;युगपदशेषविषयसाक्षात्कारक्षममनर्वाचीनम् ।&lt;br&gt;&#xA;तत् योगिमुक्तेश्वराणां प्रभावविशेषाधीनमुपपादयिष्यते&amp;quot;इत्यादि ॥&lt;br&gt;&#xA;अत एव कुदृष्टीनां सन्मात्रग्राहि प्रत्यक्षमित्यविलक्षजल्पितं निरस्तम् ।&lt;br&gt;&#xA;क्रमयौगपद्यादिदूषणं तु भ्रान्तिविकल्पे ऽपि समानम् ।&lt;br&gt;&#xA;भ्रान्तिरूपो ऽपि हि विकल्पः क्षणिकत्वान्न विरम्य व्यापर्तुमलम् ।&lt;br&gt;&#xA;न च पूर्वज्ञानवार्तां जानाति ।&lt;br&gt;&#xA;न च स्वयं धर्मिप्रतियोगिग्रहणाभावे भेदग्रहणं मन्यसे ।&lt;br&gt;&#xA;तथापि यदि कल्पना भेदविशिष्टं युगपद्गृह्णाति, का प्रत्यक्षे सर्पमृतिः ? अतो धर्मिवद्योग्यत्वाज्जात्यादिरूपभेदो ऽपि युगपद्ग्राह्येः ।&lt;br&gt;&#xA;अभेद इव भेदो ऽपि स्वरूपतः प्रतीतौ न प्रतियोगिसाकाङ्क्षः; भेदव्यवहारस्त्वभेदव्यवहारवत् तत्साकाङ्क्ष ।&lt;br&gt;&#xA;अतः प्रथममेव भेदधीर्युक्ता ।&lt;br&gt;&#xA;अत एव धर्मधर्मिणोर्धर्मिप्रतियोगिनोरन्येषां च प्रतीतावन्योन्याश्रयो निरस्तः ।&lt;br&gt;&#xA;ततश्च व्युपत्तेस्तद्व्यवहारे ऽपि न तत्प्रसङ्गः ।&lt;br&gt;&#xA;भेदशब्देन व्यवहारस्य तु प्रतिसम्बन्धिनिरूपिताकारे व्युत्पन्नत्वात् तदपेक्षा ।&lt;br&gt;&#xA;भेदत्वं हि भेदानां प्रतियोगिना निरूप्यम् न तु जात्यादिलक्षणं स्वरूपम्; यद्ग्रहो यत्र यदारोपविरोधी, स हि तस्य तस्माद्भेदः; गोत्वादि च गृह्यमाणं स्वस्मिन् स्वाश्रये चाश्वत्वाद्यारोपं निरूणद्धीति स्वस्य स्वाश्रयस्य च स्वयमेव तस्माद्भेदः ॥&lt;br&gt;&#xA;अपि च प्रतियोगिसापेक्षत्वनिरपेक्षत्वलक्षणविरुद्धधर्माध्यासेन भेदात् स्वरूपभेदग्रहणैक्यां न सम्भवतीति वदन् भेददुषणार्थमेव भेदं साधयतीति स्ववचनविरोध इति ॥&lt;br&gt;&#xA;१५ ॥&lt;br&gt;&#xA;शाब्दापरोक्षनिरासः ॥&lt;br&gt;&#xA;शब्दजन्यमपि प्रत्यक्षमस्तीति त एव वर्णयन्ति; तदप्ययुक्तम्, व्याघातात् ।&lt;br&gt;&#xA;न हि परोक्षजननस्वभावतया सिद्धा सामग्री विशेषाभावे क्वचित् स्वभावमतिपतेत् ।&lt;br&gt;&#xA;न चैकजातीयसामग्रीतः प्रसूतं कार्यं विचित्रं स्यात्, एकयैवव सामग्र्या सर्वजातीयोत्पत्तिप्रसङ्गात् एकस्य कार्यस्य विरुद्धजातियोगप्रसङ्गाच्च ।&lt;br&gt;&#xA;&amp;ldquo;दशमस्त्वमसि&amp;rdquo; इत्यादिदृष्टान्ते ऽपि त्वमर्थमात्रं प्रत्यक्षम् ।&lt;br&gt;&#xA;&amp;ldquo;दशमोऽहम्&amp;rdquo; इति प्रत्ययो हि नेन्द्रियस्वातन्त्र्येणोदेति, किन्तु पुरुषवचनानुरोधेन ।&lt;br&gt;&#xA;तन्मूले ऽपि चेत् प्रत्यक्षता, एवम् &amp;ldquo;धर्मवांस्त्वमसि&amp;rdquo; इति कार्तान्तिकोपदेशादौ &amp;ldquo;तादृशोऽहमस्मि&amp;rdquo; इति बोधे धर्मादेरपि प्रत्यक्षत्वप्रसङ्गः ।&lt;br&gt;&#xA;ततश्चाप्रत्यक्षमिति जगति किञ्चिन्न स्यात्, प्रत्यक्षभूतं यत्किञ्चिदुद्दिश्य विशेषणतयैव सर्वस्य प्रत्यक्षत्वोपपत्तेः ।&lt;br&gt;&#xA;पूर्वावगतदशमभावं तु पुरुषं प्रत्युपदेशे भाषराशिप्रविष्टमषीन्यायेन पूर्वापरापरोक्षणीनैरन्तर्येण मध्यवर्तिशब्दजन्यधियो ऽपरोक्षत्वव्यवहारः कस्यचित् स्याद्वा न वा ।&lt;br&gt;&#xA;अत एव तत्त्वमस्यादिशब्दः स्वविषयगोचरप्रत्यक्षज्ञानजनकः, स्वतो ऽपरोक्षार्थगोचरत्वात् &amp;ldquo;दशमस्त्वमसि&amp;rdquo; &amp;ldquo;संवित् स्वप्रकाशा&amp;rdquo; इत्यादिवाक्यवत् इत्याद्यनुमानानि निरस्तानि, दशमत्वस्वप्रकाशत्वादिविशिष्टाकारेण दृष्टान्तेष्वपरोक्षज्ञानजननासिद्धेः ।&lt;br&gt;&#xA;तथा विगीतः शब्दो न स्ववाच्यगोचरप्रत्यक्षधीजनकः, शब्दत्वात्, सम्प्रतिपन्नवत्, इत्याद्यपिप्रतिप्रयोक्तव्यम् ।&lt;br&gt;&#xA;उपलम्भविरोधशाब्दप्रत्यक्षलक्षणसङ्करादिप्रसङ्गो ऽत्र विपक्षे बाधकः ।&lt;br&gt;&#xA;नैवं पूर्वस्य, शब्दजन्यप्रत्यक्षमन्तरेणापि योगजादृष्टजनितसाक्षात्कारात् प्रणिधानविशेषप्रसादितपरमात्मसङ्कल्पाद्वा निःश्रेयससिद्धेरिति ॥&lt;br&gt;&#xA;प्रत्यक्षं चिदचिन्मयं जगदिदं यस्येत्यनुश्रूयते यश्चानन्यधियामनन्तविभवः प्रत्यक्षतामश्नुते ।&lt;br&gt;&#xA;यश्चैको युगपत्सदा स्वत इदं विश्वं दरीदृश्यते प्राज्ञं तं प्रतिपन्नमोक्षणविधादक्षं दिदृक्षेमहि ॥&lt;br&gt;&#xA;इति श्रीकवितार्किकसिंहस्य सर्वतन्त्रस्वतन्त्रस्य श्रीमद्वेङ्कटनाथस्य वेदान्ताचार्यस्य कृतिषु न्यायपरिशुद्धौ प्रत्यक्षाध्याये द्वितीयमाह्निकम् ॥&lt;/p&gt;</description>
    </item>
  </channel>
</rss>
