<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>०५ प्रमेयाध्यायः on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/05_prameyAdhyAyaH/</link>
    <description>Recent content in ०५ प्रमेयाध्यायः on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/05_prameyAdhyAyaH/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/05_prameyAdhyAyaH/1/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/05_prameyAdhyAyaH/1/</guid>
      <description>&lt;p&gt;॥ प्रमेयाध्यायः ॥&lt;/p&gt;&#xA;&lt;p&gt;॥ प्रथममाह्निकम् ॥&lt;/p&gt;&#xA;&lt;p&gt;१ एवं सपरिकरं प्रमाणं विशोधितम् ।&lt;br&gt;&#xA;अथ प्रमेयं प्रदर्शयामः ।&lt;br&gt;&#xA;तत्र यत् पुनः षट्सप्तादिरूपेण पदार्थान् विभज्य वैशेषिकादयश्चिन्तयन्ति, तन्न साक्षादपवर्गाङ्गमिति तैरेवाभ्युपेतम् ।&lt;br&gt;&#xA;अपि च&amp;mdash; विद्यमानपरित्यागादसतां च परिग्रहात् ।&lt;br&gt;&#xA;व्यामोहना विमर्शास्ते बहिष्कार्या मुमुक्षुभिः ।&lt;br&gt;&#xA;सावान्तरविभागेषु तत्तच्चिन्ताश्रमेष्विह ।&lt;br&gt;&#xA;अविस्तराय दिङ्मात्रं दोषाणामभिदध्महे ॥&lt;br&gt;&#xA;यत् तत्राहुः&amp;mdash; &amp;ldquo;अभिधेयः पदार्थः ।&lt;br&gt;&#xA;स च भावाभावभेदेन द्विधा&amp;rdquo; इति, तत् तावत् &amp;ldquo;असद्व्यपदेशान्नेति चेन्न, धर्मान्तरेण वाक्यशेषाद्युक्तेः, शब्दान्तराच्च&amp;rdquo; इत्यारम्भणाधिकरणसूत्रेणाभावस्य पराभ्युपगताभावाभावस्येव भावान्तरत्वसमर्थनात् प्रतिक्षिप्तम् ।&lt;br&gt;&#xA;यदपि च&amp;mdash; द्रव्यगुणकर्मसामान्यविशेषसमवायरूपेण भावरूपाणां पदार्थानां षोढा परिसङ्ख्यानम्, तदपि वैशेषिकाधिकरणे &amp;ldquo;समवायाभ्युपगमाच्च साम्यादनवस्थितेः&amp;rdquo; इति सूत्रकारैरेव समवायाख्यपदार्थान्तरदूशणेन परास्तम् ।&lt;br&gt;&#xA;अभावतदधिकरणयोर्विशेषणविशेष्यभावसन्निधिविशेषादिशब्दवाच्यसम्बन्धान्तरानुमानमपि समवायदूषणच्छाययैव दूषितमेव ।&lt;br&gt;&#xA;यश्चान्योन्यमत्यन्ततुल्येषु मुक्तात्मादिषु मिथो व्यावृत्तधीजननाय द्रव्यत्वादिहेतुना विशेषाख्यः पदार्थः कल्प्यते, सोपि तुल्यन्यायतया सूत्रकारैर्दूषितप्राय एव ।&lt;br&gt;&#xA;&amp;ldquo;महद्दीर्घवद्वा ह्वस्वपरिमण्डलाभ्याम्&amp;rdquo; इत्यनुपपन्नपरमाणुद्व्यणुकादिप्रक्रियानिदर्शनेनान्येषामपि तदभ्युपगतानामुनपपन्नत्वस्य सूचितत्वाच्च ।&lt;br&gt;&#xA;अपि चानित्येषु द्रव्येषु तावज्जातिगुणपादिभिरेव व्यावृत्तधीः सिध्यतीति नित्येषु हि विशेषोन्यः कल्प्यते; यथाहुः&amp;mdash; &amp;ldquo;नित्यद्रव्यवृत्तयोन्त्या विशेषाः&amp;rdquo; इति, तथापि वेदान्तिभिर्दिक्सञ्ज्ञकविभुपदार्थान्तरानभ्युपगमादाकाशस्य च कार्यत्वादिश्रुतेः प्रकृतिविकारभूतपृथिव्याद्यंशविशेषातिरिक्तपरमाणुजालप्रतिक्षेपात् तथाविधपरमाणूनां चावस्थाप्रवाहस्यानाद्यन्तत्वान्न तत्र विशेषकॢप्तिः ।&lt;br&gt;&#xA;ततः कालात्मानौ परिशिष्येते ।&lt;br&gt;&#xA;तत्रापि चेतनानां न कालतत्त्वमात्मतया भाति ।&lt;br&gt;&#xA;क्षणलवाद्यवस्थायोगित्वपराक्त्वाचेतनत्वादिभिरेव, तस्मात् स्वेषां स्वेभ्यश्च तस्य व्यावृत्तधीसम्भवात् ।&lt;br&gt;&#xA;अन्यथान्येनापि कल्पितेन तदसम्भवप्रसङ्गात् ।&lt;br&gt;&#xA;अतः आत्मपरिशेषे तत्रापि जीवेश्वरयोरणुत्वविभुत्वनियाम्यत्वनियन्तृत्वाधेयत्वाधारत्वशेषत्वशेषित्वशरीरत्वशरीर् इत्वाभिरनेकविधैर्धर्मभेदैर्व्यावृत्तधीसिद्धौ किमन्येन विशेषेण ? ।&lt;br&gt;&#xA;तदत्यन्तसाम्यवत्सु मुक्तेषु नित्येष्वपि हि तत्साम्यस्यैव संरक्षणाय धर्मिग्राहकसिद्धा यावदात्मभाविनस्ते ते विशेषा न परित्यक्ताः ।&lt;br&gt;&#xA;न चेश्वरद्वैतम्; येनेश्वराणां मिथोव्यावृत्तप्रतीत्यै विशेषं कल्पयिष्यामः, एकस्यैव सर्वदेशकालेष्वेकातपत्रतया सर्वश्रुतिसिद्धत्वात्, अस्यैव च सामान्यशब्दैर्विशेषशब्दैश्च रूढितो योगतस्तत्तद्वसतुविशिष्टत्वादिना च तत्तत्प्रकरणानुगुणं शरीरके प्रतिपाद्यत्वस्थापनात् ।&lt;br&gt;&#xA;जीवेष्वपि बद्धानां मिथो भेदस्तत्तत्सुखदुःखधीच्छावैचित्र्येण व्यक्तः ।&lt;br&gt;&#xA;बद्धमुक्तयोश्च किञ्चिज्ज्ञत्वसर्वज्ञत्वादिभिः, मुक्तानां नित्यानां च विशुद्धेरादिमत्त्वानादिमत्त्वाभ्यामेव विभक्तधीसम्भवः ।&lt;br&gt;&#xA;मुक्तदशायां नित्येभ्यः किं वैष्म्यमिति चेत्, किं तेन ? ।&lt;br&gt;&#xA;प्राक्तनेन तत्तदात्मवर्तितया प्रत्यक्षितेन गुणादिभेदेन तदन्यव्यावृत्तधीसिद्धेः ।&lt;br&gt;&#xA;सिद्धैरपि तद्व्यवहारे प्राक्तनोपाधिभेदैरेव तत्तत्प्रमाणप्रमितैः प्रतिसंहितैः सर्वनिर्वाहात् ।&lt;br&gt;&#xA;एतेन मुक्तानां मिथो विभक्तबुद्धिरपि निर्व्यूढा; न हि तेषामेकरूपः प्राक्तनः संसारः; विषमविपाकसमयानाद्यसङ्ख्यातकर्मप्रवाहवैचित्र्यप्रतिनियतदेशकालस्वरूपसुखदुःखतत्कारणादिसन्ततेरेव मिथो व्यावर्तकत्वात् ।&lt;br&gt;&#xA;तदतद्विभागो हि तत्कालवर्तिनैवं धर्मेणेति न नियमः, अतत्कालवर्तिनापि तन्निष्ठतयोपलभ्यमानेन तत्सिद्धेः; न ह्यतीतः संसारो मुक्तात्मस्वरूपमुपलभमानैर्नोपलभ्यते, उपलभ्यमानो वान्यनिष्ठः प्रतिभाति ।&lt;br&gt;&#xA;अथ नित्येषु मिथः का वार्त्रा ? ।&lt;br&gt;&#xA;सापि कुशलैव ।&lt;br&gt;&#xA;तेषामपि हि सत्यसङ्कल्पानां विचित्राः सङ्कल्पेच्छादय रिश्वरस्येवानियतदेशकालविषयापर्यनुयोज्यसामग्रीका अनाद्यनन्तसन्तानवन्तः सन्तीति किमन्येन विशेषेण ? ।&lt;br&gt;&#xA;अपि च यद्दर्शने यत्र यदारोपो न भवति स हि तस्य ततो भेदः ।&lt;br&gt;&#xA;स एव च विशेषः ।&lt;br&gt;&#xA;स चेत् स्वरूपभूतोहन्त्वमादिरूपेण भातः परारोपं प्रतिरुन्ध्यात्, कस्ततोन्यस्ततो विशेषस्तस्य ? ।&lt;br&gt;&#xA;एवमनभ्युपगमे विशेषकॢप्तावपि का गतिर्वैशेषिकस्य ? स्वपरनिर्वाहकास्ते विशेषाः, इति चेत्, किं त एव? ।&lt;br&gt;&#xA;अपि च पृथक्त्वे विद्यमाने किं तैर्विशेषैः ? ।&lt;br&gt;&#xA;पृथक्त्वस्यैकजातिसङ्गृहीतत्वान्न ततोपि व्यावृत्तधीरीति चेत्, तर्हि ततो न क्वचिदपि स्यात् ।&lt;br&gt;&#xA;विशेषेष्वपि वा विशेषत्वाक्रान्तेषु कस्ते निस्तारः ? ।&lt;br&gt;&#xA;विशेषत्वं नाम जातिर्नास्तीति चेत्, किं तत् ? ।&lt;br&gt;&#xA;उपाधिरितिचेत्, किं ततो न सङ्ग्रहः?, तथा सति क्वचिदपि तन्निबन्धनानुवृत्तधीभङ्गप्रसङ्गात् ।&lt;br&gt;&#xA;एवमन्योन्याभावेनापि गतार्थता दुस्तरेति परास्तः पराभिमतविशेषः ।&lt;br&gt;&#xA;सामान्यमपि परोक्तं सूत्रकारैरेव निरस्तप्रायम्; तथाहि&amp;mdash; &amp;ldquo;तदनन्यत्वमारम्भणशब्दादिभ्यः&amp;mdash;&amp;rdquo; इत्यादिभिः सूत्रैः कार्यदशायामुपादानस्यावस्थान्तरापत्तिमात्रमेव, न पुनः पराभिमतमवयव्याख्यं द्रव्यमस्तीति समर्थनाद् घटाद्यवयव्यभावे तदाश्रितघटत्वादिसामान्यमवयविसमवेततयाभ्युपगतगुणादयस्तदुभयारम्भप्रक्रियाजालं च निर्मूलितम् ।&lt;br&gt;&#xA;यच्चोपादानस्य घटत्वादिरूपमवस्थान्तरं संयोगविशेषादिरूपम्, तत् परैरपि कार्यतयाभ्युपेतमुपलम्भादिभिश्च तथैव सिध्यतीति न तत्रापि नित्यत्वकल्पनावकाशः ।&lt;br&gt;&#xA;ततः सर्वेषां द्रव्याणां स्वरूपतोनाद्यनन्तत्वात् कार्यद्रव्यत्वात्मत्वादिमात्रमेव शिष्यते ।&lt;br&gt;&#xA;गुणेषु नित्येष्ववस्थारूपेषु चानुवृत्तप्रत्ययनिमित्तं किमिति चिन्त्यम्; तत्रैवं भाषितं शारीरकाद्ये&amp;mdash; &amp;ldquo;संस्थानातिरेकिणोनेकेष्वेकाकारबुद्धिबोध्यस्यादर्शनात्, तावतैव गोत्वादिजातिव्यवहारोपपत्तेः, अतिरेकवादेपि संस्थानस्य सम्प्रतिपन्नत्वाच्च संस्थानमेव जाति ।&lt;br&gt;&#xA;संस्थानं नाम स्वासाधारणं रूपमिति यथावस्तु संस्थानमनुसन्धेयम्&amp;rdquo; इति ।&lt;br&gt;&#xA;एतदुक्तं भवति&amp;mdash; किं संस्थानातिरिक्तं सामान्यं विविक्तस्फुटप्रत्यक्षाध्यवसायभेदादङ्गीक्रियते, उतोपपत्तिबलादिति; नाद्यः, असिद्धेः नान्त्यः, अन्यथासिद्धेः; अतिरिक्तसामान्यमभ्युपगच्छतोपि हि तदुपलक्षणं संस्थानमिष्टं दृष्टं च ।&lt;br&gt;&#xA;प्रतिव्यक्तिनियतं संस्थानं कथमनुवृत्तप्रत्ययकारणमिति चेत्, कथं वा तज्जातीयस्य लक्षणं भवति ? ।&lt;br&gt;&#xA;अनुवृत्तजात्यन्तरसङ्गृहीतोपाधिरूपतयेति चेत्, तावतैव गवादिव्यवहारसिद्धौ किमन्येन ? ।&lt;br&gt;&#xA;तथाप्यन्ततोनुवृत्तं सामान्यं क्वचिदभ्युपगन्तव्यम्, यत्रानन्यथासिद्धिः; अन्यथोपाधिसङ्ग्रहस्याप्यसम्भवादिति चेत्, तवापि वा तत्र सामान्यमुपलक्षणेन सङ्गृह्यते, न वा ? पूर्वत्रान्यथासिद्धिरनवस्थितिश्च ।&lt;br&gt;&#xA;उत्तरत्र नियामकादर्शनाज्जातेराश्रयव्यवस्था न स्यात् ।&lt;br&gt;&#xA;व्यावृत्तानामपि स्वभावत एव कासाञ्चित् व्यक्तीनां तद्व्यञ्जकत्वनियतिरिति चेत्, स एव स्वभावः किं न व्यवहारं नियछेत् ।&lt;br&gt;&#xA;निर्विषयः कथं व्यवहारः स्यादिति चेत्, तासामेव व्यक्तीनां विषयत्वात् ।&lt;br&gt;&#xA;व्यावृत्तानामनुवृत्तव्यवहारविषयत्वे सर्वत्र विषयव्यवस्था भज्येतेति चेत्, व्यावृत्तानामनुवृत्तव्यञ्जकत्वे सर्वत्र तद्व्यक्तिः किं न स्यात् ? ।&lt;br&gt;&#xA;सम्बन्धासम्बन्धाभ्यां नियमादिति चेन्न, सम्बन्धस्यापि समवायनाम्नः सार्वत्रिकत्वाभ्युपगमात् तत्राप्यभिव्यक्तिप्रतिनियमस्य मृग्यत्वात्, नानासमवायवादेपि व्यक्तिस्वभावनियमस्य दुस्त्यजत्वात्, तथापि दृष्टैकगोव्यक्तेर्व्यक्त्यन्तरे सोयमिति प्रत्यभिज्ञानं कथं स्यात् ? अयं गौरित्येकव्यक्तौ व्युत्पादितश्च कथं व्यक्त्यत्यन्तरेपि तच्छब्दवाच्यतां प्रतीयात् ? इति चेत्, तवापि वा कथम् ? ।&lt;br&gt;&#xA;एकधर्मसमवायादिति चेत् ? तेनैव धर्मेण स्वतो मिलितस्य समवायस्यैव नित्यं सर्वत्र वृत्त्यभ्युपगमेन सर्वत्र सर्वव्यवहारसङ्करप्रसङ्गात् ।&lt;br&gt;&#xA;कासाञ्चिदेव व्यक्तीनां तद्व्यञ्जकत्वस्वाभाव्याद् व्यवस्थोक्तेति चेत्, तर्हि तासामेव व्यक्तीनां प्रतिसन्धानव्यवहारयोर्विषयत्वमस्तु ।&lt;br&gt;&#xA;तथा सति भ्रान्तत्वं तयोः स्यादिति चेन्न, तद्व्यक्तित्वेन प्रतिसन्धानादेरभावात् ; अपि तर्हि तथात्वेन व्यक्तिस्वरूपातिरिक्तं तथात्वं नामान्तरेण जातिरेव स्यादिति चेत्, तज्जातिव्यञ्जकं तत्तदेकव्यक्तिस्वरूपातिरिक्तं किं न जात्यन्तरं स्यात् ? ।&lt;br&gt;&#xA;उपाधिविशेष एवायं प्रतिनियताश्रय इति चेत्, एवं तर्हि प्रतिनियतप्रतियोगिकं स्वभावनियतं परस्परस्मारकत्वमुपजीव्य तज्जातीयतया प्रतिसन्धानव्यवहारोपपत्तौ किमन्यकल्पनेन ? ।&lt;br&gt;&#xA;तस्मारकतदितरविभागः कुतस्त्य इति चेत्, तद्व्यञ्जकतदितरविभागस्ते कुतस्त्यः ? ।&lt;br&gt;&#xA;दर्शनादर्शनायत्त इति चेत्, तुल्यम् ।&lt;br&gt;&#xA;सम्बन्धसादृश्ययोरभावे कथं स्मारकत्वमिति चेत्, तयोर्वा कथम् ? ।&lt;br&gt;&#xA;सदृशसहानुभूतदर्शनस्य संस्कारोद्बोधकत्वादिति चेत्, तदपि कुतः ? ।&lt;br&gt;&#xA;कार्यदर्शनात् कल्प्यते इति चेत्, तुल्यम्; अन्यथा सम्बन्धं सादृश्यं वैकमुपादाय तदन्यस्य कथं स्मारकत्वमिति चोद्यस्य दुर्वारत्वात् ।&lt;br&gt;&#xA;न चात्र सादृश्यं नाङ्गीकुर्मः, सौसादृश्यरूपत्वाभ्युपगमात् सामान्यस्य ।&lt;br&gt;&#xA;नामान्तरेण पराभिमतजातिस्वीकारः इति चेत्, व्यावृत्तानां सन्निवेशादीनामेव प्रतिनियतप्रतियोगिस्मारकस्वभावतया सादृश्यरूपत्वात् ।&lt;br&gt;&#xA;गवयादेरपि तर्हि गोजातीयत्वादिप्रसङ्गः इति चेन्न, सादृश्यसौसादृश्यविभागस्वय साम्प्रत्ययिकस्य सर्वसम्मतत्वात् इति ।&lt;br&gt;&#xA;एवं सामान्यादिषु सूत्रकारादिभिर्निरस्तेषु परिशिष्टा द्रव्यगुणकर्मरूपास्त्रयः पदार्थाः इति केचिदाचार्याः ॥&lt;br&gt;&#xA;२ अन्ये तु मन्यन्ते&amp;mdash;यथा तत्प्रतीतेरन्यथासिद्धतया ते पदार्था भाष्यकारादिभिर्निरस्यन्ते, तथा कर्मापि, इति, ये तावदिह सर्वत्र सूर्यपरिस्पन्दादिवदप्रत्यक्षं कर्म फलानुमेयमिच्छन्ति ।&lt;br&gt;&#xA;तत्र यया सामग्र्या कर्मणः सिद्धिरभिमता तयैव दृष्टं कर्मफलं साध्यताम्, किमन्तरा कल्पितेन कर्मणा ? ।&lt;br&gt;&#xA;तथापि चेत् कॢप्तिः, अन्यत्रापि कालविप्रकर्षादर्शनेपि सामग्रीकार्ययोर्मध्ये अन्यस्य कॢप्तिप्रसङ्गः; तथैव च त्रत्रापीत्यनवस्था स्यात् ।&lt;br&gt;&#xA;ये च &amp;ldquo;प्रत्यक्षं कर्म&amp;rdquo; इत्याहुः, तैरपि नूनं कर्मफलत्वेनाभ्युपगमसंयोगविभागातिरिक्तं निपुणनिरीक्षणेपि नोपलभ्यत इति मन्यामहे ।&lt;br&gt;&#xA;चलतिप्रत्ययोपि हि तावतैव चरितार्थः ।&lt;br&gt;&#xA;न च वाच्यं यावत्संयोगं चलतिप्रत्ययप्रसङ्ग इति, पूर्वदेशविभागपूर्वकदेशान्तरसंयोगप्रथमक्षणविषयत्वात् तत्प्रत्ययस्य ।&lt;br&gt;&#xA;तत एव ह्युत्तरकाले संयोगे वर्तमानेप्यचलदिति भूतानुसन्धानमुपपन्नम् ।&lt;br&gt;&#xA;ननु प्रवाहमध्यस्थिते स्थाणौ पूर्वसलिलस्कन्धवियोगः उत्तरसलिलस्कन्धयोगश्च दृश्यते, न च तत्र चलत्वमिच्छामः; व्योमादय एव स्थिरदेशत्वेन विवक्षिताः इति चेन्न, प्रवाहस्य ततो विशेषादर्शनात्; लौल्यम् विशेषः इति चेत्, तर्हि संयोगविभागातिरिक्तं लौल्यरूपं कर्मप्रत्यक्षमिति कथं तदपह्नवः ? इति ।&lt;br&gt;&#xA;तत्राहुः&amp;mdash;या नाम कर्मसामग्री त्वयेष्यते सा तत्तत्कर्मफलतयाभिमतं संयोगविशेषमुत्पादयन्ती नियतस्वभावमेव तमुत्पादयति ।&lt;br&gt;&#xA;अत एव एव संयोगोनेकनिष्ठोपि सन् क्वचिच्चलतिप्रत्यंयं क्वचित् संयोगमात्रप्रत्ययं च जनयति, यथैक एव समवायोगुणगुणिभ्यामविशेषेण स्वतो मिलितोपि सन् क्वचिदाश्रयप्रत्ययं क्वचिदाश्रितप्रत्ययं च जनयति, न ह्याश्रयभाव आश्रितभावो वा समवायस्वरूपातिरिक्तः, तद्वदिहापीति ।&lt;br&gt;&#xA;वयं तु ब्रूमः&amp;mdash; अप्रत्यक्षकर्मवादस्तावत् प्रागुक्तदूषणादयुक्तः ।&lt;br&gt;&#xA;प्रत्यक्षं तु कर्म स्वरूपतो दुरपह्नवम् ।&lt;br&gt;&#xA;तत्र भाष्यादिष्वतिरेकविधिनिषेधादर्शनादर्थान्तरविरोधाभावाच्चोदासितव्यम्, इति ।&lt;br&gt;&#xA;इदं तु मन्यामहे&amp;mdash; अतिरेकेपि गुणवर्गान्न राश्यन्तरं कर्म, विभाजकाभावात्, स्वेच्छाकल्पितविभाजकस्य सर्वत्र सुलभत्वेन यथाभिमतमेकं गुणमुभयं वाङ्गीकृत्य राश्यन्तरकल्पनप्रसङ्गात्, गुणावान्तरवैचित्र्यस्य गुणत्वविरोधाभावात् ।&lt;br&gt;&#xA;अतो द्रव्यमद्रव्यमित्येव विभागः इति ॥&lt;br&gt;&#xA;३ तत्र चात्मगुणतयाभिमतेषु सुखदुःखेच्छाद्वेषप्रयत्नाः पञ्च तत्तदुत्पादकतयाभिमतबुद्धिविशेषानतिरिक्ता वेदार्थसङ्ग्रहे समर्थिताः ।&lt;br&gt;&#xA;धर्माधर्मौ विहितनिषिद्धक्रियासाध्यतयाभिमतावाज्ञावतो राज्ञ इव सर्वप्रशासितुरीश्वरस्यानुग्रहनिग्रहाख्यबुद्धिविशेषरूपौ भाष्यादिषु बहुषु प्रदेशेषु प्रपञ्चितौ ।&lt;br&gt;&#xA;यः पुनः संस्कारः स तावद्बुद्धिविशेषात्मनोक्तः, न च तत्प्रयुक्तः; ततश्चिरनष्टविप्रकृष्टाकारे व्याप्त्यदर्शनात्, वासनानुवृत्तेश्च वाचनिकत्वात् ॥&lt;br&gt;&#xA;४ यद्यपि &amp;ldquo;इन्द्रियस्येन्द्रियस्यार्थे&amp;rdquo; इत्यादिगीताश्लोकेषु भाष्यकारैर्वासनाया इच्छाद्वारेणैव प्रवृत्तिहेतुत्ववचनाज्ज्ञानवासनाविशेषातिरिक्ता कर्मवासना नास्ति, तथापि ज्ञानवासना दुरपह्नवा, ततश्च तदाश्रयमात्रं विचार्यम्, तत्र धर्मभूतज्ञानस्य द्रव्यत्वन्न्यायतत्त्वात्मसिद्धिभाश्यादिसिद्धमनुसरतां तन्निष्ठस्मृत्याख्यविकारोत्पादकः संस्कारो ऽपि तन्निष्ठः प्राप्तः; अन्तरङ्गत्वादबाधाच्च ॥&lt;br&gt;&#xA;५ ये तु परपरिभाषमनुसरन्तस्तदनुगुणं तस्य गुणत्वं गृह्णन्ति, तेषामात्मन्येव संस्कारः, इति विशेषः ।&lt;br&gt;&#xA;न च बुद्धोर्नित्यत्वं सङ्कोचविकासादिदशाभेदं चाभ्युपगच्छद्भिरद्रव्यत्वं तस्याः सुवचम्; अवस्थान्तरयोगित्वमेव ह्युपादनत्वम्; तदेव हि द्रव्यलक्षणम् ।&lt;br&gt;&#xA;तथापि नगुणत्वहानिः; अपृथक्सिद्धविशेषणत्वातिरिक्तगुणत्वावदर्शनात्, कर्मव्यतिरिक्तजातिमात्राश्रयत्वादिरूपगुणलक्षणसङ्केतस्यास्माभिरनादरणात् ।&lt;br&gt;&#xA;न च द्रव्यस्याश्रितस्वभावत्वलक्षणमपृथक्सिद्धविशेषणत्वं विरुद्धम्, अवयविनि युष्माभिरपि स्वीकरणात् ।&lt;br&gt;&#xA;यथा च द्रव्यत्वविशेषणत्वादिभिर्न विरोध इष्यते, एवमत्रापि, उपलम्म्भयुक्त्यादेः सामनचर्चत्वात् ।&lt;br&gt;&#xA;अतो ज्ञानं द्रव्यम्, तदवस्थाविशेषास्त्वद्रव्याणीति संस्काराख्यविकारास्थितिरपि तत्रैव युक्ता ।&lt;br&gt;&#xA;वेगाख्यस्तु संस्कारस्तदुत्पादकत्वाभिमतकर्मविशैषातिरिक्तो न दृश्यते, न च युज्यते ।&lt;br&gt;&#xA;स्थितस्थापकौ तु कर्मनिवृत्तावपि तदविनाभूतसंयोगविशेषत्वं वक्तुं युक्तम् ॥&lt;br&gt;&#xA;६ ये च भगवतोनन्ता मङ्गलगुणाः प्रकीर्त्यन्ते, ते सर्वेपि षाङ्गुण्यविततिरूपाः इति सम्मतम् ।&lt;br&gt;&#xA;यथाहुः&amp;mdash; &amp;ldquo;तवानन्तगुणस्यापि षडेव प्रथमे गुणाः ।&lt;br&gt;&#xA;यैस्त्वयेव जगत् कुक्षावन्येप्यन्तर्निवेशिताः&amp;rdquo; ॥&lt;br&gt;&#xA;इति ।&lt;br&gt;&#xA;षट्सु च गुणेषु बलं धारणसामर्थ्यम्, ऐश्वर्यं नियमनशक्तिः; विकारहेतुष्वप्यविकृतत्वं वीर्यम्; तेजः पराभिभवनसामर्थ्यम्, अन्यानपेक्षता वेति ।&lt;br&gt;&#xA;लक्षितानां चतुर्णामतिमथने ज्ञानशक्तिविततिरूपत्वं व्यक्तम् ।&lt;br&gt;&#xA;न च ज्ञानशक्त्योरप्येवं मिथोन्तर्भावः शक्यः, अज्ञेष्वपि द्रव्येषु शक्तिदर्शनात्, अशक्तेष्वपि ज्ञानदर्शनात् ।&lt;br&gt;&#xA;अत एव ज्ञानविशेषः शक्तिरित्यपि निरस्तम् ।&lt;br&gt;&#xA;शक्तिविशेषस्तु ज्ञानं स्यादिति चेत्, कोसौ शक्तिशब्दार्थः ? ।&lt;br&gt;&#xA;विलक्षणो गुणविशेषः प्रभाकरादिनयेन पदार्थान्तरं वा इति चेत्, न तर्हि ज्ञानस्य तद्विशेषता सिध्येत् ।&lt;br&gt;&#xA;अथ कार्योपयुक्तविशेषणमात्रं शक्तिरिति सर्वप्रयोगानुगतं पश्यसि, तदा न केवलं ज्ञानस्य, अपि तु सर्वस्यैव शक्तित्वं प्राप्तम्, सर्वस्यापि प्रधानकारणतयाभिमते कस्मिंश्चिद्विशेषणत्वेनावस्थानात् ।&lt;br&gt;&#xA;नन्वेवमुदयनादीनामिव स्वरूपसहकारिव्यतिरिक्तशक्त्यभावः प्रसक्तः इति चेत्, अनन्यथासिद्धयुक्तिवशादागमबलाद्वा तत्सिद्धेः ।&lt;br&gt;&#xA;तच्छब्दस्तु विवक्षाविशेषात् स्यादिति ब्रूमः ।&lt;br&gt;&#xA;शक्तिसमर्थनसंरम्भश्चाचार्याणां न्यायकुलिशे निपुणमनुसन्धेयः ।&lt;br&gt;&#xA;शक्तिमात्रकारणादिवादाश्च बाह्यानामुपलम्भयुक्त्याप्तागमादिविरहादनादरणीयाः ।&lt;br&gt;&#xA;सा चेदुपादानम्, सूक्ष्मन्द्रव्यमेवासौ स्यादिति न विवादः ॥&lt;br&gt;&#xA;७ अथाचिद्द्रव्यविशेषगुणान् पश्यामः&amp;mdash; तत्र शब्दादयः पञ्च तत्तद्भूतवर्तिनः प्रत्यक्षादिबलादभ्युपगताः ।&lt;br&gt;&#xA;सत्त्वरजस्तमांसि च शास्त्रानुसारेण ।&lt;br&gt;&#xA;संयोगश्च प्रत्यक्षादिसिद्धः ।&lt;br&gt;&#xA;नैरन्तर्यमात्रमेवायमिति चेत्, तत् किं द्रव्यस्वरूपम्, उतागन्तुरवस्थाविशेषः ? ।&lt;br&gt;&#xA;नाद्यः, नित्यत्वप्रसङ्गात् ।&lt;br&gt;&#xA;न द्वितीयः, नामान्तरेण तदभिधानात्, इति ।&lt;br&gt;&#xA;विभागपृथक्त्वे तु अभावोक्तन्यायेन दूषणीये ।&lt;br&gt;&#xA;परत्वापरत्वे अपि सुखादिच्छायया; न हि तत्तदुपाध्यवच्छिन्नदेशकालविशेषसम्बन्धातिरिक्ते परत्वापरत्वे पश्यामः ।&lt;br&gt;&#xA;तत्कल्पने च प्राक्त्वप्रत्यक्त्वादयोपि हि बहवो गुणास्तुल्यन्यायाः कल्प्याः स्युः ।&lt;br&gt;&#xA;एवं सदसद्गुणप्रदर्शनप्रक्रियया सङ्ख्यापरिमाणगुरुत्वद्रवत्वस्नेहानां तत्त्वमवसातव्यम्, इत्यद्रव्येष्वेषा दिक् ॥&lt;br&gt;&#xA;८ अथ द्रव्याणि विमृश्यन्ते&amp;mdash; तत्र तावत् कौमारिलाभिमतविभुशब्दाख्यद्रव्यवादः शब्दस्याचिदवस्थाविशेषत्वेन श्रुत्यादिसिद्धत्वान्निराकार्यः ।&lt;br&gt;&#xA;आत्मसिद्धौ तु शब्दस्य धर्म्यतिवर्तित्वगतिमत्त्ववादस्तदाश्रयभूतावयवद्वारेणेति नेतव्यः ।&lt;br&gt;&#xA;यत्तु&amp;mdash; &amp;ldquo;तमः खलु चलं नीलं परापरविभागवत् ।&lt;br&gt;&#xA;प्रसिद्धद्रव्यवैधर्म्यान्नवभ्यो भेत्तुमर्हति&amp;rdquo; ॥&lt;br&gt;&#xA;इत्याहुः, तदेतद् द्रव्यं तावदभ्युपगच्छामः; तथा ह्युक्तं वरदगुरुभिस्तत्त्वसारे&amp;mdash; &amp;ldquo;तमो नाम द्रव्यं बहुलविरलं मेचकचलं प्रतीमः केनापि क्वचिदपि न बाधश्च ददृशे ।&lt;br&gt;&#xA;अतः कल्प्यो हेतुः प्रमितिरपि शाब्दी विजयते निरालोकं चक्षुः प्रथयति हि तद् दर्शनवशात्&amp;rdquo; ॥&lt;br&gt;&#xA;इति ।&lt;br&gt;&#xA;एतेन वियति विततानां सूक्ष्माणां पृथिव्यवयवानां कृष्णो गुणस्तम इति पक्षोपि प्रतिक्षिप्तः; साश्रयस्यैव तस्य ग्रहणविरोधाभावात्, गुणमात्रतया च कस्याप्यनुपलम्भात् ।&lt;br&gt;&#xA;स्पर्शरूपरसानां च शब्दगन्धवद् भ्रान्तौ प्रमितौ वा निराधारग्रहणादर्शनाच्च&amp;ndash;इति ।&lt;br&gt;&#xA;एवं द्रव्यत्वे सिद्धे कृष्णवर्णस्य द्रव्यस्य पृथिवीत्वमेवाभ्युपगन्तुमुचितम्, &amp;ldquo;यत् कृष्णं तदन्नस्य&amp;rdquo; इति श्रुतेः ।&lt;br&gt;&#xA;यद्यपि पृथिव्यां पाकविशेषवशात् शुक्लादिरूपम्, नान्यत्र पाकादपि भवति; आकाशादिषु नैल्योपलम्भोपि हि पञ्चीकरणमूलपृथिवीसंसर्गात् ।&lt;br&gt;&#xA;&amp;ldquo;आकाशे चाविशेषात्&amp;quot;इति सूत्रे भाषितम्&amp;mdash; &amp;ldquo;अण्डान्तर्वर्तिनश्चाकाशस्य त्रिवृत्करणोपदेशप्रदर्शिन्तपञ्चीकरणेन रूपवत्वाच्चाक्षुषत्वेप्यविरोधः&amp;rdquo; इति ।&lt;br&gt;&#xA;नन्वेवमाकाशमेव द्रव्यान्तरसंसर्गान्नीलं तम इत्युपलभ्यते इति स्यादिति चेत्, न स्यात्, आकाशे तम इति पृथगुपलम्भस्वारस्यात्, द्रव्नयान्तरत्वे तु कल्पनागौरवात्, अन्ततोत्रापि पञ्चीकरणेन द्रव्यान्तरसंसर्गस्याभ्युपगतत्वाच्च इति ।&lt;br&gt;&#xA;स्पर्शानुपलम्भस्तु इन्द्रनीलालोकदुर्दिनातपादेरिवानुद्भवादेरपि ।&lt;br&gt;&#xA;स्यात् ।&lt;br&gt;&#xA;न च पार्थिवरूपस्य सर्वस्यालोकसापेक्षचक्षुर्ग्राह्यत्वनियमः कल्प्यः, करणवैचित्र्यादिव विषयवैचित्र्यादपि व्यवस्थोपपत्तेः ।&lt;br&gt;&#xA;दिवाभीतानां विशिष्टाञ्जनरञ्जिताक्षाणां चालोकनिरपेक्षमेव चक्षुषैव पदार्था गृह्यन्ते ।&lt;br&gt;&#xA;आलोकाभावमात्रे च तमसि तमोज्योतिषोर्निवृत्तिवचनं चव्याहन्येत, प्रतिनियतनैल्यारोपकल्पनाप्रयासश्च ।&lt;br&gt;&#xA;अतः पृथिवीविशेषत्वं तमसो युक्तम् ।&lt;br&gt;&#xA;पृथिव्यादीनि पञ्च भूतानि मनश्च त्रिगुणद्रव्यपरिणतिविशेषतया श्रुत्यादिसिद्धत्वान्न पृथग्द्रव्याणि ।&lt;br&gt;&#xA;तत्र चावयव्याख्यं भौतिकद्रव्यम् &amp;ldquo;तदनन्यत्वमारम्भणशब्दादिभ्यः&amp;rdquo; इत्यादिभिः षड्भिः सूत्रैर्बुद्धिशब्दान्तरादेरन्यथासिद्ध्याद्युपपादनेन निरस्तम् ।&lt;br&gt;&#xA;&amp;ldquo;महद्दीर्घवद्वा ह्वस्वपरिमण्डलाभ्याम्&amp;rdquo; इत्यादिभिश्च परामभिमतः परमाणुः ।&lt;br&gt;&#xA;अतः परिणामविशेषादुपलम्भयोग्यत्वायोग्यत्वादिदशाविशेषयोगि प्रकृत्यादिसञ्ज्ञं द्रव्यं विचित्रव्यवस्थितक्रमसमष्टिव्यष्टिरूपमवतिष्ठते ।&lt;br&gt;&#xA;दिक्तत्त्वमपि तत्तदुपाध्यवच्छिन्नास्तत्तद्देशविशेषा एव, अतिरिक्तकल्पकानां परापरप्रत्ययविशेषादीनामन्यथासिद्धेः ।&lt;br&gt;&#xA;दिगुत्पत्तिश्रुतिश्च तदुपाधिकतन्निर्वाहकसृष्ट्योपपन्ना; अन्यथा द्युपृथिव्यन्तरिक्षादिवत् त्रिगुणपरिणतिविशेषतैव स्यात्, न पृथग्द्रव्यता ।&lt;br&gt;&#xA;न चैवं कालेपि प्रसङ्गः, नित्यस्य कालस्य भगवत्पराशरादिभिः पृथक्प्रसङ्ख्यानात् ।&lt;br&gt;&#xA;तस्य प्रकृतिपरिणतिविशेषत्वादिपक्षास्तत्पूर्वापरकालावश्यम्भावात् श्रुत्यादिबलाच्च प्रत्यस्ताः ।&lt;br&gt;&#xA;अतस्त्रिगुणकालावात्माचेति त्रीणि सिद्धानिर् ।&lt;br&gt;&#xA;इश्वरस्य तु पृथक्सङ्ख्याने चत्वारि ।&lt;br&gt;&#xA;तस्य हि चेतनत्वादिभिः सङ्ग्रहसम्भवेप्यवान्तरवैलक्षण्यज्ञापनाय पृथक्सङ्ख्यानं प्राचामनादिवाचां च, अन्यथा प्रक्रियान्तरेणाचेतनेष्वपि सङ्ग्रहप्रसङ्गात् ।&lt;br&gt;&#xA;विविक्तं च भगवता पराशरेण&amp;mdash; &amp;ldquo;परमात्मात्मनोर्योगः परमार्थ इतीष्यते ।&lt;br&gt;&#xA;मिथ्यैतदन्यद्रव्यं हि नैति तद्द्रव्यतां यतः&amp;rdquo; ॥&lt;br&gt;&#xA;इति ।&lt;br&gt;&#xA;एवं धर्मभूतज्ञानाख्यमपि द्रव्यमजडत्वाविशेषेपि स्पुटतरवैधर्म्यानतरबलात् पृथग्गणयन्ति ।&lt;br&gt;&#xA;तस्याद्रव्यत्ववादः केषाञ्चिन्नाथमुनियामुनमुनिभाष्यकारादिप्रबन्धविरोधात् प्रायः परचित्तरञ्जनार्थः ।&lt;br&gt;&#xA;शुद्धसत्त्वाख्यस्य च द्रव्यान्तरस्य परविग्रहादियाथार्थ्योपदेशप्रवृत्तनिरुक्ताद्याप्तागमसिद्धत्वात् सूक्ष्मत्रिगुणावस्थाविशेषादिपक्षा बहिष्कार्याः ।&lt;br&gt;&#xA;अतः षडेतानि द्रव्याणि ।&lt;br&gt;&#xA;भोक्तृभोग्यनियन्तॄणां सदात्मनैकद्रव्यत्वादिपक्षा अपि निर्विशेषसन्मात्रपक्षवद् व्याघातश्रुतिविरोधादिभिर्बहुशो भाष्यादिषु निरस्ताः ।&lt;br&gt;&#xA;तत्र त्रिगुणशुद्धसत्त्वे स्वनिरुक्त्यैव लक्ष्ये ।&lt;br&gt;&#xA;क्षणलवाद्यात्मा कालः ।&lt;br&gt;&#xA;अणुर्ज्ञाता जीवः ।&lt;br&gt;&#xA;विभुस्त्वीश्वरः ।&lt;br&gt;&#xA;जानातिव्यवहारासाधारणकारणं व्यवहार्यविशेषो मतिः ।&lt;br&gt;&#xA;एवं त्रिगुणकालजीवेश्वरशुद्धसत्त्वमतिरूपेण षोढा द्रव्यविभागः ।&lt;br&gt;&#xA;एवं प्रमाणसार्थघण्टापथेन द्रव्याद्रव्यरूपप्रमेयग्राममधिजिगमिषतां न कुदृष्टिबाह्यकल्पितकूटयुक्तिगर्तनिपातः, इति ॥&lt;br&gt;&#xA;इति श्रीकवितार्किकसिंहस्य सर्वतन्त्रस्वतन्त्रस्य श्रीमद्वेङ्कटनाथस्य वेदान्ताचार्यस्य कृतिषु न्यायपरिशुद्धौ प्रमेयाध्याये प्रथममाह्निकम् ॥&lt;/p&gt;</description>
    </item>
    <item>
      <title>२</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/05_prameyAdhyAyaH/2/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-parishuddhiH/05_prameyAdhyAyaH/2/</guid>
      <description>&lt;p&gt;॥ प्रमेयाध्यायः ॥&lt;/p&gt;&#xA;&lt;p&gt;॥ द्वितीयमाह्निकम् ॥&lt;/p&gt;&#xA;&lt;p&gt;९ अत्र यद्यपि प्रमाविषयः प्रमेयमिति व्युत्पत्त्या आरोपिताकारव्यवच्छेदार्थया अनारोपितरूपं सर्वं प्रमेयम्, तथापि निःश्रेयसान्तरङ्गतया तदर्थिभिः प्रकर्षेण मेयं प्रमेयमिह विवक्षिम् ।&lt;br&gt;&#xA;यद्विषयेण भ्रमेण संसरामः, यद्विषयेण च तत्त्वज्ञानेनापवर्ज्येमहि, तदिह नः प्रकर्षेण मेयं प्रमेयम् ।&lt;br&gt;&#xA;तच्च द्वादशविधमुक्तमाक्षपादे&amp;mdash; &amp;ldquo;आत्मशरीरेन्द्रियार्थबुद्धिमनः प्रवृत्तिदोषप्रेत्यभावफलदुःखापवर्गाः प्रमेयम्&amp;rdquo; इति ।&lt;br&gt;&#xA;तत्र चेतन आत्मा ।&lt;br&gt;&#xA;स द्विधार्&amp;mdash;इश्वरोनीश्वर इति ।&lt;br&gt;&#xA;जगत्कर्तार् इश्वरः ।&lt;br&gt;&#xA;जगद्व्यापाररहितश्चेतनोनीश्वरः ।&lt;br&gt;&#xA;यच्चैतन्यसमानाधिकरणं यदपृथक्सिद्धं यद्द्रव्यम्, तत् तस्य शरीरम् ।&lt;br&gt;&#xA;तद् द्विविधम्&amp;mdash;कर्मजम्, अकर्मजं चेति ।&lt;br&gt;&#xA;आद्यमस्मदादीनाम् ।&lt;br&gt;&#xA;द्वितीयमीश्वरादीनाम् ।&lt;br&gt;&#xA;सात्त्विकाहङ्कारोपादानकं द्रव्यमिन्द्रियम् ।&lt;br&gt;&#xA;तदेकादशविधम्&amp;mdash;पञ्च ज्ञानेन्द्रियाणि, पञ्चकर्मेनिद्रयाणि मनश्चेति ।&lt;br&gt;&#xA;इन्द्रियगोचरा इहार्थाः ।&lt;br&gt;&#xA;ते च शब्दादयो गुणाः तद्विशिष्टानि च ।&lt;br&gt;&#xA;अर्थप्रकाशो बुद्धिः ।&lt;br&gt;&#xA;स्मृत्यादिकरणमिन्द्रियं मनः ।&lt;br&gt;&#xA;मनोवाक्कायानां पुण्यापुण्यरूपो व्यापार इह प्रवृत्तिः ।&lt;br&gt;&#xA;तथाविधप्रवृत्तिहेतवो दोषाः ।&lt;br&gt;&#xA;ते च सङ्ग्रहाद्रागद्वेषमोहाः ।&lt;br&gt;&#xA;पूर्वदेहं विहायोत्तरदेहप्राप्तिः प्रेत्यभावः ।&lt;br&gt;&#xA;प्रवृत्तिसाध्यं फलम्; तदेव पुरुषेण प्रवृत्तिफलतयोद्दिष्टं प्रयोजनम् ।&lt;br&gt;&#xA;प्रतिकूलवेदनीयं दुःखम् ।&lt;br&gt;&#xA;तत्र सुखतत्साधनादिकमपि विषसम्पृक्तमधुवत् प्रभूतानर्थानुषङ्गित्वाद् दुःखमेव मुमुक्षुणा भाव्यमिति तस्यापि प्रतिकूलवेदनीयत्वम् ।&lt;/p&gt;</description>
    </item>
  </channel>
</rss>
