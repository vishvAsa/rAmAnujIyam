+++
title = "013 अद्भ्योऽग्निस्तेजसस्ता इति"

+++
<details><summary>मूलम्</summary>

अद्भ्योऽग्निस्तेजसस्ता इति न हि वचसोर्बाधितुं युक्तमेकं निर्वाहः कल्पभेदाद्यदि न दृढमितात्तत्त्वसृष्ट्यैकरूप्यात् ।  
व्यष्टौ ताभ्यः कदाचित्तदुपजनिरतो व्यत्ययस्तत्समष्टौ आदावप्सृष्टिवादश्श्रुतिमितमितरन्न प्रतिक्षेप्तुमीष्टे ॥ १३ ॥
</details>

<details><summary>वरदार्य-सर्वाङ्कषा - १३</summary>

उक्तसृष्टिप्रक्रियायां प्रमाणविरोधमाशङ्कय परिहरति-अद्भ्य इति । 'अद्भ्योऽग्निः' इति तैत्तिरीयारण्यकवाक्यम् । **तेजसः** =अग्नेः **ताः** = आपः; 'अग्नेरापः' इति तैत्तिरीयोपनिषद्वाक्यम् । इति वचसोः मध्ये, **एकम्** =अन्यतरत् वाक्यम्, बाधितुं न हि युक्तम् । उभयोरपि वाक्ययोः श्रुतित्वात् कथमन्यतरस्याप्रामाण्यं वक्तुं शक्यम् । तर्हि अस्तु कल्पभेदात् विरोधपरिहारः । एकस्मिन् कल्पे अग्नेरापः, अपरस्मिन् अद्भ्योऽग्निरिति इत्यपि न संभवतीत्याह - निर्वाह इत्यादिना । दृढमितात् तत्त्वसृष्ट्यैकरूप्यात् कारणात्, कल्पभेदात् निर्वाहो यदि, न । 'धाता यथापूर्वमकल्पयत्' इति यथापूर्वमेव सृष्टेरभिधानात् कल्पभेदेन, सृष्टिक्रमभेदो नास्त्येव । किञ्च पञ्चसु भूतेषूत्तरोत्तरं गुणवृद्धिरूपविज्ञानादपि ‘अग्नेरापः' इत्येव सुवचम् । शब्दस्पर्शरूपरसगन्धानामेकैकगुणवृद्ध्या आकाशादिपञ्चभूतानामुत्पत्तेरुक्तत्वात् । तर्हि का गतिरित्यत्राहव्यष्टावित्यादि । **व्यष्टौ** = व्यष्टिसृष्टौ कदाचित् **ताभ्यः** = अद्भ्यः **तदुपजनिः** = अग्नेरुत्पत्तिः, न तु समष्टौ । **अतः** = एतस्मादेव कारणात् **तत्समष्टौ** = तयोः समष्टिसृष्टौ **व्यत्ययः** = विपरीतमेव, अग्नेरेव आप इति न विरोधः । सृष्टिर्हि द्विविधा, समष्टिसृष्टिः, व्यष्टिसृष्टिरिति । पञ्चीकरणानन्तरसृष्टिः व्यष्टिसृष्टिरित्युच्यते । पञ्चीकरणं च समनन्तरमेव निरूप्यते । पञ्चीकरणात्पूर्वं सृष्टिः समष्टिरित्युच्यते । तत्त्वानां सृष्टिः समष्टिसृष्टिः, व्यक्तीनां सृष्टिः व्यष्टिसृष्टिरित्यपि वदन्ति । समष्टिसृष्टौ तु 'अग्नेरापः ' इत्येव क्रमः । व्यष्टिसृष्टौ तु, कदाचित् मेघेषु विद्युदादितेजसो दर्शनात् 'अद्भ्योऽग्निः' इत्युच्यते । 'अबिन्धनं विद्युदादि' इति हि पठन्ति । अतो न विरोधः । विपरीतमेव किं न स्यादिति चेत् 'अग्नेरापः ' इति खलु सृष्टिप्रकरणम् । ‘अद्भ्योऽग्निः' इति न सृष्टिप्रकरणम्, स्थूलजगद्विषयकं तत् । एकैकगुणवृद्धि- 

I 

I 



[[32]]

[ सृष्टिक्रमे जैनमतविमर्शः । 

14. 

पृथ्व्याः स्पर्शादिभेदो द्रवमृदुकठिनीभावभेदश्च दृष्टः 

तद्वत् पृथ्वीजलाग्निश्वसनपरिणतिर्लाघवायेति जैनाः । 

तत्र द्रव्यैक्यमिष्टं क्रमजनिविलयौ त्वागमादप्रकम्प्यौ 

तर्कैकालम्बिगोष्ठ्यां भजतु बहुमतिं तादृशी लाघवोक्तिः ॥14॥ 

दर्शनाच्च ‘अग्नेरापः' इत्येव युक्तम् । अद्भ्योऽग्निश्चेत्, अप्सु शब्दस्पर्शरूपरसानां दर्शनात् अग्नावपि रसोपलब्धिः स्यात् । अतः 'अग्नेरापः' इत्येव क्रमः । नन्वेवमपि 'आपो वा इदमग्रे सलिलमासन्' 'अप एव ससर्जादौ' इत्यादि श्रुतिस्मृतिषु अपामेव प्राथम्यं श्रूयते न त्वाकाशादीनाम् । अतः कथं पूर्वोक्तनिर्णय इत्यत्राह - आदावित्यादि । **आदौ** = प्रथमम् **अप्सृष्टिवादः** = अपां सृष्टिवचनम्, **श्रुतिमितम्** = सृष्टिप्रकरणगतश्रुत्या प्रमितम् **इतरत्** = आकाशादिप्राथम्यम्, **प्रतिक्षेप्तुम्** = निरसितुम् न **ईष्टे** = न समर्थो भवति । मनुस्मृतिस्तु श्रुत्यनुगुणं नेया । ' ससर्जादौ' इत्यत्रादिपदार्थस्य सापेक्षत्वात् यथाकथञ्चिन्नेतुं शक्यत्वान्न विरोधः । ' आपो वा इदमग्रे सलिलमासन्' (ते. आ. 9) इति श्रुतिरपि न सृष्टिप्रकरणगता । अतश्चाग्रपदस्य सापेक्षत्वात् अण्डसृष्टिदृष्ट्यार्थो वर्णनीयः । अत्र 'आप' इति तत्त्ववाचि, 'सलिलम्' इति भूतवाचि ॥ 

ननु यदि 'अग्नेरापः' इत्येव क्रमः, तर्हि कार्ये जले उपादानस्यौष्ण्यस्यानुवृत्तिः कुतो न दृश्यते ? 'कारणगुणाः कार्ये संक्रामन्ती 'ति खलु न्यायः । न च त्रिगुणत्वमात्रं सर्वत्रानुवृत्तमेवेति वाच्यम्; त्रिगुणानामतीन्द्रियत्वेन तस्य व्यवहारव्यवस्थापकत्वासंभवात् । व्यवहारानादरे तु न किञ्चिदपि सुनिरूपं भवेत् । त्रिगुणत्वं हि प्रमेयत्ववदव्यावर्तकम् । तथा च सर्वसांकर्यप्रसङ्ग इति चेत्; विचारयामो विस्तरेणेदमसत्कार्यवादपरीक्षायामुत्तरत्र ( श्लो. 22) ॥ १३ ॥
</details>

<details><summary>वरदार्य-सर्वाङ्कषा-पाठान्तरम् - १३</summary>

उक्तसृष्टिपक्रियायां प्रमाणविरोधमाशङ्क्य परिहरति - अद्भ्य इति । 'अद्भ्योऽग्निः' इति तैत्तिरीया- रण्यकवाक्यम्‌ । तेजसः = अग्नेः ताः = आपः; 'अग्नेरापः' इति तैत्तिरीयोपनिषद्वाक्यम्‌ । इति वचसोः मध्ये, एकम्‌ = अन्यतरत्‌ वाक्यम्‌, बाधितुं न हि युक्तम्‌ । उभयोरपि वाक्ययोः श्रुतित्वात्‌ कथमन्यतरस्याप्रामाण्यं वक्तुं शक्यम्‌ । तर्हि अस्तु कल्पभेदात्‌ विरोधपरिहारः । एकस्मिन्‌ कल्पे अग्नेरापः, अपरस्मिन्‌ अद्भ्योऽग्निरिति इत्यपि न संभवतीत्याह - निर्वाह इत्यादिना । दृढमितात्‌ तत्त्वसृष्ट्यैकरूप्यात्‌ कारणात्‌, कल्पभेदात्‌ निर्वाहो यदि, न । 'धाता यथापूर्वमकल्पयत्‌' इति यथापूर्वमेव सुष्टेरभिधानात्‌ कल्पभेदेन, सृष्टिक्रमभेदो नास्त्येव । किञ्च पञ्चसु भूतेषूत्तरोत्तरं गुणवृद्धिरूपविज्ञानादपि 'अग्नेरापः' इत्येव सुवचम्‌ । शब्दस्पर्शरूपरसगन्धानामेकैकगुणवृद्ध्या आकाशादिपञ्चभूतानामृत्पत्तेरुक्तत्वात्‌ । तर्हि का गतिरित्यत्राह - व्यष्टावित्यादि । व्यष्टौ = व्यष्टिसुष्टौ कदाचित्‌ ताभ्यः = अद्भ्यः तदुपजनिः = अग्नेरुत्पत्तिः, न तु समष्टौ । अतः = एतस्मादेव कारणात्‌ तत्समष्टौ = तयोः समष्टिसृष्टौ व्यत्ययः = विपरीतमेव, अग्नेरेव आप इति न विरोधः । सृष्टिर्हि द्विविधा, समष्टिसृष्टिः, व्यष्टिसुष्टिरिति । पञ्चीकरणानन्तरसृष्टिः व्यष्टिसृष्टिरित्युच्यते । पञ्चीकरणं च समनन्तरमेव निरूप्यते । परञ्चीकरणात्पूर्वं सृष्टिः समष्टिरित्युच्यते । तत्त्वानां सृष्टिः समष्टिसृष्टिः, व्यक्तीनां सृष्टिः व्यष्टिसुष्टिरित्यपि वदन्ति । समष्टिसृष्टौ तु 'अगनेरापः' इत्येव क्रमः । व्यष्टिसृष्टौ तु, कदाचित्‌ मेघेषु विद्युदादितेजसो दर्शनात्‌ 'अद्भ्योऽग्निः' इत्युच्यते । 'अबिन्धनं विद्युदादि' इति हि पठन्ति । अतो न विरोधः । विपरीतमेव किं न स्यादिति चेत्‌ 'अग्नेरापः' इति खलु सृष्टिप्रकरणम्‌ । 'अद्भ्योग्निः' इति न सृष्टप्रकरणम्‌, स्थूलजगद्विषयकं तत्‌ । एकैकगुणवृद्धिदर्शनाच्च 'अग्नेरापः' इत्येव युक्तम्‌ । अद्भ्योऽग्निश्चेत्‌, अप्सु शब्दस्पर्शरूपरसानां दर्शनात्‌ अग्नावपि रसोपलब्धिः स्यात्‌ । अतः 'अग्नेरापः' इत्येव क्रमः । नन्वेवमपि 'आपो वा इदमग्रे सलिलमासन्‌' 'अप एव ससर्जादौ' इत्यादि श्रुतिस्मृतिषु अपामेव प्राथम्यं श्रूयते न त्वाकाशादीनाम्‌ । अतः कथं पूर्वोक्तनिर्णय इत्यत्राह - आदावित्यादि । आदौ = प्रथमम्‌ अप्सृष्टिवादः = अपां सृष्टिवचनम्‌, श्रुतिमितम्‌ = सृष्टिप्रकरणगतश्रुत्या प्रमितम्‌ इतरत्‌ = आकाशादिप्राथम्यम्‌, प्रतिक्षेप्तुम्‌ = निरसितुम्‌ न ईष्टे = न समर्थो भवति । मनुस्मृतिस्तु श्रुत्यनुगुणं नेया । 'ससर्जादौ' इत्यत्रादिपदार्थस्य सापेक्षत्वात्‌ यथाकथञ्चिन्नेतुं शक्यत्वान्न विरोधः । 'आपो॒ वा इ॒दमा॑सन्थ्सलि॒लमे॒व' (तै.आ. ३.१.२३.१) इति श्रुतिरपि न सृष्टिप्रकरणगता । अतश्चाग्रपदस्य सापेक्षत्वात्‌ अण्डसृष्टिदृष्ट्यार्थो वर्णनीयः । अत्र 'आपः' इति तत्त्ववाचि, 'सलिलम्‌' इति भूतवाचि ॥   
ननु यदि 'अग्नेरापः' इत्येव क्रमः, तर्हि कार्ये जले उपादानस्यौष्ण्यस्यानुवृत्तिः कुतो न दृश्यते? 'कारणगुणाः कार्ये संक्रामन्ती'ति खलु न्यायः । न च त्रिुगुणत्वमात्रं सर्वत्रानुवृत्तमेवेति वाच्यम्‌; त्रिगुणाना- मतीन्द्रियत्वेन तस्य व्यवहारव्यवस्थापकत्वासंभवात्‌ । व्यवहारानादरे तु न किञ्चिदपि सुनिरूपं भवेत्‌ । त्रिगुणत्वं हि प्रमेयत्ववदव्यावर्तकम्‌ । तथा च सर्वसांकर्यप्रसङ्ग इति चेत्‌; विचारयामो विस्तरेणेदमसत्कार्यवादपरीक्षायामुरत्र (श्लो.२२) ॥ १३ ॥
</details>

<details><summary>वरदार्य-सुबोधिनी (कन्नड)</summary>

सृष्टिक्रमदल्लि तोरुव कॆलवु आक्षेपक्कॆ समाधानवन्नु हेळुत्तारॆ अति अग्निः-जलदिन्द तेजस्सु हुट्टुत्तदॆ. तेजसः ताळि तेजस्सि- निन्द जल हुट्टुत्तदॆ. इति वचसोः एकं बाधितुं न हि युक्त ऎन्दु हेळुव “अय्योsग्नि(तै.आ.१) अग्निरापः' (तै.उ.२)ऎम्ब परस्पर विरुद्धवाद ऎरडु वाक्यगळल्लि यावुदॊन्दन्नू अप्रमाणवॆन्दु सारलु ऎरडू श्रुतियाद कारण उचितवे अल्ल. दृढमितात् तत्त्वसृष्टि ति करूप्यात् कल्पभेदात् निर्वाहः यदि न तत्त्वगळ सृष्टि क्रम यावागलू ऒन्दे रीतियल्लि इरुत्तदॆयॆन्दु 'धाता यथापूर्वमकल्प यत्' ( म. ना. १४ ) (स्रष्टारनु हिन्दिनन्तॆये सृष्टिसिदनु) ऎम्ब प्रमाणदिन्द दृढवागि तिळिदु बरुवुदरिन्द बेरॆबेरॆ कल्पगळल्लि ई सृष्टि क्रम बेरॆ बेरॆयागुव कारण ई ऎरडु वाक्यगळिगू विरोधविल्लवॆं बुदू युक्तवल्ल. 

हागादरॆ एनु गति? ऎन्दरॆ, व्य ताभ्यः कदाचित् तदुपजनिः, अतः तत्समष् व्यत्ययः व्यष्टिसृष्टियल्लि जलदिन्द कॆलवु समय 

2 

18 

तत्त्वमुक्ताकलाप 

[श्लोक 14 

8 

- 14- [सृष्टियल्लि क्रम यावुदू इल्लवॆम्बुदु सरियल्ल] पृथाः स्पर्शादिभेदः द्रवदु कठिनीभावभेदश्च दृष्टः तद्वजलाग्निशसनपरिणतिर्लाघवायेति जैनाः । तत्र द्रव्यक्यमिष क्रमजनिनिलय त्यागवाद कम्प्यू तर्क कालम्पिगोष्मां • भजतु बहुमतिं तादृशी लाघवोक्तिः॥ मिञ्चु मुन्ताड अग्नि उत्पन्नवागुत्तदॆ. आदरॆ तत्त्वगळ समष्टि सृष्टि यल्लि अदु व्यष्टिगिन्त पल्लटवागुवुदु. 

3 

आदौ असृष्टिवादः श्रुतिमितं इतरत् प्रतिक्षेपुं न ईष्टे --मॊदलु जलद सृष्टियन्नु हेळुव 'अप एव ससर्जाद्' इत्यादि मनुस्मृति वाक्यवु श्रुतिप्रसिद्धवाद मत्तॊन्दु क्रमवन्नु निराकरिसलु समर्थवागलारदु. हिन्दॆ हेळिद रीतियल्लि इदन्नु व्यष्टिकालद्दॆन्दु तिळियबेकॆन्दु अभिप्राय । १३ । 

</details>

<details><summary>सर्वार्थसिद्धिः</summary>

एवं तन्मात्रभूतसृष्टिप्रकार उक्तः । तत्र तोयतेजसोः सृष्टौ प्रमाणविप्रतिपत्तिं शमयति - अद्भ्योऽग्निरिति ॥ अबाधेन गतिमत्त्वे श्रुतिविरोधप्रतीतावपि स्मृतिस्तद्वदबाध्येति भावः । गत्यन्तरं निवारयति - निर्वाह इति । स्वेष्टां गतिमाह - "व्यष्टौ" इति । निमित्तभूताभ्य इति भाव्यम्, अतश्शब्दो हेतुमवधिं वा ब्रूते । ननु "आपो वा इदमग्रे" "अप एव ससर्जादावित्यादिश्रुतिस्मृतिदर्शनादग्न्यादेस्सर्वस्याद्भ्यस्सृष्टिस्स्यादित्यत्राह - आदाविति । महदादीनामिवाग्नेरप्यद्भ्यः पूर्वभावित्वं बहुश्रुतिस्मृतिसिद्धमतस्तदविरुद्धं दुर्निवारमित्यर्थः । श्रुतिषु च न्यूननिर्देशेष्वनुक्तमधिकमन्यतो ग्राह्यं श्रुतहानायोगात्, अव्यवस्थितन्यूनाधिकसृष्टिकल्पने गौरवाच्च ॥ १३ ॥ इति अप्तेजसोर्व्यष्टिसृष्टिविशेषः ॥
</details>

<details><summary>नरसिंह-देवः आनन्ददायिनी - १३</summary>

त्रिगुणपरीक्षायां तन्मात्रभूतयोरुत्पत्तिः श्रुतिस्मृतिविप्रतिपत्तिनिरासश्च ।  
सृष्टौ श्रुतिस्मृति(विप्रतिपत्तिः)विरोधः पूर्वश्लोके पीर(हृता)हृतः अत्र स एव परिह्रियत इति पौनरुक्त्यं वारयन् पूर्वसङ्गतत्वान्न पृथक् संगतिरित्याह - एवं तन्मात्रेति । तोयतेजसोरिति । 'अग्नेराप' इति  
श्रुत्या तेजसस्सकाशादपामुत्पत्तिरुच्यते ।  
अवावृतमिदं सर्वमद्भ्योऽग्निरुदपद्यत ।  
इति स्मृत्या अद्भ्यस्तेजसस्सृष्टिः प्रतिपाद्यत इति श्रुतिस्मृत्योर्विप्रतिपत्तिः ।  
न च श्रुत्या स्मृतिबाधः अबाधेनापि सम्भवे बाधस्यान्याय्यत्वादित्याह -  
अबाधेन गतिमत्त्व इति । तद्वदिति - श्रुतिवदित्यर्थः । तदुक्तं -  
परस्परविरुद्धत्वं श्रुतीनां न भवेद्यदि ।  
स्मृतेः श्रुतिविरुद्धायास्ततो मूलान्तरं भवेत् ॥  
इति । यथा श्रुत्योर्विरोधे निर्वाहस्तथा विरुद्धाया अपि स्मृतेरिति भावः । निमित्तभूताभ्य इति । 'अद्भ्योऽग्निरिति' वचनं व्यष्टिसृष्टौ तेजः प्रतिनिमित्तकारणत्वमाह यथा तप्ततैलेऽग्निमुत्पादयन्त्यापः । 'अग्नेराप' इति तु समष्टिसृष्टौ उपादानत्वमाहेति न विरोध इत्यर्थः । पञ्चीकृतेभ्यः (भूतत्वापन्नेभ्यः) उत्पत्तिर्व्यष्टिसृष्टिः ततः प्राक्तनसृष्टिस्समष्टिसृष्टिः । न्यायत? इत्यनेनैव हेतुत्वस्य सिद्धत्वादत इति शब्दवैयर्थ्यमिति पक्षान्तरमाह - अवधिमिति । अतस्तेजसस्सकाशादित्यर्थः । श्रुतिस्मृतिभ्यामपामेवादावुत्पत्तिश्रवणादुक्तनिर्वाहो नोपपद्यत इत्याशङ्क्य समाधत्ते - नन्वित्यादिना 'आपो वा इदमग्रे सलिलमासीत्' । 'अप एव ससर्जादाविति श्रुतिस्मृती । इदमबादिकं कार्यं सलिलं प्रकृतिरासीत्प्रळयकाल इत्यर्थः । आचार्यैस्सलिलशब्दस्य प्रकृतिपरत्वस्य परमतभङ्गे प्रदर्शितत्वात् । न ह्यपां सर्वपूर्वभावः प्रतिपादयितुं शक्यः महदादीनां तत्पूवर्भाविनां दुरपह्नवत्वात् । नापि तेजःपूर्वभावः । नियामकाभावात् । तथा च ''अग्नेरापः । तत्तेजोऽसृजत । आपस्तेजसि लीयन्ते । प्रधानं तत्वमुद्भूतमिति'' बहुश्रुतिस्मृत्यन्तरानुगुण्येन पृथिवीसृष्टेःव्यष्टितः पूर्वभावः प्रतिपाद्यत इति न विरोध इति भावः । नन्वेतच्छ्रुतिस्मृत्यनुसारेणैव श्रुत्यन्तराणां वा नयनं कुतो न स्यादित्यत आह - श्रुतिषु चेति । न्यूननिर्देशानुसारेणाधिकश्रुतेर्नयने विरोधादधिकश्रुत्यनुसारेण नयने शाखान्तराधिकरणन्यायेन विरोधाभावादिति भावः । नन्वन्यतरानुसारेण किमर्थमन्यतरा श्रुतिर्नेया? विकल्पितयोः व्रीहियवयोः प्रयोगभेदेनेव कल्पभेदेनोभयोरुपपत्तेरित्यत आह - अव्यवस्थितेति 'धाता यथापूर्वमिति' व्यवस्थायाः सर्वकल्पेषु श्रुतत्वादिति भावः ॥ १३ ॥
</details>

<details><summary>उत्तमूरु-वीरराघवः अलभ्यलाभः - १३</summary>

एकैकतन्मात्रव्यवहितैकैकभूतोत्पत्तिपरप्रमाणानुरोधेन, आकाशाद्वायुः वायोरग्निः अग्नेरापः अद्भ्यः पृथिवीति श्रुतेः तत्तत्तन्मात्रद्वारेण व्यवहितमेव भूतस्योपादानत्वमिति सिद्धम् । तत्र पूर्वापरक्रमानुसारात् अपामग्निरुपादानमित्यैकरूप्येणार्थे स्थितेऽपि, कश्चित् शंकते – यथोपबृंहणविरोधात् तन्मात्राणीति सुबालश्रुतिरन्यथा नीता, तथा तद्विरोधादेव अग्नेराप इत्यप्यन्यथा नेया । अस्ति हि स्मृति, ''अद्भ्योऽग्निर्ब्रह्मणः क्षत्रमश्मनो लोहमुत्थितम् । ......स्वासु योनिषु शाम्यति'' इति, ''अनावृतमिदं सर्वमद्भ्योऽग्निरुदपद्यत’' इति च । न चोपबृंहणस्यान्यार्थकत्वम् । अपामेव सर्वस्मादपि प्राक् सद्भावश्रुत्यविरोधायाग्निजन्यत्वरूपार्थस्य त्याज्यत्वादिति । तत्राह अद्भ्यइति । न बाधितुं युक्तमेकम् - एकस्यापि वाधनमयुक्तम् । अग्नेराप इत्यस्यार्थान्तरवर्णने प्रायपाठायगतस्योपादानोपादेयभावस्य बाधः स्यादिति भावः । तर्हि कल्पमेदेनोभयस्वीकारः स्यादित्यत्राह निर्वाह इति । शंकां निषेधति नेति । दृढमितादिति । अनेकश्रुतिस्मृतिसिद्धमग्ने रुपादानत्वम् । अद्भ्योऽग्निरिति वाक्ये उपादानोपादेयभावरूपार्थविवक्षणे, ब्रह्मणः क्षत्रमिति अनुपादानसाहचर्यानुगुणस्वीकार्यार्थबाध इति दोषश्च । अतस्तत्र प्रतीतम् अपामुपादानत्वमदृढमिति भावः । तर्हि तदर्थः क इत्यत्राह व्यष्टाविति । निमित्तकारणत्वं तत्र विवक्षितम्, यथा वह्नेः धूमं प्रति । दृष्टं हि व्यष्टिसृष्टौ अबिन्धनं विद्युदादि । अद्भ्य एव हि सर्वत्र देशे संप्रति दीपाद्यर्थदहनोत्पादनम् । तप्ते च तैले तोयबिन्दुपाते अग्न्युत्पत्तिर्दृष्टा । तदुपजनिः - अग्न्युरपत्तिः । कदाचिदित्यनेन व्यष्टावपि अग्नित आपो दृष्टाः, घर्मवशात् स्वेदोत्पत्तेरिति ज्ञाप्यते । अतश्शब्दो हेतुमिति । व्यष्टिविषये तद्वाक्यस्य निरूढत्वात् समष्टौ तद्वैपरीत्यं नानुपपन्नमिति तात्पर्यम् । व्यष्टौ तथात्वस्य समष्टावन्यथात्वं प्रति साधकत्वाभावात् अर्थान्तरमाह अवधिं वेति । व्यत्ययशब्दार्थो वैपरीत्यम् । तत् किमपेक्षयेत्याकांक्षायां व्यष्टिरीत्यपेक्षयेत्यवधिसमर्पणम् अतश्शब्देनेति । पूर्वपक्षिहृद्गतं श्रुत्यन्तरमपि निर्वहति आदाविति । तत्रतत्र प्रसक्तसंततिप्राथम्यमात्रेण आदित्वेन कस्यचिन्निर्देश आनुभविकः । तावता ततः प्राक् कस्याप्यभावो न सिध्यतीति भावः । तदविरुद्धं दुर्निवारमिति । अग्नेरपः प्रति उपादानत्वं वचनान्तरार्थविरुद्धं न भवतीति तत् निवारयितुमशक्यमित्यर्थ इति । अन्यतो ग्राह्यमिति । यथा छान्दोग्ये तेजआद्युक्तावपि आकाशादेस्तैत्तिरीयात्, तत्र महदादेश्च सौबालात्, तथा त्रिवृत्करणस्थले पञ्चीकरणस्येत्येवम् ॥ १३ ॥
</details>

<details><summary>वाधूल-श्रीनिवासः गूढार्थ-विवृतिः - १३</summary>

वृथा चैवमिति । एवं = परमाणूनां तथात्वे । अन्यतोऽपीति । परमतेनापीत्यर्थः । उक्तदोषानतिक्रमात् - विभुद्रव्यस्य तत्तन्मूर्तितुल्यपरिमाणतया जननं कृत्स्नरय उतैकदेशस्येति विकल्पे पूर्वोक्तदोषस्य मूर्तान्तरासम्बन्धस्य सावयवत्वप्रसङ्गदोषस्य वाऽनतिक्रमणीयत्वात् । एव त्रसरेणुप्रतिबन्दिश्चेति । त्वन्मते निरवयवस्य त्रसरेणोर्मूर्तान्तरसम्बन्धाभावप्रसङ्ग इत्यर्थः । विभज्य मानेष्वभावपरिशेषायोगो अणुपरिमाणतारतम्यविश्रान्त्यनुमानस्यानुग्राहकतयोक्तः । कतिचित् प्रकृतेरत इति । अतः = शास्त्रसिद्धपरमाणूनां नित्यस्पर्शादियोगित्वाभावादित्यर्थः ॥ १३ ॥
</details>

<details><summary>सौम्य-वरद-रामानुज-गूढार्थ-प्रकाशः - १३</summary>

‘अद्भयोऽग्निः' इति । तद्वदिति । श्रुतिवत् इत्यर्थः । निमित्तभूताभ्यः इति । अनेन व्यष्टौ सृज्यस्य जलस्य अग्निकारणत्वं नास्तीति द्योत्यत इति प्रतिभाति । अतश्शब्दस्य हेतुपरत्वे अद्भ्योऽग्न्युत्पत्तिवचनस्य व्यष्टिविपयत्वात् व्यत्ययः सम्भवतीत्यर्थः । अवधिपरत्वे 'तत् समष्टौ' इत्यत्र तच्छब्दस्य व्यत्ययस्य एवं व्यवस्थितत्वात् अद्भ्योऽग्न्युत्पत्तिवचनस्य व्यष्टिविषययत्वादित्यर्थः तदतो व्यत्यय इत्यन्वयः ॥ १३ ॥
</details>

<details><summary>अभिनव-रङ्गनाथः भाव-प्रकाशः - १३</summary>

\*अबाधेन गतिमत्त्वे इति । तदुक्तं तन्त्रवार्तिके विरोधाधिकरणे कुमारिलेन -  
वेदो हीदृश एवायं पुरुषैर्यः प्रकाश्यते ।  
स पठद्भिः प्रकाश्येत स्मरद्भिर्वेति तुल्यभाक् ॥  
इत्यारभ्य -  
बाधिता च स्मृतिर्भूत्वा काचिन्न्यायविदा यदा ।  
श्रूयते न चिरादेव शाखान्तरगता श्रुतिः ॥  
तदा का ते मुखच्छाया स्यान्नैयायिकमानिनः ।  
बाधाबाधानवस्थानं ध्रुवमेव प्रसज्यते ।  
ततश्च श्रुतिमूलत्वाद्बाध्योदाहरणं न तत् ।  
विकल्प एव हि न्याय्यस्तुल्यकक्षप्रमाणतः ॥  
इति । व्याकरणाधिकरणेऽपि -  
स्मृतीनामप्रमाणत्वे विगानं नैव कारणम् ।  
इत्युपक्रम्य -  
विगानाद्धि विकल्पस्स्यात् नैकस्याप्यप्रमाणता ।  
इति च । विरोधाधिकरणनिष्कर्षणं तु -  
यावदेकं श्रुतौ कर्म स्मृतौ वाऽन्यत्प्रतयिते ।  
तावत्तयोर्विरुद्धत्वे श्रौतानुष्ठानमिष्यते ॥  
ततश्च तुल्यकक्षाऽपि यदि नाम स्मृतिर्भवेत् ।  
तथाऽपि नैव दोषोऽस्ति श्रुत्यर्थमनुतिष्ठताम् ॥  
इति । तदुक्तं न्यायपरिशुद्धौ - 'श्रुतिस्मृत्योर्विरोधे तु स्मृत्या मूलान्तरानुमानादनुष्ठानविकल्पं केचिदाहुः' इति । एतदुत्तरं 'सर्वेषां गुणत्रयवतामाप्ततमत्वे हि कादाचित्कभ्रमसंभवाच्छ्रुत्या स्मृतिबाघ इत्यपरे' इति सूक्तिः शाबरभाष्यपरिष्कृतिः । अत्राबाधेन गतिमत्त्वसम्भवे इत्यनेन 'तत्वविषये तु विरोधे बाध एव आन्यपर्यं वा वस्तुनि विकल्पासंभवात्' इति न्यायपरिशुद्ध्युक्तपक्षद्वये आन्यपर्यपक्ष एव स्वाभिमत इति सूचितम् ॥ १३ ॥
</details>









