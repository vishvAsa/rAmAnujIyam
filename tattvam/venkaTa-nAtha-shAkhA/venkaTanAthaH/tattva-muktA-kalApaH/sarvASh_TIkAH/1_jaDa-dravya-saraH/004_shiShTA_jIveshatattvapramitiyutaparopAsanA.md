+++
title = "004 शिष्टा जीवेशतत्त्वप्रमितियुतपरोपासना"

+++
<details><summary>मूलम्</summary>

शिष्टा जीवेशतत्त्वप्रमितियुतपरोपासना मुक्तिहेतुः शक्यस्तत्तत्प्रकारावगतिविरहिभिर्नैव याथात्म्यबोधः ।  
ते ते चार्था विदध्युः कुमतिविरचितास्तत्त्वबोधोपरोधं तस्मान्निर्धूतसर्वप्रतिमतविमतिं साधये सर्वमर्थम् ॥ ४ ॥
</details>

<details><summary>वरदार्य-सर्वाङ्कषा - ४</summary>

ननु परमात्मोपासनमेव मुक्तिहेतुः सिद्धान्तसंमतः । एवं सति तत्त्वमुक्ताकलापग्रन्थधारणाभिधानं कस्मै पुरुषार्थायाभिधीयत इत्यत्राह - शिष्टेत्यादि । **जीवेशतत्त्वप्रमितियुतपरोपासना** = जीवेश्वररूपयोः तत्त्वयोः **प्रमितिः** = याथात्म्यज्ञानम्, तया **युता** = सहिता जीवेश्वरयाथात्म्यज्ञानपूर्विकेति यावत् । तादृशी **परोपासना** =परमात्मोपासनमेव मुक्तिहेतुः **शिष्टा** = विहिता । 'पृथगात्मानं प्रेरितारं च मत्वा जुष्टस्ततस्तेनामृतत्वमेति' (श्वे. 1-6 ) इत्यादिश्रुतिविहिता ॥ 

ननु देहादिभ्यः पृथग्भूतमात्मानं प्रेरितारं परमात्मस्वरूपं मत्वेति 'अहं ब्रह्मास्मि' इति जीवब्रह्माभेदज्ञानं मुक्तिहेतुरुच्यते, न तत्त्वत्रयज्ञानमिति चेत्; तदा 'देहादिभ्यः' इत्यध्याहारक्लेशः, चकारवैयर्थ्यम्, प्रेरितृपदजुष्टादिपदानामस्वारस्यमित्याद्यनन्तदोषप्रसङ्गः । अतः आत्मानं प्रेरितारं च पृथङ्गत्वा, तेन जुष्टः, तत एवामृतत्वमेतीत्यर्थ एव स्वरसः । अपि च 'अहं ब्रह्मास्मि' इति ज्ञानमपि चिदचिदीश्वरतत्त्वज्ञानादेव भवेत्, न तु 'अहं ब्रह्मास्मि' इति वाक्यावृत्त्येत्यादिकमये (जीव. 29) विस्तरेण भविष्यति । जीवेति प्रकृतेरप्युपलक्षकम् । तथा च जीवात्मनः संसारहेतुभूतयोः देहात्मभ्रमस्वतन्त्रात्मभ्रमयोर्मध्ये चिदचिच्छब्दवाच्यप्रकृति- 'पुरुषतत्त्वज्ञानात् देहात्मभ्रमः, जीवेश्वरतत्त्वज्ञानात् स्वतन्त्रात्मभ्रमश्च निवर्तत इति तत्त्वत्रयज्ञानमावश्यकमिति भावः । अचिद्भेदः यदि चिति जीवे ज्ञेयः, तदा अचिद्विशेषाणां स्वरूपस्वभावादिकमपि ज्ञेयमेव । अतश्च तत्त्वत्रयतत्त्वज्ञानं तत्तत्तत्त्वानां सामान्यरूपाणां विशेषरूपाणां च यथावस्थितस्वरूपस्वभावादिज्ञानमन्तरा न सम्भवेदिति सर्वाण्येतान्यवश्यज्ञेयानीति परावरतत्त्वविचारः मुमुक्षोरावश्यक एव ॥ 

यद्यपि चिदचिदीश्वररूपतत्त्वत्रयमेव एतत्संप्रदायसिद्धम्, अथापि तदनुबन्धितया सन्ति बहूनि तत्त्वानि । सर्वाणि तानि संकलय्य पञ्चधा विभज्य पञ्चसरत्वेन तेषां रूपणात् 'कलापः' इत्यभिहितम् ॥ 

5. 

[[7]]

ते ते चार्था विदध्युः कुमतिविरचितास्तत्त्ववोधोपरोधं 

तस्मान्निर्धूतसर्वप्रतिमतविमतिं साधये सर्वमर्थम् ॥4॥ 

[ तत्त्वज्ञानस्य महत्त्वम् ] 

आवापोद्वापतः स्युः कतिकति कविधीचित्रवत् तत्तदर्थे- 

ष्वानन्त्यादस्तिनास्त्योरनवधिकुहनायुक्तिकान्ताः कृतान्ताः । 



ननु परमात्मा एक एव किल परमं तत्त्वम् । एवं सति त्रीणि वा तत्त्वानि कथं भवेयुः ? तदनुबन्धितया बहूनि वा तत्त्वानि कथं भवेयुरिति चेत्, तत् सत्यम् । परमं तु तत्त्वं एकमेव । अथापि 'परम' पदमेव ज्ञापयति अन्येषामपि अपरमतत्त्वानां सद्भावम् । अत एव श्रुतिरपि परमात्मानम् 'सत्यस्य २ 19/20 बृ. सत्यम्' इति वदति । अतस्तत्त्वमनेकधा । तस्य भावः तत्त्वमिति हि व्युत्पत्तिः । तच्च तत्तद्वस्तुस्वरूपानुगुणं भिद्यते बहुधा । 'किं पुनस्तत्त्वम्? सतश्च सद्भावः असदश्चासद्भावः । सत् सदिति गृह्यमाणं यथाभूतविपरीतं तत्त्वं भवति, असच्च असदिति गृह्यमाणं यथाभूतमविपरीतं तत्त्वं भवति' (न्या. भा. 1-1-1) इति हि महानैय्यायिकः । अस्तु नाम तत्त्वान्यनन्तानि तरतमभावापन्नानि । तेषां ज्ञानं कोपयुज्यत इति चेत्; सकलेतरविलक्षणतया हि गृह्यमाणं परमात्मतत्त्वं परमतत्त्वं भवेत् । अतः कर्तव्य एव यावच्छक्ति इतरतत्त्वानामपि विचारः । ये तु मृदुमतयस्तान् प्रत्यस्त्येवार्षवचनम् 'शास्त्रज्ञानं बहुकेशं बुद्धेश्चलनकारणम् । उपदेशाद्धरिं बुध्वा विरमेत्सर्वकर्मसु ॥' इति ॥ 

[[1]]

एतत्सर्वमभिप्रेत्याह - शक्य इत्यादि । **तत्तत्प्रकाराणाम्** = तत्तत्तत्त्वेषु विद्यमानानां प्रकारभेदादीनाम् **अवगतिः** =याथात्म्यज्ञानम्, **तद्विरहिभिः** = तद्रहितैः **याथात्म्यबोधः** = यथावस्थितवस्तुयाथात्म्यज्ञानम् नैव **शक्यः** = प्राप्तुं सर्वथा न शक्यः । अतः केवलतत्त्वत्रयज्ञानं निश्शङ्कपरोपासनासहकारि न भवितुमर्हति । अतः कूलंकषविचारः आवश्यकः । नन्वस्तु तत्त्वत्रयादिज्ञानमावश्यकम् । अथापि परमतखण्डनस्य का प्रसक्तिः ? इत्यत्राह - ते ते चार्था इत्यादि । **कुमतिभिः** = कुयुक्तिमद्भिः कुतार्किकैः **विरचिताः** = कल्पिताः; ते ते चार्थाः इति कल्पनाबहुत्वदृष्ट्या, तत्त्वबोधस्य उपरोधं विदध्युः । तस्मात् निर्धूतसर्वप्रतिमतविमतिं सर्वम् अर्थं साधये । निर्धूताः सर्वाः प्रतिमतानां **विमतयः** = विरुद्धा मतयः, विविधा मंतयो वा यस्मादर्थात् सः। तादृशं सर्वमपि अर्थं साधये । सर्वेष्वपि प्रमेयेषु प्रतिपक्षिणां कुयुक्तिनिरसनपूर्वकं सिद्धान्तं सर्वं प्रदर्शयामीति भावः । अत एव ग्रन्थान्ते 'निश्शेषां वस्तुवृत्तिं निपुणमिह मया न्यस्यता क्वापि कोणे' ( अद्रव्य. 135 ) इति एतद्ग्रन्थस्य सर्वार्थगर्भत्वं वक्ति ॥ ४ ॥
</details>

<details><summary>वरदार्य-सर्वाङ्कषा-पाठान्तरम् - ०४</summary>

ननु परमात्मोपासनमेव मुक्तिहेतुः सिद्धान्तसंमतः । एवं सति तत्त्वमुक्ताकलापग्रन्थधारणाभिधानं कस्मै पुरुषार्थायाभिधीयत इत्यत्राह - शिष्टेत्यादि । जीवेशतत्त्वप्रमितियुतपरोपासना = जीवेश्वररूपयोः तत्त्वयोः प्रमितिः = याथात्म्यज्ञानम्‌, तया युता = सहिता जीवेश्वरयाथात्म्य ज्ञानपूर्विकेति यावत्‌ । तादृशी परोपासना = परमात्मोपासनमेव मुक्तिहेतुः शिष्टा = विहिता । 'पृथगात्मानं प्रेरितारं च मत्वा जुष्टस्ततस्तेनामृतत्वमेतिः' (श्वे.१-६) इत्यादिश्रुतिविहिता ॥   
ननु देहादिभ्यः पृथग्भूतमात्मानं प्रेरितारं परमात्मस्वरूपं मत्वेति 'अहं ब्रह्मास्मि' इति जीववब्रह्माभेदज्ञानं मुक्तिहेतुरुच्यते, न तत्त्वत्रयज्ञानमिति चेत्‌; तदा 'देहादिभ्यः' इत्यध्याहारक्लेशः, चकारवैयर्थ्यम्‌, प्रेरितृपदजुष्टादिपदानामस्वारस्यमित्याद्यनन्तदोषप्रसङ्गः । अतः आत्मानं प्रेरितारं च पृथङ्मत्वा, तेन जुष्टः, तत एवामृतत्वमेतीत्यर्थ एव स्वरसः । अपि च 'अहं ब्रह्मास्मि' इति ज्ञानमपि चिदचिदीश्वरतत्त्वज्ञानादेव भवेत्‌, न तु 'अहं ब्रह्मास्मि' इति वाक्यावृत्त्येत्यादिकमग्रे (जीव.२९) विस्तरेण भविष्यति । जीवेति प्रकृतेरप्युपलक्षकम्‌ । तथा च जीवात्मनः संसारहेतुभूतयोः देहात्मभ्रमस्वतन्त्रात्मभ्रमयोर्मध्ये चिदचिच्छब्दवाच्यप्रकृति- पुरुषतत्त्वज्ञानात्‌ देहात्मभ्रमः, जीवेश्वरतत्त्वज्ञानात्‌ स्वतन्त्रात्मभ्रमश्च निवर्तत इति तत्त्वत्रयज्ञानमावश्यकमिति भावः । अचिद्भेदः यदि चिति जीवे ज्ञेयः, तदा अचिद्विशेषाणां स्वरूपस्वभावादिकमपि ज्ञेयमेव । अतश्च तत्त्वत्रयतत्त्वज्ञानं तत्तत्तत्त्वानां सामान्यरूपाणां विशेषरूपाणां च यथावस्थितस्वरूपस्वभावादिज्ञानमन्तरा न सम्भवेदिति सर्वाण्येतान्यवश्यज्ञेयानीति परावरतत्त्वविचारः मुमुक्षोरावश्यक एव ॥   
यद्यपि चिदचिदीश्वररूपतत्त्वत्रयमेव एतत्संप्रदायसिद्धम्‌, अथापि तदनुबन्धितया सन्ति बहूनि तत्त्वानि । सर्वाणि तानि संकलय्य पञ्चधा विभज्य पञ्चसरत्वेन तेषां रूपणात्‌ 'कलापः' इत्यभिहितम्‌ ॥   
ननु परमात्मा एक एव किल परमं तत्त्वम्‌ । एवं सति त्रीणि वा तत्त्वानि कथं भवेयुः ? तदनुबन्धितया बहूनि वा तत्त्वानि कथं भवेयुरिति चेत्‌, तत्‌ सत्यम्‌ । परमं तु तत्त्वं एकमेव । अथापि 'परम' पदमेव ज्ञापयति अन्येषामपि अपरमतत्त्वानां सद्भावम्‌ । अत एव श्रुतिरपि परमात्मानम्‌ 'सत्यस्य सत्यम्‌' (१.९.१०.बृ) इति वदति । अतस्तत्त्वमनेकधा । तस्य भावः तत्त्वमिति हि व्युत्पत्तिः । तच्च तत्तद्वस्तस्वरूपानुगुणं भिद्यते बहुधा । 'किं पुनस्तत्त्वम्‌ ? सतश्च सद्भावः असदश्चासद्भावः । सत्‌ सदिति गृह्यमाणं यथाभूतमविपरीतं तत्त्वं भवति, असच्च असदिति गृह्यमाणं `यथाभूतमविपरीतं तत्त्वं भवति' (न्या.भा.१-१-१) इति हि महानैय्यायिकः । अस्तु नाम तत्त्वान्यनन्तानि तरतमभावापन्नानि । तेषां ज्ञानं कोपयुज्यत इति चेत्‌; सकलेतरविलक्षणतया हि गृह्यमाणं परमात्मतत्त्वं परमतत्त्वं भवेत्‌ । अतः कर्तव्य एव यावच्छक्ति इतरतत्त्वानामपि विचारः । ये तु मृदुमतयस्तान्‌ प्रत्यस्त्येवार्षवचनम्‌ 'शास्त्रज्ञानं बहुक्लेशं बुद्धेश्चलनकारणम्‌ । उपदेशाद्धरिं बुध्वा विरमेत्सर्वकर्मसु ॥' इति ॥   
एतत्सर्वमभिप्रेत्याह - शक्य इत्यादि । तत्तत्प्रकाराणाम्‌ = तत्तत्तत्त्वेषु विद्यमानानां प्रकारभेदादीनाम् अवगतिः = याथात्म्यज्ञानम्‌, तद्विरहिभिः = तद्रहितैः याथात्म्यबोधः = यथावस्थितवस्तुयाथात्म्यज्ञानम्‌ नैव शक्यः = प्राप्तुं सर्वथा न शक्यः । अतः केवलतत्त्वत्रयज्ञानं निश्शङ्कपरोपासनासहकारि न भवितुमर्हति । अतः कूलंकषविचारः आवश्यकः । नन्वस्तु तत्त्वत्रयादिज्ञानमावश्यकम्‌ । अथापि परमतखण्डनस्य का प्रसक्तिः? इत्यत्राह - ते ते चार्था इत्यादि । कुमतिभिः = कुयुक्तिमद्भिः कृतार्किकैः विरचिताः = कल्पिताः; ते ते चार्थाः इति कल्पनाबहुत्वदृष्ट्या, तत्त्वबोधस्य उपरोधं विदध्युः । तस्मात्‌ निर्धूतसर्वप्रतिमतविमतिं सर्वम्‌ अर्थं साधये । निर्धूताः सर्वाः प्रतिमतानां विमतयः = विरुद्धा मतयः, विविधा मतयो वा यस्मादर्थात्‌ सः । तादृशं सर्वमपि अर्थं साधये । सर्वेष्वपि प्रमेयेषु प्रतिपक्षिणां कुयुक्तिनिरसनपर्वकं सिद्धान्तं सर्वं प्रदर्शयामीति भावः । अत एव ग्रन्थान्ते 'निश्शेषां वस्तुवृत्तिं निपुणमिह मया न्यस्यता क्वापि कोणे (अद्रव्य.१३५) इति एतद्ग्रन्थस्य सर्वार्थगर्भत्वं वक्ति ॥ ४ ॥
</details>

<details><summary>वरदार्य-सुबोधिनी (कन्नड)</summary>

आचार्यरु तम्म ई ग्रन्थरचनॆय उद्देशवन्नु विवरिसुत्तारॆ जीवेशतत्त्वप्रमितियुतपरोपासना मुक्ति हेतुः शिष्टा . जीव मत्तु ईश्वर ऎम्ब ऎरडु तत्त्वगळ यथावत्ताद ज्ञानदॊन्दिगॆ कूडिद पर मातोपासनॆये मुक्तिगॆ कारणवॆन्दु शास्त्रविहितवागिदॆ. तत्तत्र काराव गतिविरहिभि- याथात्मबोध- नैव शः-आयातत्त्व स्वरूपा,गळ ज्ञानविल्लदवरिन्द जीव मत्तु ईश्वर तत्त्वगळ यथावत्ताद ज्ञानवन्नु हॊन्दलु साध्यवे इल्ल. कुमतिविरचिताः ते ते चार्था- तत्त्वबो धोपरोधं विदष्टु कुमतिगळिन्द रूपिसल्पट्ट आया वस्तुस्वरूपगळु तत्त्वज्ञानक्कॆ अडचणॆयन्नु तन्दॊड्डुवुवु. तस्मात् निर्धूततत्तकृति मतविमन्ति सर्वं अर्थं साधये आदुदरिन्द ऎल्ला प्रतिपक्षिगळ वादगळन्नु निराकरिसि ऎल्ल तत्त्वगळन्नु समर्थिसुवनु. 

r 

* पृथगात्मानं प्रेरितारं च मत्वा जुष्टस्तरक्केनाद्रुतत्वमेति (श्री. उ. १. ६ )ऎन्दु चिदचिदीश्वरतत्त्वज्ञान मोक्षसाधनवॆन्दु हेळिदॆ. चित् ऎन्दरॆ जीव, अचित् ऎन्दरॆ जडवस्तु. ईश्वर परमात्मनु. इवुगळ यथावत्ताद ज्ञानवे **मोक्षसु, न**. मानवन सकल क्षेशगळिगू देहात्मभ्रम मत्तु स्वतन्त्रात्मभ्रमवे कारण. चिदचिदीश्वर तत्त्वज्ञानदिन्द ई ऎरडु भ्रमॆगळू निर्मूलन वागुवुदरिन्द ई तत्त्वत्रयज्ञानवे मोक्षसाधन. आदरॆ इवुगळ स्वरूप स्वभावादिगळन्नु ऒब्बॊब्बरु ऒन्दॊन्दुविध हेळिरुवुदरिन्द जिज्ञासुगळिगॆ संशय बरुवुदु सहज. आदकारण प्रतिपक्षिगळ वादगळन्नु निराकरिसि सिद्धान्तवन्नु निरूपिसुवुदरिन्द मुमुक्षुगळु मेलॆ हेळिद तत्त्वत्रयद ज्ञानवन्नु सुलभवागि पडॆयुवरॆम्ब उद्देशदिन्द ई ग्रन्थ रचितवागिदॆ ऎम्बुदु तात्पर्य ॥४। 

</details>

<details><summary>सर्वार्थसिद्धिः</summary>

नन्वपवर्गसिद्धौ यदन्तरङ्गं तदेव विशदं तदर्थिभिरवगन्तव्यम्, तावदेव शिष्यादिभ्योऽपि प्रवर्तितव्यम्, किमन्यैरिह कीर्त्यमानैरित्यत्राह - शिष्टेति । शिष्टा - चोदितेत्यर्थः । जीवेशावेव तत्त्वे जीवेशतत्त्वे; तयोः प्रमितिरिहागमजन्या । परोपास्तेस्तत्त्वज्ञानमितिकर्तव्यता, नतु स्वयं साधनम् । प्रमितियुता - प्रमितिजनितानुस्मृतिपूर्विकेत्यर्थः । तदभिप्रायेणोक्तं जीवपरमात्मयाथात्म्यज्ञानपूर्विकेत्यादि । परोपासनेति सर्वविद्याभिप्रायं, परस्य ब्रह्मण उपासनेति वा । शक्य इत्यादि - न हि द्रव्याद्रव्यविभागाभावे शिष्टोपासनमूलकतत्त्वप्रतीतिसिद्धिः । तत्त्वनिरूपणाभावे च तत्त्वनिर्णयोपयुक्तयोस्तर्कानुमानयोर्व्याप्तिः शङ्काकलङ्किता स्यात् । परोक्तानुमानानामन्यतरासिद्ध्यनैकान्तिकत्वाद्युद्भावनं च कथं स्यात्? परो वा कथमस्मत्सिद्धान्तानभिज्ञः कथायामस्माभिरधिकुर्यात्? परकल्पितार्थभङ्गेन तदहङ्कारखण्डनं च तत्त्वाध्यवसायसंरक्षणार्थम् । तत्तदिति प्रस्तुतौ जीवेशौ गृह्येते । अथवा तत्तत्प्रकृत्यादिप्रकारबोधाभावे तत्तत्प्रतिसंबन्धिकं तयोरपि याथात्म्यं नावगम्येत । ते ते चार्थाः ब्रह्मविवर्तपरिणामभिन्नाभिन्नत्वादयः । कुमतिविरचिताः - कुदृष्टिभिः कल्पिताः, भ्रान्तिविजृम्भिता इति वा । अत एव कुमतिभिरर्थ्यन्त इत्यर्थाः न तु परमार्थाः । प्रतिमतैर्विमतिः - विवादः, तत्प्रसूता वा विरुद्धबुद्धिः । सर्वमर्थं - मुमुक्षुभिर्ज्ञातव्यम् । परम्परयेत्यर्थः ॥४॥
</details>

<details><summary>नरसिंह-देवः आनन्ददायिनी - ०४</summary>

प्रबन्धातिशयवर्णनमपि प्रारिप्सिताननुगुणमित्यत्राह – प्रबन्धस्येति - शुद्धो नानापरीक्षास्वित्यत्र 'म्रभ्नैर्यानां त्रयेण त्रिमुनियतियुता स्रग्धरा' इति स्रग्धरालक्षणे मुनियतिमत्त्वमुक्तमिति तदभावो नाशङ्क्यः; तद्व्याख्याने - 'स्वरसन्ध्याप्तसौन्दर्ये यतिभङ्गो न दोषभाक्' इत्यभिधानात् । अत्र स्वरसन्धिलब्धसौन्दर्यसत्त्वान्न दोष इति भावः ॥  
ननु तत्वमुक्ताकलापं व्यातानीत् इति वदता तत्वनिरूपणं विहाय जीवेशज्ञानपूर्वकोपासनाया मुक्तिहेतुत्वप्रतिपादनमनुपपन्नं इत्यत्राह - ननु अपवर्गसिद्धाविति ॥  
शिष्टेति – शासेः रूपं न तु शिषेरित्याह - चोदितेत्यर्थ इति । तत्वप्रमितेर्विनष्टत्वात् तद्युक्तत्वं तज्जन्यत्वं वा न संभवतीत्यत्राह प्रमितिजन्यानुस्मृतिपूर्विकेति । परविद्यापरत्वं परोपासनाशब्दस्याभिप्रेत्याह –सर्वविद्याभिप्रायमिति - 'स ब्रह्मविद्यां सर्वविद्याप्रतिष्ठाम्' इति परविद्याप्रकरणाम्नानमुपलक्षणमिति भावः ॥  
योगवृत्त्या सर्वविद्यापरत्वमाह - परस्येति । तत्तदिति - जीवेशपरत्वेवीप्साया अभावात् द्वन्द्वो वाच्यः; स न युक्तः एकशेषप्रसङ्गादित्यभिप्रायेणाह - अथवा इति -केचित्तु- 'तत्तदिति प्रकृतौ जीवेशौ गृह्येते' इत्यस्यायमर्थः - तत्तदित्यत्र प्रथमतच्छब्देन जीवेशौ गृह्येते । तयोः तत्प्रकारः - तत्तत्प्रकारः; व्यावर्तकत्वेन श्रुतिप्रतिपन्नप्रकारः इति न वीप्साद्वन्द्रौ; अपि तु षष्ठीतत्पुरुषः इत्याहुः । मायिनो विवर्तपक्षः । भास्करस्य परिणामः । यादवस्य भेदाभेदौ । आदिशब्देनासत्कार्य-वादाभिव्यक्तिवादक्षणिकत्ववादादयोऽभिमताः । तत्वबोधोपरोधकत्वमर्थानां न युक्तं इत्यत्राह प्रतिमतैरिति ॥ ४ ॥
</details>

<details><summary>उत्तमूरु-वीरराघवः अलभ्यलाभः - ०४</summary>

धार्यो हेतुर्जयादेरित्युक्तम् । जयमनपेक्षनाणानां विरक्तानामपि स्वापेक्षिततत्त्वज्ञानशेषतयैव सर्वततत्त्वविषयवैशद्यमपेक्षितमिति बोधनीयम्; अन्यथा सर्वग्रहणे तेषां प्रवत्तिर्मन्दा स्यादित्याशयेन प्रवृत्तं पद्यमवतारयति शिष्टेति । 'चोदितेति व्याख्यानं शासेरिदं रूपम्, न तु शिष्टेरिति ज्ञापनाय' इति आ दा. । जीवेशतत्त्वेति तत्त्वपदप्रयोगः तत्त्वमुक्ताकलाप इत्यत्र तत्त्वपदेन एतदद्वयमात्रं गृह्यतामिति शंकितुराशयस्फोरणाय । प्रमितिः शास्त्रजन्यं ज्ञानम् । तद्युता - तदधीना परोपासना । मुण्डकोपनिषदि "द्वे विद्ये वेदितव्ये परा चैवापरा च । तत्रापरा ऋग्वेद इत्यारभ्य, अथ परा यया तदक्षरमधिगम्यते" इति शास्त्रजन्यज्ञानोपासनज्ञानयोर्विधानम् । एतत्स्वारस्यात् परोपासनापदेन मुण्डकोक्ताक्षरविद्यामात्रं न ग्राह्यम्; किं तु सर्वापि मुक्तिविद्या ग्राह्येत्याह सर्वविद्येति । न मुण्डकोपनिषद्विद्याया एव परेति नाम, कि तु सर्वपरविद्याया अपीति भावः । तावन्मात्रस्य पराख्यत्वेऽप्यत्र षष्ठीतत्पुरुषोऽस्तु इत्याह परस्येति । यद्यपि जीवेशतत्त्वप्रमितिरेवेष्टा, तथापि साऽपि सर्वतत्त्वज्ञानसापेक्षेति सर्वतत्त्वनिरूपणमत्रेत्याह शक्य इति । सर्वतत्त्वनिरूपणेति । जडाजडद्रव्याद्रव्यादिसर्वज्ञानसत्त्वे एव व्याप्तेः साधुत्वासाधुत्वनिर्णयो भवेत् । व्याप्तिश्च सर्वप्रमाणेतिकर्तव्यताभूततर्कान्तर्भूता, क्वचिदर्थसाधकतयाऽनुमानग्रहणे तदन्तर्भूता चेत्यर्थः ।  
जगतो व्रह्मविवर्तत्ववादो मृषावादिनाम् । ब्रह्मपरिणामवादो भास्करस्य । तस्य यादवप्रकाशस्य च भेदामेदवादः । तत्र जडमात्रे तद्वाद आद्यस्य, जीवेऽपि तद्वादो द्वितीयस्य । अन्यतरासिद्धीति । वादिप्रतिगदिनोर्मध्ये एकस्य पक्षे असिद्धीत्यर्थः । पूर्वोक्तिदर्शिताया जयापेक्षाया दोषानावहत्वमाह परकल्पितेत्यादिना । प्रतिमतशब्दस्य प्रतिवादिपरतया प्रथमव्याख्या, सहयोगे तृतीया । प्रतिपक्षिपरत्वे वा प्रतिपक्षपरत्वे वा हेतुतृतीयया द्वितीयव्यारया । परम्परयेति । यत् साक्षान्मोक्षोपयुक्तं तदर्थमिदं, तदर्थार्थमिदमिति क्रमेण सर्वमपेक्षितमिति भावः ॥ ४ ॥
</details>

<details><summary>वाधूल-श्रीनिवासः गूढार्थ-विवृतिः - ०४</summary>

प्र. पदेनैव याथार्थ्यसिद्धेः तत्त्वपदं व्यर्थमित्याशङ्क्याह - जीवेशाविति । परोपासनेति । अत्र कर्मधारयस्यापि प्रकृतत्वात् परा चासावुपासनेति विवक्षितत्वात् तत्र ''अय परा'' इत्याद्युक्तोपासनविशेषमात्रपरत्वशङ्का व्युदस्यति -परोपासनेति सर्वोपासनाभिप्रायमिति । उपासनाशब्दस्य उपास्याकाङ्गाया उत्कटत्वात् तच्छान्त्यर्थं सर्वोपासनसङ्ग्रहसोकर्यार्थं च अन्यया व्याचष्टे - परस्य ब्रह्मण इति । परशब्दस्य(तच्छब्दस्य?) प्रकृतपरामर्शित्वस्वारस्यानुरोधेनाह तत्तदिति । तत्तदिति वीप्सास्वारस्यानुरोधेनान्यथा व्याचष्टे - अथवेति । कुमतिपदं विरचितशब्दस्वारस्यानुरोधेन बहुब्रीहितया व्याचष्टे कुमतिभि कुदृष्टिभिः इति । बहुव्रीहेः कर्मधारयस्याभ्यर्हितत्वात् आह भ्रान्तिविजृम्भिता इति वेति । विमतिपदस्य विवादपरत्वमङ्गीकृत्य तस्य कैरिति प्रतियोगिसापेक्षत्वात् प्रतिमतपदं प्रतियोगिपरतया व्याचष्टे - प्रतिमतैरिति । विमतिपदमुख्यत्वलाभाय अवयवशक्त्या विरुद्घबुद्धिपरत्वमङ्गीकृत्य प्रतिमतपदं हेतुपरतया व्याचष्टे - तप्प्रसूता वेति ॥ ४ ॥
</details>

<details><summary>सौम्य-वरद-रामानुज-गूढार्थ-प्रकाशः - ०४</summary>

अर्थान्तरभ्रान्तिं वारयति - चोदितेति । "द्वे विद्ये वेदितव्ये" इति वाक्ये । प्रति[प्रमिति?] शब्दस्य यथार्थज्ञानवाचित्वात् त[त्त्व]शब्दस्य तदर्थान्वया[नु]पपत्त्या व्याचष्टे - जीवेशावेव तत्त्वे इति । तयो प्रमितिरिति । सवंविद्याक्रोडीकरणार्थं पष्ठीसमासमाश्रित्य व्याचष्टे - परस्येति । 'शक्यः' इत्येतत् अनेकधा व्याख्यातुमुपक्रमते - शक्य इत्यादीति । नहीति । अयं भावः - परोपासनविधायिकायां मुण्डकोपनिषदि न केवलं ब्रह्मोपासनं विधीयते, किंतु अनेकगुणकमुपासनम् । तन्मूलं च तादृशमेव ज्ञानम् । द्रव्याद्रव्यविभागपूर्वकनिरूपणाभावे कथमध्यवसीयेत विचार्येत, भूतयोनिशब्दार्थः, "इन्द्रियेभ्य परा ह्यर्थाः" 'गताः कालाः पञ्चदश प्रतिष्ठाः.... कर्माणि विज्ञानमयश्च आत्मा परेऽव्यये सर्व एकीभवन्ति । "अप्राणो ह्यमनाः शुभ्रः", "सप्त प्राणाः प्रभवन्ति" इत्यादि च? किञ्च, अत्र हि अनेकगुणविशिष्टपरमात्मोपासनं विधीयते । एतत्कारणं च अनेकगुणविशिष्टेश्वराध्यवसायः, "नित्यं विभुम्" इत्यादिवाक्यजन्यः । अयं च अध्यवसायो द्रव्यवैलक्षण्याप्रतिपादने जडाजडवैलक्षण्याप्रतिपादने च न सम्भवति । द्रव्याद्रव्यविभागाभावेन गुणवैशिष्ट्यानुपपत्तेः । "यः सर्वज्ञः" इत्यादेः प्रधनेऽप्युपपत्तिशङ्कायाम् "अदृश्यत्वादिगुणको धर्मोक्तेः" इति न्यायस्य निश्चायकत्वात् । ततश्च तद्धर्मतत्स्वरूपतद्विजातीयपदार्थप्रतिपादकम्, "अध्यात्मयोगधिगमेन" इति वाक्यान्तरविहितजीवयाथात्म्यप्रतिपादकं च सरपञ्चकं सार्थकमिति भावः । प्रकारान्तरेणापि सरपञ्चकोपयोगमाह - सर्वेति । "यः सर्वर्ज्ञः" इत्यादिवाक्यं तर्कानुमानसहकृतं सत् ईथ्यरसार्वज्ञं प्रतिपादयेत्; तत्सहकाराभावे तु गौणमुख्यविभागानिर्धारणेन वाक्यस्यानिश्चायकत्वात् । तयोश्च तर्कानुमानयोः न व्याप्तिग्रहणमिति सर्वापदार्थप्रतिपादकं सरपञ्चकमपि सार्थकमिति भावः ॥ इतोऽपि सरपञ्चकस्य सार्थकत्वमित्याह - परोक्तेति । यदाऽयं परवादी अस्मदसिद्धेन जाति-समवायमहत्त्वादिधर्मयोगेन जीवेश्वरयोरस्मदनभिमतमर्थं साधयेत् - तदाऽसिद्धिर्वक्तव्या । यदा तु उभयसिद्धेन प्रयत्नादिना अस्मदनिष्टं साधयेत् -तदाऽनेकान्तिकत्वं वक्तव्यम् । यदा चायं जीवपरमात्मनोरुभयसिद्धेन धर्मेण जडत्वादिकं साधयेत् - तदा संशयाद्यगोचरत्वात् स्वयंज्योतिर्भूत(श्च) इति बाधो वक्तव्य इत्यादि स्वयमूहनीयम् । एतच्च सर्वनिरूपणाभावे न सम्भवतीति भावः । मूलार्थस्तु - तत्प्रकारावगतिविरहिभिः अनैकान्तिकत्वाद्युद्भावनद्वारा परपक्षनिरासपुरस्सरजीवपरयाथात्म्यावबोधः न शक्यत इति । इतश्च कृत्स्नप्रबन्धः सार्थक इत्याह - परो वेति । विवादाद्धि तत्त्वप्रतिपत्तिर्भवति, सर्वप्रतिपादनाभावे च परोऽस्मत्सिद्धान्तानभिज्ञतयाऽनैकान्तिकत्वादि उद्भावयितुमशक्तः सन् अस्माभिः सह वादे नावतरेत् । ततश्च तत्त्वप्रतिपत्तिर्न संभवतीति । ननु "शिष्यसब्रह्मचारिशिष्टश्रोत्रियैः [श्रेयोऽर्थिभिः] कुर्यात् (चारिशिष्टश्रेयोर्थिभिरनयुभिरभ्सूयुपेयदितिन्यायसूत्रे") इति अक्षपादोक्तन्यायेन वादस्याधिकारिविशेषनियतत्वात्, तेषां च सिद्धान्ताभिज्ञत्वात्, जयादिहेतुभूतयोर्जल्पवितण्डयोश्च, "न विगृह्य कथां कुर्यात्" इत्यादिभिर्निषेधात् कथं वादिपदावतरणं (वादावतारणं) प्रयोजनमित्यत्राह - परकल्पितेति । परकल्पितपरमाण्ववयविसमवायक्षणिकत्वप्रमृत्यनुमानभङ्गेन भग्नाहङकाराः परवादिनो नार्थतत्त्वं विप्लावयन्ति इति, तत्खण्डनार्थमपि सर्वनिरूपणं कर्तव्यमिति भावः । "तत्त्वाध्यवसायसंरक्षणार्थं जल्पवितण्डे ऽ बीजप्ररोहसंरक्षणार्थं कण्टकशाखावरणवत्' इति अक्षपादोक्तन्यायेन जल्पवितण्डयोरपि तत्त्वप्रतिपत्त्युपयुक्तत्वात् । निषेधस्य च "विद्याचोरो गुरुद्रोही वेदेश्वरविदूषकः । त एते बहुपाप्मानः सद्यो दण्ड्या इति श्रुतिः ॥" इत्यहङ्कारखण्डनरूपदण्डस्यापि विहितत्वेन तद्व्यतिरिक्तवादकविषयत्वाच्च जल्पवितण्डे कर्तव्ये एवेति भावः । प्रकारान्तरेण सार्थकत्वं वक्तुं पीठिकामाह - तत्तदिति । "अशब्दमस्पर्शमरूपमव्ययं तथाऽरसं नित्यमग(म्य)न्धवच्च यत्" इत्यादि सप्रतियोगिधर्मप्रतिपादनेन प्रतियोगितत्तत्पदार्थनिरूपणमावश्यकमिति । इतोऽपि प्रकरणं सार्थकमित्याह - तेते चार्था इति । विश्वस्य जगतो ब्रह्मविवर्तत्वपरिणामत्वभिन्नाभिनत्वादिरूपेष्वर्थेषु जाग्रत्सु "निष्कलं निष्क्रियम्" इत्यदिश्रुत्यर्थानां उपरोधो भवतीति, तन्मतनिरासार्थं विश्वनिरूपणं कर्तव्यमिति भावः ।   
विशिष्टबुद्धिहेतुत्वात् व्याप्तिसिद्ध्युपयोगतः ।   
असिद्ध्याद्युद्भावकत्वात् वादिवादावतारणात् ॥ २ ॥  
दुर्वादिनां वहिःस्थित्या प्रतियोगिनिरूपणात् ।   
अर्थतत्त्वावबोधित्वात् सार्थकं सरपञ्चकम् ॥ ३ ॥ ॥ ४ ॥
</details>

<details><summary>अभिनव-रङ्गनाथः भाव-प्रकाशः - ०४</summary>

\*नन्वपवर्गसिद्धाविति – अयमाशयः - यद्यपि पदार्थानां परस्परव्यावर्तकाकारप्रदर्शनैदम्पर्येण प्रवृत्ते वैशेषिकदर्शने द्रव्यगुणकर्मसामान्यविशेषसमवायरूपेण विभक्तानां पदार्थानां मध्ये कर्मादीनां द्रव्यगुणयोरेवान्तर्भावेन द्रव्यस्यापि गुणत्वेन व्यवहारेण च गुणपदस्थाने अद्रव्यपदं निवेश्य द्रव्यमद्रव्यमित्येव तत्सूत्रं शिक्षणीयमिति व्याससिद्धान्त इति न्यायपरिशुद्धौ निपुणतरमुपपादयिष्यमाणदिशा द्रव्याद्रव्यविभागोऽपि युक्तस्स्यान्नाम; अथापि न्यायपरिशुद्धौ प्रमेयाध्याये द्रव्याद्रव्यविभागज्ञानस्य साक्षादपवर्गसाधनत्वाभावस्य स्फुटं प्रदर्शनात् श्रुतिसंप्रदायसिद्धं स्वैरेव ग्रन्थान्तरेषु प्रदर्शितं ईशेशितव्यविभागं परावरविभागं च परित्यज्य द्रव्याद्रव्यप्रभेदादिति वक्ष्यमाणविभागकरणमनुचितं ईशेशितव्यपरावरविभागज्ञानस्य अपवर्गान्तरङ्गत्वात् इति ॥  
१ \*जीवेशतत्वप्रमितीति - 'पृथगात्मानं प्रेरितारं च मत्वा' 'द्वे विद्ये वेदितव्ये' इत्यादिश्रुतयोऽत्राभिमताः ॥  
२ \*जीवेशतत्वे इति - तत्वं द्विविधं ईशरूपमीशितव्यरूपं चेति; 'क्षरात्मानावीशते देव एकः' 'ईशावास्यमिदं सर्वं' 'स ईशोऽस्य जगतो नित्यमेव' इत्यादिश्रुतेरित्याशयः । जिज्ञासाधिकरणान्ते श्रुतप्रकाशिकायां तत्वत्रयाधिकारे चेदं व्यक्तम् । परतन्त्रचेतनो जीवः स्वतन्त्र ईश्वर इति न्यायपरिशुद्धिसूक्त्या स्वतन्त्रमस्वतन्त्रमित्यपि विभागस्सूच्यते ॥  
३ \*प्रमितिरिहागमजन्येति - एतच्च अदृश्यत्वादिगुणकाधिकरणे भाष्ये स्पष्टम् ॥  
१ \*परोपासनेति - उपासनैव मोक्षसाधनमिति प्राचां वृत्तिकाराणां सम्मतमित्यन्यत्र स्पष्टम् । अत्र उपासकस्य प्रपदनमङ्गकोटौ । अशक्तानां तूपासनास्थाने इति वेदार्थसग्रहतात्पर्यदीपिकादौ । एतेन - ईशेशितव्यपरावरविभागज्ञानस्यापि उपासाद्वारैवोपयोगः न तु साक्षादिति सूचितम् ॥  
२ नहीत्यादि । अयमाशयः - ईशेशितव्यपरावरविभागज्ञानस्य किं रूपमपवर्गसिद्धावन्तरङ्गत्वं साक्षादुपायत्वं आहो स्वित्परम्परयोपकारकत्वम्? नाद्यः भक्तिप्रपत्तिव्यतिरिक्तविभागज्ञानस्योपायताया अप्रामाणिकत्वात् ।  
द्वितीये तु जीवस्य परब्रह्मणोत्यन्तनिकर्षज्ञानसंपादनमुखेन भगवद्भक्तिजननादिद्वारा तस्योपयोगवत् द्रव्याद्रव्यविभागज्ञानस्यापि ब्रह्मगुणानां ब्रह्मणश्च तात्विकपरस्परभेदवत्त्वादिज्ञानसंपादनमुखेन प्रतिनियतगुणवद्ब्रह्मज्ञानस्यैव मोक्षोपायत्वस्थिरीकरणमूलकभगवद्भक्त्यादिजननात्मकोपकारकत्वस्य तुल्यत्वात् । असंप्रज्ञातसमाधावपि 'परास्य शाक्तिर्विविधैव श्रूयते स्वाभाविकी ज्ञानबलक्रिया च' इति श्रुत्युक्तषाड्गुण्यदिव्यमङ्गलविग्रहविशिष्टनिर्गुणवासुदेवविषयकत्वस्य 'संप्रज्ञातस्थितिमतिगते निर्विकल्पे समाधौ' इत्यादिश्लोके व्यक्तत्वात् । सूत्रकारश्च - 'इतरे त्वर्थसामान्यात्' 'आनन्दादयः प्रधानस्य' इति सूत्रद्वयेन स्वरूपनिरूपकचिदचिद्व्यावर्तकगुणवत्तायाः मोक्षोपायज्ञाननैयत्यं सिद्धान्तयामास । वपुषः काळिमेत्यनेन दिव्यमङ्गलविग्रहस्य सर्वविद्यानुयायित्वव्यञ्जनेन अद्रव्यमध्ये शब्दस्पर्शरूपरसगन्धानां तथात्वस्य सूचनात् ।  
'सर्वं खल्विदं ब्रह्मेत्यादि .. अनादरः' इत्यन्तशाण्डिल्यविद्यासन्दर्भे दिव्यमङ्गलविग्रहस्य तद्गुणानां च विषयत्वस्य सर्वत्रप्रसिद्ध्यधिकरणभाष्ये व्यक्तमुपपादनात् । दहरविद्यायां च 'तस्मिन् यदन्तस्तदन्वेष्टव्यम्' इत्यत्र 'अस्मिन् कामास्समाहिताः' इत्यत्रैवोक्तगुणानां विवक्षा 'तस्मिन् यदन्तः इति कामव्यपदेशः' इति वाक्यग्रन्थसिद्धा । तत्र शक्तेरपहतपाप्मत्वादौ संयोगस्य सर्वविद्यानुयायिन्यनन्तत्वादौ निर्गुणश्रुतौ निषेध्यतया सत्वरजस्तमसां च ज्ञेयता भाष्यादिनिष्णातानां सुगमा । जडाजडविभागे च स्वयंप्रकाशत्वज्ञानस्य अचिद्विलक्षणत्वज्ञापनमुखेन पारलौकिकभोगार्थप्रवृत्तिप्रतिबन्धकनिवृत्तिसंपादकता 'प्रकृत्यात्मभ्रान्तिर्गलति चिदचिल्लक्षणधिया' इति सूक्तिसिद्धा । ब्रह्मणि स्वयंप्रकाशत्वस्य सर्वविद्यानुयायिता 'ज्ञानत्वं ज्ञातृभावात् स्वरबहुलतया स्वप्रकाशत्वतश्च' इत्यनेन निर्णीता । प्रत्यक्पराग्विभागे च अहन्त्वरूपप्रत्यक्त्वज्ञानस्य 'अहमर्थो न चेदात्मा' इत्यादिभाष्योदाहृतसूक्तिप्रतिपादितदिशा मोक्षार्थप्रवृत्त्युपयोगित्वं धर्मभूतज्ञानस्य पराक्त्वेन धर्मिभिन्नत्वज्ञानसंपादनमुखेन चोपयोग इत्यादिकं स्वयमूह्यम् ॥  
१\*ब्रह्मविवर्तेत्यादि - उपादानविषमसत्ताकोऽन्यथाभावो विवर्तः । तत्समसत्ताकोऽन्यथाभावः परिणामः । अत्र परिणामपक्षः शङ्कराचार्येभ्योऽपि प्राचीनस्य भर्तृप्रपञ्चस्य अर्वाचीनानां यादवप्रकाशानां च संमत इत्युत्तरत्र व्यक्तीभविष्यति । विवर्तवादः ब्रह्मस्वरूपपरिणामवादश्च दूषितौ श्लोकवार्तिके भट्टैः ॥ ४ ॥
</details>









