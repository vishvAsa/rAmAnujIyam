+++
title = "051 वातो वातीति"

+++
<details><summary>मूलम्</summary>

वातो वातीति साक्षान्मतिरितरसमा स्पर्शतो नानुमाऽसावन्धेऽन्येषु प्रसङ्गान्न पुनरगमकं स्पर्शनं रूपशून्ये ।  
अन्याक्षग्राह्यतादृग्विधगुणविरहो ह्यन्यदक्षं न रुन्धे निर्गन्धो नीरसोऽपि स्फुरति यदनलो दर्शनस्पर्शनाभ्याम् ॥ ५१ ॥
</details>

<details><summary>वरदार्य-सर्वाङ्कषा - ५१</summary>

51. 

[[99]]

[ वायोः प्रत्यक्षत्वम् ] 

वातो वातीति साक्षान्मतिरितरसमा स्पर्शतो नानुमाऽसौ 



अन्धेऽन्येषु प्रसङ्गात् न पुनरगमकं स्पर्शनं रूपशून्ये । "प्रत्यक्षजनकम्" एवमाकाशपरीक्षां तत्प्रसक्त्या दिक्परीक्षां च परिसमाप्य, अनन्तरम् ' आकाशाद्वायुः' इति क्रमप्राप्तवायुपरीक्षामुपक्रमते – वात इत्यादि । वायुः शब्दस्पर्शधृतिकम्पनैरनुमीयत इति वैशेषिकाः । वायुः वेगेन यदा वाति, तदा विचित्रः शब्दः अनुभवसिद्धः । एवं स्पर्शविशेषः, वृक्षादिकंपनम्, शीर्णपत्रादीनामाकाशे प्लवनम् इत्यादिकमपि अनुभवसिद्धम् । एभिः तद्धेतुतया वायुः अनुमीयते, न तु वायुः प्रत्यक्षः । बाह्यप्रत्यक्षं प्रति रूपस्य कारणत्वात्, वायौ तदभावाच्च वायुः न प्रत्यक्षः । ननु रूपं चाक्षुषप्रत्यक्षं प्रति खलु कारणम् । वायौ रूपाभावात् मास्तु चाक्षुषप्रत्यक्षम्, स्पार्शनप्रत्यक्षे रूपं कथं कारणमिति चेत् — सत्यम्; तत्तदिन्द्रियजन्यप्रत्यक्षं प्रति तत्तद्गुणा एव कारणम् । परन्त्वयं विशेषकार्यकारणभावः । सामान्यकार्यकारणभावः आवश्यकः किल । सर्वं हि वस्तु सामान्यविशेषात्मकम् । यथा ज्ञानविशेषाः प्रत्यक्षानुमितिशब्दाः । तेषां करणानि यथासंख्यम् इन्द्रियव्याप्तिज्ञानशब्दाः । एवमपि ज्ञानसामान्यकारणम् आत्ममनसंयोगादि । एतदभावे बाह्यप्रत्यक्षमपि न जायेतेति सर्वसंमतम् । तद्वत्रापि तत्तदिन्द्रियाणि तत्तज्ज्ञानविशेष - कारणानि । तथा बाह्यप्रत्यक्षसामान्यकारणमपि किञ्चित् वक्तव्यमेव । एवमेवाद्वितीयं ब्रह्मापि प्रमेयत्वादिना सामान्यात्मकम्, बृहत्वबृह्मणत्वादिना विशेषात्मकम् । सामान्यविशेषौ च परस्परसापेक्षौ, सामान्यमन्तरा न विशेषः, विशेषमन्तरा च न सामान्यम् । एवं घटादावपि - घटं प्रति मृत्पिण्डः कारणमिति सामान्यम् । तद्घटं प्रति तन्मृत्पिण्डः कारणमिति विशेषः । परन्तु तन्मृत्पिण्डतद्धटयोरन्वयव्यतिरेकग्रहणासंभवात्, अन्वयव्यतिरेकयोस्सामान्यरूपेणैव संभवात्, घटत्वावच्छिन्नं प्रति मृत्त्वावच्छिन्नं कारणमिति सामान्यकार्यकारणभावोऽप्यावश्यकः । अतः बाह्यप्रत्यक्षत्वावच्छिन्नं प्रति रूपं सामान्यकारणम्; वायौ तदभावात् न बाह्यप्रत्यक्षसंभवः । अतः स्पर्शाद्यनुमेयो वायुः । शिष्टं समनन्तरश्लोके ॥ 

ननु दर्शनस्पर्शनाभ्यामेकार्थग्रहणादिना द्रव्यं पूर्वं साधितं किल । तत्रान्धकारेऽपि त्वगिन्द्रियेण घटादिप्रत्यक्षमङ्गीकृतं किल । एवं सति अत्र परं कथमुच्यते वायौ रूपाभावात् त्वगिन्द्रियेणाप्यग्रहणम् ? उच्यते, अन्धकारे त्वचा यद्यपि द्रव्यप्रत्यक्षं भवत्येव । परन्त्विदं विशेषकारणम् । सामान्यकारणं तु बाह्यप्रत्यक्षं प्रति रूपम् । तदस्त्येव घटे । अतः सामान्यसामग्रीसहितया विशेषसामग्र्या घटप्रत्यक्षं भवत्येव । वायौ तु तादृशसामान्यसामग्र्यभावात् न बाह्यप्रत्यक्षसंभवः, तदभावेन च त्वगिन्द्रियं स्पर्श गृह्णीयात्, न तु वायुम् । अन्यथा वायाववात्यपि त्वचा वायुप्रत्यक्षप्रसङ्गः । अतः अनुमेय एव । तदेतन्निराकरोति - **वातः** = वायुः वाति इति **इतरसमा** = 'घटो दृश्यते' इत्यादीतरप्रत्यक्षसदृशी यतः, ततः **साक्षान्मतिः** =साक्षात्काररूपैव प्रमितिः । अन्यथा 'घटो दृश्यते' इति प्रतीतिरपि रूपेण घटानुमितिरूपा स्यात् । ननु घटः, तदाश्रितं रूपं चेति द्वयमीक्ष्यते चक्षुषा । नैवं वायुः, स्पर्शः तदाश्रितश्चेति द्वयमनुभूयते, स्पर्शमात्रं प्रतीयते । तेन च तदाश्रयः वायुस्तु अनुमीयत इत्येव युक्तमित्यत्राह - स्पर्शत इत्यादि । 

वर्धक 



52. 



[[100]]

अन्याक्षग्राह्यतादृग्विधगुणविरहो ह्यन्यदक्षं न रुन्धे 

निर्गन्धो नीरसोऽपि स्फुरति यदनलो दर्शनस्पर्शनाभ्याम् ॥51॥ 

[ वायुगतसङ्घादीनामपि त्वचा ग्रहणम् ] 

संख्याद्याः स्पर्शनाः स्युस्तदधिकरणकाः स्पर्शने गन्धवाहे तेषां द्रव्योपलंभप्रतिनियत निजाध्यक्षयोग्यत्वतश्चेत् । 

**असौ** = ' वातो वाति' इति प्रतीतिः **स्पर्शतः** = स्पर्शगुणात् **नानुमा** = न अनुमितिः । एवमनङ्गीकारे अतिप्रसङ्गमाह – अन्ध इत्यादिना । **अन्धे** = रूपग्रहणसामर्थ्यरहिते पुरुषे **अन्येषु** = वायुभिन्नपृथिव्यादिष्वपि **प्रसङ्गात्** =अनुमितिरूपताप्रसङ्गात् । अन्धः घटं स्पृशन् 'घटोऽयम्' इति वदति । न हि सः एवं वदति 'मया स्पर्शमात्रं गृह्यते, न तु घटः' इति । निमीलितचक्षुषा अनन्धेनापि तथा व्यवहारप्रसङ्गात् । अत एव 'अन्धे' इति पदं रूपग्रहणरहितस्पर्शग्रहीतृपुरुषपरम् । रूपग्रहणराहित्यं च आन्ध्येन वा, अन्धकारादिना वा चक्षुर्निमीलनादिना वा स्यात् । न च तत्र सर्वत्र रूपस्यापि तत्र सत्त्वात् रूपवत्त्वमेव द्रव्यग्रहणप्रयोजकमस्त्विति शंक्यम्; अन्धेन रूपं न गृह्यते; अथापि त्वचा स्पर्श, रूपाश्रयो घटश्च गृह्यते इत्यस्यासंबन्धप्रलापत्वापातात् । रूपाश्रयत्वस्य त्वगिन्द्रियग्राह्यत्वस्य च संबन्धाभावात् । तदेतदाह - न पुनरित्यादि । रूपशून्ये वस्तुनि **स्पर्शनम्** = त्वगिन्द्रियम् **अगमकम्** = प्रत्यक्षाजनकंम् न **पुनः** = रूपशून्यत्वं त्वगिन्द्रियजन्यप्रत्यक्षविरोधि नैव भवेत् । कुत इत्यत्र - अन्याक्षेत्यादि । **अन्याक्षग्राह्यतादृग्विधगुणविरहः** = अन्यत् **अक्षम्** = इन्द्रियं चक्षुरादि, तद्ग्राह्यः तादृग्विधः **गुणः** = रूपम्, **तद्विरहः** = तदभावः अन्यत् **अक्षम्** = त्वगिन्द्रियम् न रुन्धे **हि** =न **प्रतिबध्नाति** = प्रतिबन्धकं न भवति हि । रूपाभावः त्वगिन्द्रियेण वस्तुग्रहणं प्रति प्रतिबन्धको न भवति । तत्र संप्रतिपन्नं दृष्टान्तमाह - निर्गन्ध इत्यादिना । **निर्गन्धः** = गन्धरहितः **नीरसोऽपि** = रसरहितोऽपि **अनलः** = तेजः **दर्शनस्पर्शनाभ्याम्** = चक्षुस्त्वगिन्द्रियाभ्यां यत् **स्फुरति** = यतः प्रतिभाति, अतः अन्याक्षग्राह्यतादृग्विधगुणविरहः अन्यदक्षं न रुन्धे । गन्धराहित्यं यथा चाक्षुषप्रत्यक्षाप्रतिबन्धकम्, तथैव रूपराहित्यमपि त्वाचप्रत्यक्षप्रतिबन्धकं न भवत्येवेत्यर्थः । ननु बाह्यप्रत्यक्षसामान्यसामग्रीभूतस्य रूपस्याभावे कथं केवलविशेषसामग्री कार्यं जनयेत् । अन्यथा आत्ममनस्संयोगाभावेऽपीन्द्रियं प्रत्यक्षजनकं भवेदिति चेत्; रूपस्य बाह्यप्रत्यक्षत्वावच्छिन्नं प्रति कारणत्वस्यैभावान्न दोषः । तर्हि बाह्यप्रत्यक्षसामान्यं प्रति किं कारणमिति चेत्, न किञ्चिदित्येव । यावत्संभवमेव सामान्यकार्यकारणभावः, न तु सर्वत्र । यद्वा रूपाद्यन्यतमत्वमेवास्तु प्रयोजकम्, न तु रूपमात्रम् । अतः वायुः त्वगिन्द्रियजन्यप्रत्यक्षविषय एव । अधिकं समनन्तरश्लोके ॥ ५१ ॥
</details>

<details><summary>वरदार्य-सर्वाङ्कषा-पाठान्तरम् - ५१</summary>

एवमाकाशपरीक्षां तत्प्रसक्तया दिक्परीक्षां च परिसमाप्य, अनन्तरम्‌ 'आकाशाद्वायुः' इति क्रमप्राप्तवायुपरीक्षामुपक्रमते - वात इत्यादि । वायुः शब्दस्पर्शधृतिकम्पनैरनुमीयत इति वैशेषिकाः । वायुः वेगेन यदा वाति, तदा विचित्रः शब्दः अनुभवसिद्धः । एवं स्पर्शविशेषः, वृक्षदिकंपनम्‌, शीर्णपत्रादीनामाकाशे प्लवनम्‌ इत्यादिकमपि अनुभवसिद्धम्‌ । एभिः तद्धेतुतया वायुः अनुमीयते, न तु वायुः प्रत्यक्षः । बाह्यप्रत्यक्षं प्रति रूपस्य कारणत्वात्‌, वायौ तदभावाच्च वायुः न प्रत्यक्षः । ननु रूपं चाक्षुषप्रत्यक्षं प्रति खलु कारणम्‌ । वायौ रूपाभावात्‌ मास्तु चाक्षुषप्रत्यक्षम्‌, स्पार्शनप्रत्यक्षे रूपं कथं कारणमिति चेत्‌ - सत्यम्‌, तत्तदिन्द्रियजन्यप्रत्यक्षं प्रति तत्तद्गुणा एव कारणम्‌ । परन्त्वयं विशेषकार्यकारणभावः । सामान्यकार्यकारणभाव: आवश्यकः किल । सर्वं हि वस्तु सामान्यविशेषात्मकम्‌ । यथा ज्ञानविशेषाः प्रत्यक्षानुमितिशब्दाः । तेषां करणानि यथासंख्यम्‌ इन्द्रियव्याप्तिज्ञानशब्दाः । एवमपि ज्ञानसामान्यकारणम्‌ आत्ममन- स्संयोगादि । एतदभावे बाह्यप्रत्यक्षमपि न जायेतेति सर्वसंमतम्‌ । तद्वदत्रापि तत्तदिन्द्रियाणि तत्तज्ज्ञानविशेषकारणानि । तथा बाह्यप्रत्यक्षसामान्यकारणमपि किञ्चित्‌ वक्तव्यमेव । एवमेवाद्वितीयं ब्रह्मापि प्रमेयत्वादिना सामान्यात्मकम्‌, बृहत्ववर्धक्त्वादिना(DOU) विशेषात्मकम्‌ । सामान्यविशेषौ च परस्परसापेक्षौ, सामान्यमन्तरा न विशेषः, विशेषमन्तरा च न सामान्यम्‌ । एवं घटादावपि - घटं प्रति मृत्पिण्डः कारणमिति सामान्यम्‌ । तद्घटं प्रति तन्मृत्पिण्डः. कारणमिति विशेषः । परन्तु तन्मृत्पिण्डतद्घटयोरन्वयव्यतिरेकग्रहणासंभवात्‌, अन्वयव्यतिरेकयोस्सामान्यरूपेणैव संभवात्‌, घटत्वावच्छिन्नं प्रति मृत्त्वावच्छिन्नं कारणमिति सामान्यकार्यकारणभावोऽप्यावश्यकः । अतः बाह्यप्रत्यक्षत्वावच्छिन्नं प्रति रूपं सामान्यकारणम्‌; वायो तदभावात्‌ न बाह्यप्रत्यक्षसंभवः । अतः स्पर्शाद्यनुमेयो वायुः । शिष्टं समनन्तरश्लोके ॥   
ननु दर्शनस्पर्शनाभ्यामेकार्थग्रहणादिना द्रव्यं पूर्वं साधितं किल । तत्रान्धकारेऽपि त्वगिन्द्रियेण घटादिप्रत्यक्षमङ्गीकृतं किल । एवं सति अत्र परं कथमुच्यते वायौ रूपाभावात्‌ त्वगिन्द्रियेणाप्यग्रहणम्‌? उच्यते, अन्धकारे त्वचा यद्यपि द्रव्यप्रत्यक्षं भवत्येव । परन्त्विदं विशेषकारणम्‌ । सामान्यकारणं तु बाह्यप्रत्यक्षं प्रति रूपम्‌ । तदस्त्येव घटे । अतः सामान्यसामग्रीसहितया विशेषसामग्र्या घटप्रत्यक्षं भवत्येव । वायौ तु तादृशसामान्यसामग्र्यभावात्‌ न बाह्यप्रक्षसंभवः, तदभावेन च त्वगिन्द्रियं स्पर्शं गृह्णीयात्‌, न तु वायुम्‌ । अन्यथा वायाववात्यपि त्वचा वायुप्रत्यक्षप्रसङ्गः । अतः अनुमेय एव । तदेतन्निराकरोति - वातः = वायुः वाति इति इतरसमा = 'घटो दृश्यते' इत्यादीतरप्रत्यक्षसदृशी यतः, ततः साक्षान्मतिः = साक्षात्काररूपैव प्रमितिः । अन्यथा 'घटो दृश्यते' इति प्रतीतिरपि रूपेण घटानुमितिरूपा स्यात्‌ । ननु घटः, तदाश्रितं रूपं चेति द्वयमीक्ष्यते चक्षुषा । नैवं वायुः, स्पर्शः तदाश्रितश्चेति द्वयमनुभूयते, स्पर्शमात्रं प्रतीयते । तेन च तदाश्रयः वायुस्तु अनुमीयत इत्येव युक्तमित्यत्राह - स्पर्शत इत्यादि । असौ = 'वातो वाति' इति प्रतीतिः स्पर्शतः = सर्शगुणात्‌ नानुमा = न अनुमितिः । एवमनङ्गीकारे अतिप्रसङ्गमाह - अन्ध इत्यादिना । अन्धे = रूपग्रहणसामर्थ्यरहिते पुरुषे अन्येषु = वायुभिन्नपृथिव्यादिष्वपि प्रसङ्गात्‌ = अनुमितिरूपताप्रसङ्गात्‌ । अन्धः घटं स्पृशन्‌ 'घटोऽयम्‌' इति वदति । न हि सः एवं वदति 'मया स्पर्शमात्रं गृह्यते, न त॒ घटः' इति । निमीलितचक्षुषा अनन्धेनापि तथा व्यवहारप्रसङ्गात्‌ । अत एव 'अन्धे' इति पदं रूपग्रहणरहितस्पर्शग्रहीतृपुरुषपरम्‌ । रूपग्रहणराहित्यं च आन्ध्येन वा, अन्धकारादिना वा चक्षुर्निमीलनादिना वा स्यात्‌ । न च तत्र सर्वत्र रूपस्यापि तत्र सत्त्वात्‌ रूपवत्त्वमेव द्रव्यग्रहणप्रयोजकमसित्वति शंक्यम्‌; अन्धेन रूपं न गृह्यते; अथापि त्वचा स्पर्शः, रूपाश्रयो घटश्च गृह्यते इत्यस्यासंबन्धप्रलापत्वापातात्‌ । रूपाश्रयत्वस्य त्वगिन्द्रियग्राह्यत्वस्य च संबन्धाभावात्‌ । तदेतदाह - न पुनरित्यादि । रूपशून्ये वस्तुनि स्पर्शनम्‌ = त्वगिन्द्रियम्‌ अगमकम्‌ = प्रत्यक्षाजनकं न पुनः = रूपशून्यत्वं त्वगिन्द्रियजन्यप्रत्यक्षविरोधि नैव भवेत्‌ । कुत इत्यत्र - अन्याक्षेत्यादि । अन्याक्षग्राह्यतादृग्विधगुणविरहः = अन्यत्‌ अक्षम्‌ = इन्द्रियं चक्षुरादि, तद्ग्राह्यः तादृग्विधः गुणः = रूपम्‌, तद्विरहः = तदभावः अन्यत्‌ अक्षम्‌ = त्वगिन्द्रियं न रुन्धे हि = न प्रतिबध्नाति = प्रतिबन्धकं न भवति हि । रूपाभावः त्वगिन्द्रियेण वस्तुग्रहणं प्रति प्रतिबन्धको न भवति । तत्र संप्रतिपन्नं दृष्टान्तमाह - निर्गन्ध इत्यादिना । निर्गन्धः = गन्धरहितः नीरसोऽपि = रसरहितोऽपि अनलः = तेजः दर्शनस्पर्शनाभ्याम्‌ = चक्षुस्त्वगिन्द्रियाभ्यां यत्‌ स्फुरति = यतः प्रतिभाति, अतः अन्याक्षग्राह्यतादृग्विधगुणविरहः अन्यदक्षं न रुन्धे । गन्धराहित्यं यथा चाक्षुषप्रत्यक्षाप्रतिबन्धकम्‌, तथैव रूपराहित्यमपि त्वाचप्रत्यक्षप्रतिबन्धकं न भवत्येवेत्यर्थः । ननु बाह्यप्रत्यक्षसामान्यसामग्रीभूतस्य रूपस्याभावे कथं केवलविशेषसामग्री कार्यं जनयेत्‌ । अन्यथा आत्ममनस्संयोगाभावेऽपीन्द्रियं प्रत्यक्षजनकं भवेदिति चेत्‌; रूपस्य बाह्यप्रत्यक्षत्वावच्छिन्नं प्रति कारणत्वस्यैभावान्न दोषः । तर्हि बाह्यप्रत्यक्षसामान्यं प्रति किं कारणमिति चेत्‌, न किञ्चिदित्येव । यावत्संभवमेव सामान्यकार्यकारणभावः, न तु सर्वत्र । यद्वा रूपाद्यन्यतमत्वमेवास्तु प्रयोजकम्‌; न तु रूपमात्रम्‌ । अतः वायुः त्वगिन्द्रियजन्यप्रत्यक्षविषय एव । अधिकं समनन्तरश्लोके ॥ ५१ ॥
</details>

<details><summary>वरदार्य-सुबोधिनी (कन्नड) - ५१</summary>

हीगॆ आकाश निरूपणानन्तर 'आकाशाद्वायुः' ऎम्ब क्रमदिन्द वायुविन निरूपणॆयु प्रारम्भवागुत्तदॆ. अदरल्लि विवादग्रस्तवाद विषयगळन्नु मात्र चर्चिसलागुत्तदॆ. वैशेषिकरु स्पर्शगुणक्कॆ आधार वागि वायु अनुमानसिद्धवे हॊरतु प्रत्यक्षसिद्धवल्ल ऎन्नुत्तारॆ. इदन्नु मॊदलु निराकरिसुत्तारॆ - 'वातो वाति' इति इतरसमा 'गाळि बीसुत्तिदॆ' ऎम्बुदु 'दीप प्रकाशिसुत्तिदॆ' इत्यादि बुद्दियन्तॆ प्रत्यक्षात्मक ज्ञानवे आगिरुत्तदॆ. अन्दे अन्वेषु प्रसङ्गात् अस् स्पर्शतः अनुमा न घटादिगळल्लि कुरुडरिगॆ स्पर्श दिन्द घटादिगळ अनुमानवन्नु ऒप्पबेकागिरुवुदरिन्द, कण्णु कॆलस माडदिद्दाग त्वगिन्द्रियदिन्द द्रव्यग्रहणवन्नु हिन्दॆ (8नॆ श्लो)ऒप्पिरुवुद रिन्द ईग इदन्नु ऒप्पिदरॆ अपसिद्धान्तवागुवुदरिन्द ई ज्ञान स्पर्शगुण

-श्लोक 52]

ह्यन्यदक्षं न रु

अन्याग्राह्यतादृग्विधगुणविरहो निर्गनॆनीरसोऽपि सुरति यदनलो दर्शनस्पर्शनाभ्यां [वायु प्रत्यक्ष ऎन्नुवुदरल्लि बाधक निरसनॆ]

\-

52-

67

सङ्ख्याद्याः स्पर्शनाः सुस्तदधिकरणकाः स्पर्शने गन्ध वाहे

तेषां प्रपलम्भप्रतिनियत निजाध्यक्षयोग्य तक्षेत् । रूप हेतुविनिन्द बन्द अनुमान रूपद्दल्ल. प्रत्यक्षक्कॆ रूपवे कारण वाद्दरिन्द रूपरहितवाद वायु प्रत्यक्षवागलु हेगॆ साध्य? ऎन्दरॆ, रूपशून्य स्पर्शनं पुनः अगमकं न रूपविल्लद वस्तुविनल्लि त्वगिन्द्रियवू प्रत्यक्षवन्नु हुट्टिसलारदॆम्बुदु युक्तवल्ल.

निर्गन 8 नीरसोपि अनलः दर्शनस्पर्शनाभ्यां स्सुरति यत्, अन्याग्राह्यतादृग्विदगुणविरहः अन्यत् अक्षं न हि रु गन्धरहितवू रसरहितवू आद बॆङ्कियु चक्षुरिन्द्रिय मत्तु त्वगिन्द्रियगळिन्द गृहीतवागुवुदरिन्द, ऒन्दु इन्द्रियदिन्द ग्राह्यवाद गुणविल्ल दिद्दरॆ अदन्नु मत्तॊन्दु इन्द्रिय ग्रहिसुवुदक्कॆ तडॆयागुवुदिल्लवष्टॆ.

वैशेषिकरु, त्वगिन्द्रिय वायुविनल्लिरुव स्पर्शवन्नु ग्रहिसुवुदे हॊरतु अदक्कॆ आश्रयवाद वायुवन्नु ग्रहिसुवुदिल्ल. गाळि बीसुत्तिरु वाग नम्म अनुभवक्कॆ बरुत्तिरुव स्पर्श गुणवागिरुवुदरिन्द अदु ऒन्दु विलक्षण द्रव्यवन्नु आश्रयिसिरुत्तदॆ ऎन्दु त्वगिन्द्रियदिन्द गृहीतवादु स्पर्शगुणदिन्द अदर आश्रय अनुमान सिद्ध ऎन्नुत्तारॆ.

पञ्चेन्द्रियगळल्लि चक्षुरिन्द्रिय मत्तु त्वगिन्द्रियगळगॆ द्रव्यवन्नु ग्रहिसुव सामर्थ्यविरुवाग त्वगिन्द्रिय वायुवन्नु ग्रहिसुवुदिल्ल, वायुविनल्लिरुव स्पर्शवन्नु मात्र ग्रहिसुत्तदॆ ऎन्दु हेळुवुदु सरियल्ल. हागादरॆ त्वगिन्द्रिय बॆङ्कियन्नु ग्रहिसुवुदिल्ल, बॆङ्कियल्लिरुव उष्ण स्पर्शवन्नु मात्र ग्रहिसुत्तदॆ ऎन्दू ऒप्पबेकागुवुदु,

वायुविनल्लि रूपविल्लद्दरिन्द अदन्नु चक्षुरिन्द्रिय ग्रहिसलारदॆन्दु, त्वगिन्द्रियवू ग्रहिसलारदॆम्बुदु सरियल्ल. आद्दरिन्द वायु त्वगिन्द्रिय दिन्द प्रत्यक्षवागिये गृहीतवागुवुदे हॊरतु अनुमेयवल्ल ॥ ५१ ।
</details>

<details><summary>सर्वार्थसिद्धिः - ५१</summary>

आकाशे चिन्तिते प्रसङ्गाद्दिगन्तर्भाव उक्तः । अथाकाशानन्तरभाविनि वायौ स्वरूपतस्संप्रतिपन्ने प्रमाणविप्रतिपत्तिं निरस्यति - वातो वातीति ॥ त्वगिन्द्रियपवनसंयोगे सति सावधानस्य वातो वातीति धीस्तावद् दुरपलपा । सा साक्षात्काररूपा क्षित्यादिधीसमत्वादित्यर्थः । यदत्र गुणेन गुण्यनुमानमाहुः तत्प्रतिषेधति - स्पर्शत इति । न हि गन्धादिवदिह गुणमात्रोपलम्भ इति भावः । अन्यथाऽतिप्रसङ्गमाह -अन्ध इति । अन्धे - पुरुषे, अन्येषु - पृथिव्यादिषु भूतेषु त्वगिन्द्रियेण या स्पर्शधीस्सा स्पर्शमात्रविषया तत्तद्द्रव्यानुमितिहेतुस्स्यात् । अन्धोक्तिश्चक्षुषा द्रव्यग्रहणनिवृत्त्यर्था । उपलक्षणमेतदन्धतमसमध्यस्थस्य ; सालोकेऽपि निमीलितचक्षुषश्च । न चैतद्युक्तम्, दर्शनस्पर्शनाभ्यामेकार्थग्रहणाभ्युपगमात् अन्यथा द्रव्यापह्नवप्रसङ्गाच्च । ननु नीरूपं कथं प्रत्यक्षम् ? आत्मादीन् पश्य । कथं बाह्याक्षग्राह्यम् ? रूपादी-न्निरूपय । कथं स्पर्शनवेद्यम् ? स्पर्शमेव परामृश, इत्यभिप्रायेणाह - न पुनरिति । तथाऽपि नीरूपद्रव्यं कथं बाह्येन्द्रियग्राह्यं त्वगिन्द्रियग्राह्यं वेत्यत्राह - अन्याक्षेति । इन्द्रियाणां स्वग्राह्यविशेषगुणोपधानेन हि द्रव्यग्राहकत्वमिति वः कल्पना । ततश्चेन्द्रियान्तरग्राह्यविशेषगुणविरहेऽपि वायोस्त्वगिन्द्रियग्राह्यत्वमविरुद्धमित्यर्थः । यदि रूपशून्यद्रव्यत्वाद्वायुरप्रत्यक्ष इत्युच्येत तदा रसशून्यद्रव्यत्वात्तेजोऽपि किं तथा गन्धशून्यद्रव्यत्वाद्वा । अतोऽवादि इन्द्रियान्तरग्राह्यविशेषगुणविरहो नेन्द्रियान्तरवेद्यत्वविरोधीति । अत्राविगीतमुदाहरणमाह - निर्गन्ध इति ॥ ५१ ॥
</details>

<details><summary>नरसिंह-देवः आनन्ददायिनी - ५१</summary>

अवसरलक्षणसंगत्या वायोर्निरूपणीयत्वेन प्रसक्तौ (क्तेः) मध्ये दिङ्निरूपणस्य का संगतिरित्याशङ्कां परिहरन्नवतारयति - आकाशे इति । ननु वायुस्वरूपे विवादाभावात् तत्र निरूपणीयं किमित्यत्राह - अथेति । अनुमानतस्सा धीरस्त्वित्यत्राह - सेति । क्षित्यादिधीवत् वायुं स्पृशामीत्यनुव्यवसायादिति भावः । अन्यथेति - गुणमात्रोपलम्भे इत्यर्थः । तदेवोपपादयति - त्वगिन्द्रिवेणेति । इष्टापत्तिं परिहरति - न चैतदिति । तेनैव द्रव्यसाधनादिति भावः । आत्मादीनिति - नीरूपस्याप्यात्मनः प्रत्यक्षत्वदर्शनात् तेनाप्रत्यक्षत्वसाधनमनुपपन्नमिति भावः । शङ्कते - कथमिति । उत्तरमाह -रूपादीनिति । तद्बाह्येन्द्रियग्राह्यत्वाव्याप्यमपि न भवति रूपे व्यभिचारादित्यर्थः । पुनर्विशे(पुनरपि - विशे)षव्याप्तिमभिप्रेत्याशङ्कते - कथं स्पर्शनेति । उत्तरमाह - स्पर्शमेवेति । इन्द्रियाणामिति - तथाच स्वग्राह्यगुणाभावे तदिन्द्रियग्राह्यता न स्यात्; न चात्र तदभावः! इति भावः । यदीन्द्रियान्तरग्राह्यगुणाभावाददपि(दप्यग्राह्यत्वम्;) ईन्द्रियान्तरग्राह्यत्वमपि न स्यात् तदाऽतिप्रसङ्गमाह - यदीति ॥ ५१ ॥
</details>

<details><summary>उत्तमूरु-वीरराघवः अलभ्यलाभः - ५१</summary>

वात इति । साक्षादिति पृथक्पदम् । वातो वातीति मतिः इतरसमा पृथिव्यादिमतितुल्या  
साक्षात् - साक्षात्काररूपा । असौ = वातो वातीति मतिः न स्पर्शहेतुकानुमा, तथासति अन्येषु - पृथिव्यादिषु विषये अन्धस्य स्पर्शतोऽनुमानमेवेत्यापातात् । अन्धस्य पृथिव्यादिकमप्रत्यक्षं स्यादित्यर्थः । न पुनरिति । स्पर्शनेन्द्रियजन्यप्रत्यक्षं रूपशून्यवस्तुविषयकत्वे अगमकं साधकरहितमिति न । गमकसद्भावात् तत्तद्विषयकप्रत्यक्षरूपव्यवसायविषयकोऽनुव्यवसाय एव तत्साधकः । अन्येति । चक्षुरिन्द्रियादिग्राह्यस्य, तादृग्विधस्य = तत्तदिन्द्रियव्यवस्थहेतोः गुणस्य रूपगन्धादेर्विरहः तत्तदिन्द्रियजन्यज्ञानवारकः स्यात्; न तु त्वगादीन्द्रियजन्यप्रत्यक्षवारकः । अन्यथा गन्धरसाद्यभावादग्निः चक्षुषा त्वचा च न गृह्येतेति श्लोकार्थः । ननु नीरूपमित्यादि, नीरूपत्वेऽपि प्रत्यक्षं भवतीति कुतोंगीकर्तव्यमिति प्रश्नः । रूपवत्त्वं किं प्रत्यक्षसामान्ये कारणम्, बाह्येन्द्रियजप्रत्यक्षे वा, स्पर्शनप्रत्यक्षे वा । सर्वमसंभवि । तथा कल्पनस्य गुरुत्वादिति गमयन् तत्कल्पने औचित्याभावमपि दर्शयति तथापीति । तादृग्विधेत्यनेन, रूपं न त्वाचप्रत्यक्षवारकम् इन्द्रियव्यस्थाहेतुगुणत्वात् गन्धादिवदिति युक्तिः सूच्यते । अन्धतमसमध्यस्थस्य = गाढध्वान्तमध्यवर्तिनः । कि तथेत्यत्र, किं न तथेति पाठे अर्थबोधसौलभ्यं स्यात् ॥ ५१ ॥
</details>

<details><summary>सौम्य-वरद-रामानुज-गूढार्थ-प्रकाशः - ५१</summary>

इष्टापत्तिमाशङ्क्य, तर्हि अपसिद्धान्त इति परिहाराभिप्रायेणाह - नैतद्युक्तमिति । परिहरति - आत्मादीन् पश्येति ॥ ५१ ॥
</details>







