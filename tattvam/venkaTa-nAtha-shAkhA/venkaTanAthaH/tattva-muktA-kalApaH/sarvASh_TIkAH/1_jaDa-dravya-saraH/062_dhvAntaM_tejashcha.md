+++
title = "062 ध्वान्तं तेजश्च"

+++
<details><summary>मूलम्</summary>

ध्वान्तं तेजश्च नासीदिति मुनिभिरुपाख्यायि संवर्तवार्ता भावाभावौ निषेद्धुं तदुभयविधिवद्व्याहतत्वादशक्यम् ।  
अन्तर्यन्तुश्च तेजस्सहपठिततमो देह इत्यामनन्ति स्याच्चाभावोऽपि भावान्तरमतिमथने वक्ष्यमाणक्रमेण ॥ ६२ ॥
</details>

<details><summary>वरदार्य-सर्वाङ्कषा - ६२</summary>

तमसः अभावरूपत्वे श्रुतिविरोधमप्याह – ध्वान्तमित्यादि । **ध्वान्तं** = तमः तेजश्च नासीत् इति **संवर्तवार्ता** = प्रलयवर्णना मुनिभिः **उपाख्यायि** = अभ्यधायि । ' नासीत् तमः ज्योतिरभूत्' इति हि प्रलयवर्णना दृश्यते पुराणादौ । तमोऽपि नासीत्, ज्योतिरपि नाभूदिति खलूच्यते । यदि तेजोभावस्तमः, तर्हि 'ज्योतिः नाभूत्' इत्येव वक्तव्यम् । 'तमोऽपि नासीत्' इति प्रत्येकं तमसोऽपि निषेधात्, ज्योत्यभावातिरिक्तं तम इति सिध्यति । अस्तु ऋषिवचनम् । किमायातं तावतेत्यत्र तदुपपादयति - भावाभावाविति । भावाभावौ, तदुभयविधिवत् **व्याहतत्वात्** = पदार्थयोः तत्तदभावरूपत्वेन, उभयोः विधिः यथा व्याहतत्वात् न संभवति, तथा उभयनिषेधोऽपि, व्याहतत्वात्, **निषेद्धुम्** = निषेद्धुमपि अशक्यम् । ययोः विरोधः नियतः, तयोर्मध्ये एकस्य निषेधे, अन्यः स्वयमेवागच्छेत् । उभयोर्निषेधस्तु वक्तुमशक्य एव । यथा आलोकतमसोः । आलोकस्य निषेधे, तमः तत्र स्यादेव । तमसः निषेधे, आलोकस्तत्र स्यादेव । 'आलोकोऽपि नास्ति, तमोऽपि नास्ति' इति तु कदापि न वक्तुं शक्यम् । तदुभयनिषेधोऽपि तदुभयविधिवत् 'आलोकोऽ प्यस्ति', 'तमोऽ-' प्यस्ति' इतिवत् व्याहत एव । श्रुतिरपि तमसो द्रव्यत्वे प्रमाणमित्याह - तेजस्सहपठिततमः **अन्तर्यन्तुः** = अन्तर्यामिणः परमात्मनः देहः इत्यामनन्ति वेदाः । 'यस्य तेजः शरीरम्' इत्यनेन साकमेव ' यस्य तमश्शरीरम्' इत्यप्यन्तर्यामिब्राह्मणे श्रूयते । तेन तेजोवदेव तमोऽपि द्रव्यान्तरमिति स्पष्टम् । वस्तुतस्तु नास्माभिराग्रहात् तमसः द्रव्यत्वं साध्यते, वस्तुस्थितिकथनमिदमित्याह – स्याच्चेत्यादि । **च** = किञ्च **अतिमथने** = कूलंकषविचारे, **वक्ष्यमाणक्रमेण** = अद्रव्यसरान्ते ( श्लो. 129) 'सोऽभावो यः' इत्यादि क्रमेण अभावोऽपि भावान्तरमेव स्यात्, न त्वतिरिक्त इति तेजोभावोऽपि द्रव्यान्तररूप एव । नीलरूपप्रतीत्या, तेजोऽभावः पृथिवीरूपे पर्यवस्यतीति तमः पृथिवी । अत्र वक्तव्यं पूर्वश्लोक एवोक्तम् । शिष्टं तु अभावविचारे ॥ 

"

[[114]]

[भूगोलपरीक्षा] 

63. तिष्ठत्युर्वी भचक्रं पवनरयवशात् भ्राम्यतीत्युक्तमाप्तैः 

भ्रान्तैः क्लृप्तं त्रिलोकीभ्रमणमिह तथा मेदिनीभ्रान्तिपातौ । तद्भान्तौ प्राक्प्रतीचोः प्रसजति पतने पत्रिणोस्तारतम्यम्, 

पाते गुर्व्यास्तु तस्याः प्रलघु दिवि समुत्क्षिप्तमेनां न यायात् ॥63॥ 

अत्रेदमप्यतिगाढमवधेयम् - प्रकृतिवाचकतमः पदस्यार्थः न कस्याप्यनुभवगोचरः, अव्यक्तत्वादेव। लोके यदुच्यते ' नीलं तमः' इति तु न प्रकृतिविषयकम्, प्रकृतौ नीलरूपाभावात् । अतो लोके तमः पदम् अन्धकारपर्यायम् । अन्धकारो नाम कः ? इति विचारे, सूर्यास्तमयानन्तरमेव तमोऽनुभवात्, गोलाकाराया भूमेः पाश्र्वान्तरे सूर्यस्य गमनात् भूमेः छायैवान्धकारः । यदि सूर्योऽपि कदाचित्क्षीयेत, तदा भूमेः छायाया अपि न प्रसक्तिः । तेजसः आवरणे हि छाया । यदा तेजोऽपि शान्तं भवति, तदानीं छायाया न हि प्रसक्तिः । तदा हि, मध्यावारकस्य पार्श्वद्वयमप्येकरूपमेव खलु भायात् । तदा तस्य नाम किम् ? प्रकारान्तरेणापि चिन्त्यताम् । गृहान्तर्गाढान्धकारेऽपवरके यदा दीपमारोपयामः, तदा प्रकाशोऽपवरकं व्याप्नोति । तत्र यदि कञ्चन दारुखण्डं मध्ये स्थापयामः, तदा तद्दारुखण्डस्यैकपार्श्वे दीपालोकः, पार्श्वान्तरे दारुखण्डच्छाया च सुस्पष्टमीक्षितुं शक्यते । यदा च दीपमवरोपयामः, तदा दारुखण्डस्य पार्श्वद्वयमप्येकरूपमेव दृश्येत । तदा छाया कुत्र गता ? एवमेव सूर्येऽस्तं गते भूमेश्छाया रात्रिरुच्यते । सूर्य एव कदाचिन्नष्टे, अहः कदा? रात्रिः कदा? एतत्कालदृष्ट्यैव, प्रलयकाले तमो नासीत्, ज्योतिरपि नासीदित्युच्यते । बृहदारण्यके जनकयाज्ञवल्क्यसंवादे ‘किंज्योतिरयं पुरुषः' (बृ.6-3-2) इत्युपक्रम्य 'अस्तमित आदित्ये याज्ञवल्क्य चन्द्रमस्यस्तमिते, शान्तेऽग्नौ, शान्तायां वाचि किंज्योतिरेवायं पुरुषः' इति प्रश्नः, 'आत्मैवास्य ज्योतिः ' इत्युत्तरं च कियत्सुन्दरमवर्णीति दृष्ट्वाऽऽनन्दितव्यं मनीषिभिरित्युपरम्यते ॥ ६२ ॥
</details>

<details><summary>वरदार्य-सर्वाङ्कषा-पाठान्तरम् - ६२</summary>

तमसः अभावरूपत्वे श्रुतिविरोधमप्याह - ध्वान्तमित्यादि । ध्वान्तं = तमः तेजश्च नासीत्‌ इति संवर्तवार्ता = प्रलयवर्णना मुनिभिः उपाख्यायि = अभ्यधायि । 'नासीत्‌ तमः ज्योतिरभूत्‌' इति हि प्रलयवर्णना दृष्यते पुराणादौ । तमोऽपि नासीत्‌, ज्योतिरपि नाभूदिति खलुच्यते । यदि तेजोभावस्तमः, तर्हि 'ज्योतिः नाभूत्‌' इत्येव वक्तव्यम्‌ । 'तमोऽपि नासीत्‌' इति प्रत्येकं तमसोऽपि निषेधात्‌, ज्योत्यभावातिरिक्तं तम इति सिध्यति । अस्तु ऋषिवचनम्‌ । किमायातं तावतेत्यत्र तदुपपादयति - भावाभावाविति । भावाभावौ, तदुभयविधिवत्‌ व्याहतत्वात्‌ = पदार्थयोः तत्तदभावरूपत्वेन, उभयोः विधिः यथा व्याहतत्वात्‌ न संभवति, तथा उभयनिषेधोऽपि, व्याहतत्वात्‌, निषेद्धुम्‌ = निषेद्धमपि अशक्यम्‌ । ययोः विरोधः नियतः, तयोर्मध्ये एकस्य निषेधे, अन्यः स्वयमेवागच्छेत्‌ । उभयोर्निषेधस्तु वक्तुमशक्य एव । यथा आलोकतमसोः । आलोकस्य निषधे, तमः तत्र स्यादेव । तमसः निषेधे, आलोकस्तत्र स्यादेव । 'आलोकोऽपि नास्ति, तमोऽपि नास्ति' इति तु कदापि न वक्तुं शक्यम्‌ । तदुभयनिषेधोऽपि तदुभयविधिवत्‌' आलोकोऽ प्यस्ति', 'तमोऽप्यस्ति' इतिवत्‌ व्याहत एव । श्रुतिरपि तमसो द्रव्यत्वे प्रमाणमित्याह - तेजस्सहपठिततमः अन्तर्यन्तुः = अन्तर्यामिणः परमात्मनः देहः इत्यामनन्ति वेदाः । 'यस्य तेजः शरीरम्‌' इत्यनेन साकमेव 'यस्य तमश्शरीरम्‌' इत्यप्यन्तर्यामिब्राह्मणे श्रूयते । तेन तेजोवदेव तमोऽपि द्रव्यान्तरमिति स्पष्टम्‌ । वस्तुतस्तु नास्माभिराग्रहात्‌ तमसः द्रव्यत्वं साध्यते, वस्तुस्थितिकथनमिदमित्याह - स्याच्चेत्यादि । च = किञ्च अतिमथने = कूलंकषविचारे, वक्ष्यमाणक्रमेण = अद्रव्यसरान्ते (श्लो.१२९) 'सोऽभावो यः' इत्यादि क्रमेण अभावोऽपि भावान्तरमेव स्यात्‌, न त्वतिरिक्त इति तेजोभावोऽपि द्रव्यान्तररूप एव । नीलरूपप्रतीत्या, तेजोऽभावः पृथिवीरूपे पर्यवस्यतीति तमः पृथिवी । अत्र वक्तव्यं पूर्वश्लोक एवोक्तम्‌ । शिष्टं तु अभावविचारे ॥ अत्रेदमप्यतिगाढमवधेयम्‌ - प्रकृतिवाचकतमः पदस्यार्थः न कस्याप्यनुभवगोचरः , अव्यक्तत्वादेव । लोके यदुच्यते 'नीलं तमः' इति तु न प्रकृतिविषयकम्‌, प्रकृतौ नीलरूपाभावात्‌ । अतो लोके तमःपदम्‌ । अन्धकारपर्यायम्‌ । अन्धकारो नाम कः? इति विचारे, सूर्यास्तमयानन्तरमेव तमोऽनुभवात्‌, गोलाकाराया भूमेः पार्श्वान्तरे सूर्यस्य गमनात्‌ भूमेः छायैवान्धकारः । यदि सूर्योऽपि कदाचित्क्षीयेत, तदा भूमेः छायाया अपि न प्रसक्तिः । तेजसः आवरणे हि छाया । यदा तेजोऽपि शान्तं भवति, तदानीं छायाया न हि प्रसक्तिः । तदा हि, मध्यावारकस्य पार्श्वद्वयमप्येकरूपमेव खलु भायात्‌ । तदा तस्य नाम किम्‌? प्रकारान्तरेणापि चिन्त्यताम्‌ । गृहान्तर्गाढान्धकारेऽपवरके यदा दीपमारोपयामः, तदा प्रकाशोऽपवरकं व्याप्नोति । तत्र यदि कञ्चन दारुखण्डं मध्ये स्थापयामः, तदा तद्दारुखण्डस्यैकपार्श्वे दीपालोकः, पार्श्वान्तरे दारुखण्डच्छाया च सुस्पष्टमीक्षितुं शक्यते । यदा च दीपमवरोपयामः, तदा दारुखण्डस्य पार्श्वद्वयमप्येकरूपमेव दृश्येत । तदा छाया कुत्र गता? एवमेव सूर्येऽस्तं गते भूमेश्छाया रात्रिरुच्यते । सूर्य एव कदाचिन्नष्टे, अहः कदा? रात्रिःकदा? एतत्कालदृष्ट्यैव, प्रलयकाले तमो नासीत्‌, ज्योतिरपि नासीदित्युच्यते । बृहदारण्यके जनकयाज्ञवल्क्यसंवादे 'किंज्योतिरयं पुरुषः' (बृ.६-३-२) इत्युपक्रम्य 'अस्तमित आदित्ये याज्ञवल्क्य चन्द्रमस्यस्तमिते, शान्तेऽग्नौ, शान्तायां वाचि किंज्योतिरेवायं पुरुषः' इति प्रश्नः, 'आत्मैवास्य ज्योतिः' इत्युत्तरं च कियत्सुन्दरमवर्णीति दृष्ट्वाऽऽनन्दितव्यं मनीषिभिरित्युपरम्यते ॥ ६२ ॥
</details>

<details><summary>वरदार्य-सुबोधिनी (कन्नड) - ६२</summary>

तमस्सु अभावरूपवल्लवॆन्नुवुदक्कॆ श्रुतियू प्रमाणवॆन्दु हेळुत्तारॆ. ध्वान्तं नासीत्, तेजश्च नासीत् इति मुनिभिः संवर्तवार्ता उपाख्यायि कत्तलू इरलिल्ल, बॆळकू इरलिल्ल ऎन्दु ऋषिगळिन्द प्रळयद कथॆ वर्णितवागिदॆ. व्याहतात् भावाभाव तदुभयविधिवत् निषेद्दु, अशक्य-असङ्गतवागु वुदरिन्द भाव मत्तु अभाव ऎरडन्नू प्रतिपादिसलशक्यवागुवन्तॆ आ ऎरडन्नु निषेधिसलू शक्यविल्ल. 'घटविल्ल' ऎन्दरॆ 'घटभाव इदे? ऎन्दागुत्तदॆ. इवॆरडू परस्पर विरुद्धवाद्दरिन्द ऒन्दु इदॆ ऎन्दरॆ मत्तॊन्दु इल्ल ऎम्बुदु सिद्ध. इवॆरडन्नू इदॆ, अथवा इल्ल ऎन्दुहेळलू साध्यविल्ल. हागॆ तमस्सु तेजस्सिन अभावरूपवादरॆ, तेजस्सिल्ल ऎन्दाग तमस्सु इदॆ ऎन्दर्थवागुत्तदॆ. आदरॆ 'नासीत् तमो न ज्योतिरभूत्' ऎन्दु हेळिरुवुदरिन्द इवॆरडू स्वतन्त्रवाद बेरॆ बेरॆ द्रव्यगळॆं बुदु स्पष्टवागुत्तवॆ. अन्वर्यनु

अन्वर्यन्तु- तेजस्सहपठिततमश्च देह

इति

आमनन्ति-अन्वर्यामियाद नारायणनिगॆ तेजस्सिनॊन्दिगॆ तमन्नू सह शरीरवॆन्दु वेददल्लि 'यस्य तेजश्वरं यस्य तमशरीरं ऎन्दुहेळिद्दारॆ. इवॆल्लवू वृथाचर्चॆये, वास्तविकवागि हेळुवुदादरॆ

नक्षमाणक्रमेण अतिमथने अभावोऽसि भावान्तरञ्चस्मात् मुन्दॆ अद्रव्यसरद कॊनॆयल्लि हेळिरुवरीतियल्लि सूक्ष्मवागि विमर्शिसिदरॆ ऒन्दुवस्तुविन अभाव मत्तॊन्दुरीतियल्लि भावरूपवे आगुत्तदॆ. आद्दरिन्द ऒन्दन्नु इल्ल' ऎन्दु निषेध माडिद मात्रक्कॆ वस्तुतत्त्वपूर्ण वागुवुदिल्ल. अल्लिपूरकवागि मत्तॊन्दन्नु उळिसलेबेकु. आद्दरिन्द तेजस्सु इल्ल ऎन्दमात्रक्कॆ व्यवहार मुगियुवुदिल्ल. मत्तॊन्दर इरुविकॆयन्नु अल्लि हेळले बेकु. अदे कत्तलु आथवा तमस्सु. आद्दरिन्द तमस्सु केवल अभाव रूपवल्ल, पार्थिव द्रव्यवे ॥६२॥
</details>

<details><summary>सर्वार्थसिद्धिः - ६२</summary>

आलोकाभावपक्षस्यागमवैगुण्यमाह - ध्वान्तमिति ॥ अर्थोपादानमेतत् - शब्दस्तु "नासीत्तमो ज्योतिरभून्न चान्यदिति । कथमस्य प्रकृतविरोधित्वमित्यत्राह - भावाभावाविति । न हि कस्यचिदेकदैकत्र भावाभावाविधिश्शक्यते ; तद्वदुभयनिषेधोऽप्यशक्यः । अन्तत उभयनिषेधस्य उभयविधिविश्रमणेन व्याघातादिति भावः ॥ ६२ ॥ इति तमस आलोकाभावमात्रत्वभङ्गः ॥
</details>

<details><summary>नरसिंह-देवः आनन्ददायिनी - ६२</summary>

प्रसङ्गसंगतिमा(पूर्वसंगत्याऽऽ)ह - आलोकाभावस्येति । मूलस्यायमर्थः - मुनिभिः - पौराणिकैः 'नासीत्तमो ज्योतिरभून्न चान्यत्' इत्यत्र तमस्तेजश्च नासीदिति । संवर्तवार्ता - प्रलयवचनम् । एकस्मिन् काले भावाभावविधिवन्निषेधोऽप्यशक्यः । शक्यमिति विभक्तिप्रतिरूपकमव्ययमिति न विशेष्यनिघ्नतेति केचित् । अपरे तु - 'निषेद्धुं व्याहतत्वादशक्यम्' इति भिन्नं वाक्यम् । तत्किमित्यपेक्षायां भावाभावावित्यपरं वाक्यम् । अत एव महाभाष्ये पस्पशायां श्वमांसादिभिरपि क्षुदुपहन्तुं शक्यमित्यत्र कैयटः - उपहन्तुं शक्यं इत्येकं वाक्यम् । तत्किमित्यपेक्षायां क्षुदित्यपरम्; तथा च सामान्ये नपुंसकत्वमेकवचनत्वं चेति वदन्ति । वस्तुतस्तु (अन्येतु) -भावाभावाविति तुमुन्नन्तकर्म । कृदन्तत्वेऽप्यव्ययत्वान्न षष्ठी । तथा च तुमुन्नन्तार्थ एव प्रधानमिति तत्रैव विधेयाशक्यत्वान्वये भावाभावनिषेधनमशक्यमिति(वाक्यार्थः) पर्यवस्यति । तुमुनोऽव्ययत्वेन कॢीबत्वं चाशक्यमित्यस्योपपन्नमिति ध्येयम् । अन्तर्यन्तुः - अन्तर्यामिणः । देहैः 'यस्यात्मा शरीरम्' 'यस्य तमश्शरीरम्' इत्यादिभिः सहपठितो ध्वान्तो देह इत्यामनन्ति - निश्चिन्वन्ति । निर्बन्धेन तेजोऽभाव इति पक्षेऽपि भाव एव सः । तत्र हेतुः वक्ष्यमाणक्रमेणेति ॥ ६२ ॥  
तमस आलोकाभावमात्रत्वभङ्गः
</details>

<details><summary>उत्तमूरु-वीरराघवः अलभ्यलाभः - ६२</summary>

संवर्तवार्ता - प्रलयवृत्तम् । भावाभावाविति । आलोकाभावस्तम इति पक्षेऽयं दोष इति भावः । भावाभावौ निषेद्धुमशक्यम् । तुमुन् अत्र केवलभावार्थे । निषेधोऽशक्य इत्यर्थः । एकदा एकत्र भावाभावयोरस्तित्ववत् नास्तित्वमपि दुर्वचमिति । ननु तस्य तदभावेनेव तदभावव्याप्येनापि सह विरोध एव । एवञ्च यत्र तमः तत्नालोकाभाव इति तमसोऽभावव्याप्यत्यात् आलोकस्य तमसश्च विरोधे अलोकाभावतमोभावयोरपि विरोध एवेति चेत् - व्याप्ये सति व्यापकेनावश्यं भाव्यम् । भावे सति अभावेन न भाव्यमित्येव नियमः । आलोकाभावे तमोऽभावे च साहित्यं तेन कथं वार्यत इति । वस्तुतः सिद्धान्ते तमसः आलोकाभावव्याप्यत्वमपि नास्ति । आलोकेनाभिभवस्य प्रागुक्तेः । तथा च तमो द्रव्यं पार्थिवं सर्वव्यापि । मध्ये मध्ये आलोकप्रवेशे तदभिभूयत इति न तदातदा पृथगनेकतमोद्रव्योत्पत्तिविनाशादिकमिति ध्येयम् । एतावत्पर्यन्तं भावातिरिक्ताभावाभ्युपगमेन वादः प्रवृत्तः; वस्तुतो न तदुत्थानमित्याह स्याच्चेति चतुर्थपादेन ॥ ६२ ॥
</details>

<details><summary>सौम्य-वरद-रामानुज-गूढार्थ-प्रकाशः - ६२</summary>

ध्वान्तमिति । अस्य प्रकृतविरोधित्वमिति । अस्य मुनिवचनस्य तमस्तेजोभावत्वरूपप्रकृतार्थविरोधित्वमित्यर्थः ॥ ६२ ॥
</details>







