+++
title = "052 सङ्ख्याद्यास्स्पर्शनास्स्युस्तदधिकरणकास्स्पर्शने गन्धवाहे"

+++
<details><summary>मूलम्</summary>

संख्याद्यास्स्पर्शनास्स्युस्तदधिकरणकास्स्पर्शने गन्धवाहे तेषां द्रव्योपलम्भप्रतिनियतनिजाध्यक्षयोग्यत्वतश्चेत् ।  
इ(ष्टंत्वं)ष्टस्त्वंशेन चात्मप्रभृतिषु सहते तैः प्रसिद्ध्यन्ति सर्वे तद्बाह्ये व्याप्तिरिष्टा यदि सततगतेरप्यसावस्तु बाह्ये ॥ ५२ ॥
</details>

<details><summary>वरदार्य-सर्वाङ्कषा - ५२</summary>

वायोः प्रत्यक्षत्वे तद्गतसंख्यादिकमपि प्रत्यक्षतो गृह्येतेत्यादि परोक्तं बाधकमुपन्यस्य निराकरोतिसंख्याद्या इत्यादिना । **गन्धवाहे** = वायौ **स्पार्शने** = त्वगिन्द्रियग्राह्ये सति, **तदधिकरणकाः** = वायौ वर्तमानाः **संख्याद्याः** =संख्यापरिमाणादयोऽपि **स्पार्शनाः** = त्वगिन्द्रियग्राह्याः **स्युः** = भवेयुः । तत्र हेतुः - तेषामित्यादि । **तेषां** = संख्यादीनांम् द्रव्योपलंभप्रतिनियतनिजाध्यक्ष **योग्यत्वतः** = **द्रव्यस्य** = संख्याद्याश्रयस्य द्रव्यस्य 

[[101]]

इष्टं त्वंशे, न चात्मप्रभृतिषु सह ते तैः प्रसिद्ध्यन्ति सर्वे 

तद्वाह्ये व्याप्तिरिष्टा यदि, सततगतेरप्यसावस्तु बाह्ये ॥52॥ 

T 



**उपलंभे** = प्रत्यक्षत्वे **प्रतिनियतं** = नियमेन व्याप्तम्, यत् **निजाध्यक्षयोग्यत्वम्** = आश्रयग्रहणयोग्येन्द्रियजन्यप्रत्यक्षविषयत्वम्, तन्नियमात् इत्यर्थः । संख्यादीनां गुणानां प्रत्यक्षं प्रति तदाश्रयद्रव्यग्रहणसमर्थमिन्द्रियमेव कारणं दृष्टम्, अन्वयव्यतिरेकवशात् । यथा घटगता संख्या, घटग्रहणसमर्थेन्द्रियेण चक्षुषा त्वचा च गृह्यते इति नियमः सर्वसंमतः । एवञ्च वायोः यदि त्वचा ग्रहणम्, तर्हि वायुगता संख्यापि त्वचा गृह्येत । **चेत्** = इति चेत्; समाधत्ते – इष्टं त्वंशे । 'प्रथमो वायुः ववौ, द्वितीयो ववौ' इत्याद्या अनुभवा दृश्यन्त एव । ‘अधिकरणग्राहकमिन्द्रियम्, तद्गतगुणमपि गृह्णाति' इत्ययं नियमः सर्वांशे नेष्टः, घटग्राहकेण चक्षुषा, घटगतगुरुत्वस्याग्रहणात् । अत उक्तम् **अंशे** = क्वचिद्विषये इष्टमिदम्, न तु सर्वत्रेति त्वयापि वक्तव्यमेव । एतादृशं व्याप्तिभङ्गमात्मन्यपि प्रदर्शयति - न चेत्यादि । **आत्मप्रभृतिषु** = आत्मादिवस्तुषु ते **सर्वे** = तत्र वर्तमानाः सर्वे गुणाः तैः **सह** = आश्रयभूतैः आत्मादिभिस्सह न च **प्रसिद्ध्यन्ति** = नैव गृह्यन्ते । आत्मा तु 'अहम्' इति मानसप्रत्यक्षविषयः अङ्गीक्रियते । तत्र आत्मना सह आत्मगताः अणुत्वमहत्त्वपरिमाणादयः धर्माधर्मादयश्च न हि केनापि गृह्यन्ते । अतः 'आश्रयग्राहकम्, तदाश्रितमपि गृह्णाति' इति नियमः न सार्वत्रिकः। किन्तु अनुभवानुरोधेनैव व्यवस्था वक्तव्या । पुनश्शङ्कते - **तद्वाह्ये** = आत्मव्यतिरिक्त एव विषये **तद्व्याप्तिः** = पूर्वोक्तव्याप्तिः इष्टा **यदि** = संमता यदि; तर्हि, **असौ** = व्याप्तिः सततगतेः अपि **बाह्ये** = वायुभिन्नपृथिव्यादिविषय एव अस्तु, न तु वायौ, इत्यपि कुतो न स्यात् । नियमाः खलु अनुभवेनैव निरूप्यन्ते । अतः वायोः प्रत्यक्षत्वे न कापि हानिः ॥ 

वस्तुतस्तु – पञ्चस्विन्द्रियेषु द्रव्यग्राहकं द्वयमेव, चक्षुः, त्वक् च । तत्रापि, लोके 'प्रत्यक्षतो दृष्टम्' 'प्रत्यक्षदर्शनम्' इत्यादिव्यवहारास्सर्वेऽपि चाक्षुषा एव दृष्टाः । अतः इतरेन्द्रियजन्यज्ञानानां शास्त्रदृष्ट्या प्रत्यक्षत्वेऽपि, लोकदृष्ट्या चाक्षुषज्ञान एव प्रत्यक्षत्वव्यवहारात्, 'बाह्यप्रत्यक्षत्वावच्छिन्नं प्रति रूपं कारणम्' इति वायुः न प्रत्यक्षः । न च विपरीतमेव किं न स्यात्, बाह्यप्रत्यक्षत्वावच्छिन्नं प्रति स्पर्श एव कारणमस्त्विति शङ्खयम्; आलोकस्याचाक्षुषत्वप्रसङ्गात् । अस्त्वालोकोऽनुमेय एवेति तु न; घटादीनामप्यनुमेयत्वप्रसङ्गात् । अतो रूपमेव बाह्यप्रत्यक्षत्वप्रयोजकमिति तेषामाशयः । किञ्च वायोः त्वगिन्द्रियग्राह्यत्वे, अपवरके वर्तमानो निश्चलो वायुः कुतस्त्वचा न गृह्यते? न च तत्र वायुरेव नास्तीति वाच्यम्, तत्र स्थितानां श्वासोच्छ्वासदर्शनात् । अतः वायुर्न प्रत्यक्षः, किन्तु स्पर्शाद्यनुमेयः । वेदान्तिभिस्तु केवललोकव्यवहारापरिगणनात्, तन्निराकरणम् । 'वातो वाति' इत्यनुभवोऽपि स्पर्शविषयक एव । एवं च- 

'मर्यादानामसाङ्कर्यात् शास्त्राणां विषयस्थितेः । खण्डनानां नावकाशः भावाविष्करणं परम् ॥ परंतु कालमाहात्म्यान्महर्ष्याशयदूरगाः । खण्डनैकव्यसनिनो जाता हन्त ! विपश्चितः ॥ बौद्धा यदा विप्रतीपं गताः पाण्डित्यगर्विताः । तदारभ्य व्यसनिनो जाताः प्रायो विपश्चितः ॥ 

एतस्माज्जायते प्राणो मनस्सर्वेन्द्रियाणि च । खं वायुज्र्ज्योतिरापः पृथिवी विश्वस्य धारिणी ॥ 



53. 

[[102]]

[प्राणोऽपि वायुविशेष एव ] 

न प्राणो वायुमात्रं सह परिपठनात् न क्रिया द्रव्यतोक्तेः 

तेजोवद्वा न तत्त्वान्तरमगणनतो वायुतानुज्झनाच्च । तस्माद्वातो विशेषं घनजलकरकान्यायतः प्राप्य कंचित्. 

देहान्तर्दाशविध्यं भजति बहुविधोपक्रियो वृत्तिभेदैः ॥53॥ 

आचार्यसार्वभौमोऽयं न समो यद्यपीतरैः । अवृणोद्यं स्वयं ज्ञानविज्ञानाद्यधिदेवता ॥ यत्किञ्चित्साधने वापि समर्थो बाधनेऽथवा । चर्चामेवं करोति स्म तत्तत्कालानुरोधतः ॥ तथापि शिष्यबुद्ध्यादिवैशद्यार्थं तदा तदा । तस्यैवानुग्रहाद्ज्ञेयस्तद्वचोऽर्थो न चान्यथा ॥ गुरोश्शापस्तु शिष्यः स्याद्भक्तो भगवतस्तथा । स्मर्तव्योऽयं सदा न्यायः बहुसंशयनाशकृत् ॥ इदं रहस्यं तत्तदवसरे व्यक्तीभविष्यति ॥ ५२ ॥
</details>

<details><summary>वरदार्य-सर्वाङ्कषा-पाठान्तरम् - ५२</summary>

वायोः प्रत्यक्षत्वे तद्गतसंख्यादिकमपि प्रत्यक्षतो गृह्येतेत्यादि परोक्तं बाधकमुपन्यस्य निराकरोति - संख्याद्या इत्यादिना । गन्धवाहे = वायौ स्पार्शने = त्वगिन्द्रियग्राह्ये सति, तदधिकरणकाः = वायौ वर्तमानाः संख्याद्याः = संख्यापरिमाणादयोऽपि स्पार्शनाः = त्वगिन्द्रियग्राह्याः स्युः = भवेयुः । तत्र हेतुः - तेषामित्यादि । तेषां = संख्यादीनां द्रव्योपलंभप्रतिनियतनिजाध्यक्षयोग्यत्वतः = द्रव्यस्य = संख्याद्याश्रयस्य द्रव्यस्य उपलंभे = प्रत्यक्षत्वे प्रतिनियतं = नियमेन व्याप्तम्‌, यत्‌ निजाध्यक्षयोग्यत्वम्‌ = आश्रयग्रहणयोग्येन्द्रिय- जन्यप्रत्यक्षविषयत्वम्‌, तन्नियमात्‌ इत्यर्थः । संख्यादीनां गुणानां प्रत्यक्षं प्रति तदाश्रयद्रव्यग्रहणसमर्थमिन्द्रियमेव कारणं दृष्टम्‌, अन्वयव्यतिरेकवशात्‌ । यथा घटगता संख्या, घटग्रहणसमर्थेन्द्रियेण चक्षुषा त्वचा च गृह्यते इति नियमः सर्वसंमतः । एवञ्च वायोः यदि त्वचा ग्रहणम्‌, तर्हि वायुगता संख्यापि त्वचा गृह्येत । चेत्‌ = इति चेत्‌; समाधत्ते - इष्ट त्वंशे । 'प्रथमो वायुः ववौ, द्वितीयो ववौ' इत्याद्या अनुभवा दृश्यन्त एव । अधिकरणग्राहकमिन्द्रियम्‌, तद्गतगुणमपि गृह्णाति' इत्ययं नियमः सर्वांश नेष्टः, घटग्राहकेण चक्षुषा, घटगतगुरुत्वस्याग्रहणात्‌ । अत उक्तम्‌ अंशे = क्वचिद्विषये इष्टमिदम्‌, न तु सर्वत्रेति त्वयापि वक्तव्यमेव । एतादृशं व्याप्तिभङ्गमात्मन्यपि प्रदर्शयति - न चेत्यादि । आत्मप्रभृतिषु =आत्मादिवस्तुषु ते सर्वे = तत्र वर्तमानाः सर्वे गुणाः तैः सह = आश्रयभूतैः आत्मादिभिस्सह न च प्रसिद्ध्यन्ति = नैव गृह्यन्ते । आत्मा तु 'अहम्‌' इति मानसप्रत्यक्षविषयः अङ्गीक्रियते । तत्र आत्मना सह आत्मगताः अणुत्वमहत्त्वपरिमाणादयः धर्माधर्मादयश्च न हि केनापि गृह्यन्ते । अतः 'आश्रयग्राहकम्‌, तदाश्रितमपि गृह्णाति' इति नियमः न सार्वत्रिकः । किन्तु अनुभवानुरोधेनैव व्यवस्था वक्तव्या । पुनश्शङ्कते - तद्बाह्ये = आत्मव्यतिरिक्त एव विषये तद्व्याप्तिः = पूर्वोक्तव्याप्तिः इष्टा यदि = संमता यदि; तर्हि, असौ = व्याप्तिः सततगतेः अपि बाह्ये = वायुभिन्नपृथिव्यादिविषय एव अस्तु, न तु वायौ, इत्यपि कुतो न स्यात्‌ । नियमाः खलु अनुभवेनैव निरूप्यन्ते । अतः वायोः प्रत्यक्षत्वे न कापि हानिः ॥   
वस्तुतस्तु पञ्चस्विन्द्रियेषु द्रव्यग्राहकं द्वयमेव, चक्षुः, त्वक्‌ च । तत्रापि, लोके प्रत्यक्षतो दृष्टम्‌' प्रत्यक्षदर्शनम्‌' इत्यादिव्यवहारास्सर्वेऽपि चाक्षुषा एव दृष्टाः । अतः इतरेन्द्रियजन्यज्ञानानां शास्त्रदृष्ट्या प्रत्यक्षत्वेऽपि, लोकदृष्ट्या चाक्षुषज्ञान एव प्रत्यक्षत्वव्यवहारात्‌, 'बाह्यप्रत्यक्षत्वावच्छिन्नं प्रति रूपं कारणम्‌' इति वायुः न प्रत्यक्षः । न च विपरीतमेव किं न स्यात्‌, बाह्यप्रत्यक्षत्वावच्छिन्नं प्रति स्पर्श एव कारणमस्त्विति शङ्क्यम्‌; आलोकस्याचाक्षुषत्वप्रसङ्गात्‌ । अस्त्वालोकोऽनुमेय एवेति तु नः घटादीनामप्यनुमेयत्वप्रसङ्गात्‌ । अतो रूपमेव बाह्यप्रत्यक्षत्वप्रयोजकमिति तेषामाशयः । किञ्च वायोः त्वगिन्द्रियग्राह्यत्वे, अपवरके वर्तमानो निश्चलो वायुः कुतस्त्वचा न गृह्यते? न च तत्र वायुरेव नास्तीति वाच्यम्‌, तत्र स्थितानां श्वासोच्छ्वासदर्शनात्‌ । अतः वायुर्न प्रत्यक्षः, किन्तु स्पर्शाद्यनुमेयः । वेदान्तिभिस्तु केवललोकव्यवहारापरिगणनात्‌, तन्निराकरणम्‌ । 'वातो वाति' इत्यनुभवोऽपि स्पर्शविषयक एव । एवं च -   
'मर्यादानामसाङ्कर्यात्‌ शास्त्राणां विषयस्थितेः । खण्डनानां नावकाशः भावाविष्करणं परम्‌ ॥   
परं तु कालमाहात्म्यान्महर्ष्याशयदूरगाः । खण्डनैकव्यसनिनो जाता हन्त! विपश्चितः ॥   
बौद्धा यदा विप्रतीपं गताः पाण्डित्यगर्विताः । तदारभ्य व्यसनिनो जाताः प्रायो विपश्चितः ॥   
एतस्माज्जायते प्राणो मनस्सर्वेन्द्रियाणि च । खं वायुर्ज्योतिरापः पृथिवी विश्वस्य धारिणी ॥  
आचार्यसार्वभौमोऽयं न समो यद्यपीतरैः । अवृणोद्यं स्वयं ज्ञानविज्ञानाद्यधिदेवता ॥   
यत्किञ्चित्साधने वापि समर्थो बाधनेऽथवा । चर्चामेवं करोति स्म तत्तत्कालानुरोधतः ॥   
तथापि शिष्यबुद्ध्यादिवैशद्यार्थं तदा तदा । तस्यैवानुग्रहाद्ज्ञेयस्तद्वचोऽर्थो न चान्यथा ॥   
गुरोश्शापस्तु शिष्यःस्याद्भक्तो भगवतस्तथा । स्मर्तव्योऽयं सदा न्यायः बहुसंशयनाशकृत्‌ ॥   
इदं रहस्यं तत्तदवसरे व्यक्तीभविष्यति ॥ ५२ ॥
</details>

<details><summary>वरदार्य-सुबोधिनी (कन्नड) - ५२</summary>

गन्धवाहे स्पर्शने तदधिकरणकाः सङ्ख्याद्याः, तेषां प्रपलम्भप्रतिनिय निजाध्यक्षयोग्यत्वतः स्पर्शनाः सुः चेत् वायु त्वगिन्द्रियग्राह्यवॆन्दु ऒप्पिदरॆ वायुविनल्लिरुव

68

[ श्लोक 53

इष्टं त्वंशे न चात्मप्रकृतिषु सहते तैः प्रसिद्धनि सर्वॆ तद्भा व्याप्तिरिष्टा यडि सततगळेर सावस्तु बाह्य

[प्राणवायुविन स्वरूप निर्णय

-53-

न प्राणो वायुमात्रं सहपरिषठनान्न क्रिया द्रव्यतो तेजोवद्वा न तत्वानर गणनतो वायुतानु नाच्च ।

सङ्ख्या

परिमाणादिगळू सह द्रव्य प्रत्यक्षदॊन्दिगॆ तप्पदे प्रत्यक्षवागबेकागिरुवुदरिन्द त्वन्द्रियग्राह्यवागबेकागुत्तदॆ ऎन्दरॆ, अंश तु इष्टं द्रव्यप्रत्यक्षवादरॆ अदरल्लिरुव गुणगळू प्रत्यक्षवाग बेकागुत्तदॆ, ऎम्ब नियम ऒन्दु दॊड्ड गाळि बीसितु' ऎन्दाग वायुविन सङ्ख्यॆ, परिमाण तॊरुवुदरिन्द कॆलवंशगळल्लि नमगू सम्म तवे. सर्वांशदल्लि निमगू अदु सम्मतवल्ल ऎन्दु तोरिसुत्तारॆ आत्मप्रकृतिवु सर्वॆ ते तैः सह न प्रसिद्ध आत्म मुन्ताद द्रव्यगळल्लि आत्मन ऎल्ला गुणगळू आत्मनॊन्दिगॆ तोरुत्तिल्लवष्टॆ. 'नानु' ऎन्दाग आत्मनु मानस प्रत्यक्षदल्लि तोरुत्तिद्दरू अवन परिणामादिगळु तोरुवुदिल्लवॆम्बुदु सर्वानुभवसिद्ध. आद्दरिन्द द्रव्य गृहीतवादरॆ अदर ऎल्ल धर्मगळू तोरबॆङ्कॆम्ब नियम सार्वत्रिकवल्ल. ता व्याप्तिः इष्टा यदि, असौ सततगतेरसि बाह्य अस्तु - आत्मन परिणामादि व्यतिरिक्त धर्मगळल्ले हिन्दॆ हेळिद नियम नमगॆ सम्मत वॆन्दरॆ, ई नियम वायुवन्नु बिट्टु उळिद विषयदल्ले इरलि. आद्द रिन्द वायु प्रत्यक्ष सिद्धवे हॊरतु, अनुमानसाध्यवल्ल ॥ ५२ ॥
</details>

<details><summary>सर्वार्थसिद्धिः - ५२</summary>

वायुप्रत्यक्षतायां परोक्तमनिष्टं शङ्कते - संख्येति ॥ वायौ त्वगिन्द्रियग्राह्ये तन्निष्ठसंख्यापरिमाणादिद्वीन्द्रियग्रा-ह्यवर्गोऽपि तेन सह त्वचा गृह्येत । तेषां संख्यादीनां स्वाधारद्रव्योपलब्धियोग्यतासमानयोग्यताकत्वादित्यर्थः । अत्रांशत इष्टप्रसङ्गतामाह - इष्टमिति । उपलभ्यते ह्येका वह्निशिखा, एका वारिधारेत्यादिवत् एकोऽयं वायुरिति । रन्ध्रभेदनिष्क्रान्तेषु च वायुषु सावधानं स्पृशतो द्वित्वद्विपृथक्त्वादयो भान्ति । यावता च त्वगिन्द्रियभागेन वायुस्संबध्यते, तावदवच्छिन्नं तत्परिमाणं च गृह्यत एव । न हि घटादावपि त्वगिन्द्रियसंबद्धप्रदेशाभ्यधिकवर्ति परिमाणं तेन गृह्यते । स्पृष्टापसृते वायौ संयोगविभागौ स्फुटौ । एकस्मिन् शरीरे अनेकैर्वंशरन्ध्रादिभिरनेकेषु वायुस्रोतस्सु प्रवर्तितेषु तत्तदपेक्षया परत्वापरत्वे अपि सुलभे ; कर्म च, वतीति प्रत्ययात् । अन्यथा सरित्प्रवाहे स्यन्दनं च त्वचा न गृह्येत । यस्तु वायोः संमूर्च्छनाद्यवस्थासु संख्यादेरग्रहः स तोयादावपि समः । प्रसङ्गस्य व्याप्तिभङ्गमप्याह - न चेति । आत्मनि तावद्यद्यप्यहमेक इति धीस्स्यात्, तथाऽपि तत्परिमाणं न गृह्यते । अत एव ह्यणुत्वविभुत्वदेहपरिमाणत्वसन्देहः । एवमन्यदपि । तथा बाह्येष्वपि द्रव्योपलम्भेऽपि द्वित्वत्रित्वाद्यग्रहो दृष्टः । उक्तव्यतिरिक्तेष्वयं नियम इति शङ्कते - तद्बाह्य इति । सान्तर्हसमाह - सततगतेरिति । यथादर्शनं व्यवस्था त्वयाऽपि दुस्त्यजेति भावः ॥ ५२ ॥ इति वायुप्रत्यक्षत्वम् ॥
</details>

<details><summary>नरसिंह-देवः आनन्ददायिनी - ५२</summary>

आक्षेप(पिकीं)संगति दर्शयति - वायुप्रत्यक्षतायामिति । संख्यापरिमाणादीत्यादिग्रहणेन संयोगविभत्यपरत्वादिसंग्रहः । स्वाधारेति - संख्यादेः स्वाधारभूतद्रव्यप्रत्यक्षत्वयोग्यताव्यापकप्रत्यक्षत्वयोग्यताकत्वादित्यर्थः । वायुगतसंख्यादिमात्रपक्षीकारे अंशत इष्टापत्तिरित्याभासत्वं तर्कस्येत्याह - अत्रांशत इति । ननु सर्वप्रदेशावच्छदेनापि परिमाणं गृह्यते सन्निकृष्टत्वादित्यत्राह - न हीति । अन्धकारस्यह्रस्वा(ह्नस्वदीर्घा)दिस्तम्भैकदेशस्पर्शे अयमस्मादधिकपरिमाणवान्न वेति संशयदर्शनादिति भावः । अन्यथेति - अविशेषादिति भावः । समूर्छनं - विरुद्धगतिमतो(राभिख्येन संबन्धः)स्समूहीभावः । आदिशब्देन निरन्तरस्रोतोभाव उच्यते । तोयादिवत् सजातीयसंमेलनस्य प्रतिबन्धकत्वात् राशिवन्याद्यवयव(न्यागत)व्रीहिवृक्षादिगतसंख्यादिप्रत्यक्षव (ख्याद्यप्रत्यक्षत्वा) दित्यर्थः । अनिष्टप्रसङ्गरूपाङ्गहानिमुक्त्वा अङ्गान्तरहानिमप्याह - प्रसङ्गस्येति । नन्वह(न्वात्मन्यह)मेक इति संख्याया ग्रहणात्तत्र व्यभिचाराभावात् कथं व्याप्तिभङ्ग इत्यत्राह - आत्मनीति । तथा च संख्याव्यतिरिक्तेषु प्रत्यक्षत्वापादने आत्मगतपरिमाणा(दौ)दिषु व्याप्तिभङ्ग इत्यर्थः । मूलोक्तप्रभृतिशब्दार्थं विवृण्वन् संख्यायामपि व्याप्तिभङ्गं दर्शयति - तथा बाह्ये(ष्वपी)ष्विति । राशिसेनावनस्पतिवन्याद्यवयवगतद्वित्वादावित्यर्थः ॥ ५२ ॥  
 वायुप्रत्यक्षत्वम्
</details>

<details><summary>उत्तमूरु-वीरराघवः अलभ्यलाभः - ५२</summary>

संख्याद्या इति । संख्यापरिमाणपृथक्त्वसंयोगविभागपरत्वापरत्वानि कर्म चेति व्याख्यायामेव  
व्यक्तम् । स्पर्शनपदस्थाने स्पार्शनपदं युक्तम्; चाक्षुषपदवदिदम्; त्वगिन्द्रियग्राह्येत्यर्थकम् । गन्धवाहस्य स्पार्शनत्वे तदीयानां संख्यादीनामपि स्पार्शनत्वापत्तिः, तेषामध्यक्षयोग्यता हि द्रव्योपलम्भप्रतिनियना । संख्यादिप्रत्यक्षं प्रति योग्यतदाश्रयसंनिकर्षस्यैव कारणत्वादित्यर्थः । स्युश्चेत् । इतिराक्रष्टव्य इति प्रागेवोक्तम्; स्युरिति चेदित्यर्थः । अंशत इष्टापत्तिरित्याह इष्टं त्वंश इति । वायुगतसंख्यादिस्पार्शनं तत्रतत्रेष्यत एवेत्यर्थः । वस्तुतो द्रव्यप्रत्यक्षे तद्गतसंख्यादिप्रत्यक्षमिति नियमो नेत्याह न चेति । आत्मादिद्रव्येषु स्थिताः ते = संख्यादयः सर्वे तैः सह = द्रव्यैः सह न प्रसिद्ध्यन्ति च - न गृह्णन्ते चेत्यर्थः । सर्वे इत्यनेन संख्यादिषु कतिपयग्रहणं दृष्टमिति ज्ञाप्यते । आत्मरूपद्रव्यभिन्नद्रव्यप्रत्यक्षे एव तदीयसंख्यादिप्रत्यक्षमिति नियम इति शंकते तद्बाह्ये व्याप्तिरिष्टेति । तद्बाह्ये = तद्भिन्ने इत्यर्थः । यदीत्यनन्तरं तर्हीति पूरणीयम् । असौ - नियमः सततगतेरपि बाह्ये = आत्मवायूभयभिन्न एव भवत्विर्थः ॥ ५२ ॥
</details>

<details><summary>सौम्य-वरद-रामानुज-गूढार्थ-प्रकाशः - ५२</summary>

एकस्मिन् इति । कालकृतपरत्वापरत्वविषयमिदम् । तेष्वेव वायुस्रोतस्सु प्रसृतकराग्रस्थवायौ उरःप्रभृतिसम्बद्धवायौ च दिक्कृतपरत्वापरत्वे च स्पार्शने इति बोध्यम् । एवमन्यदपीति । आत्मस्थसंयोगविभागादिकमपि न प्रत्यक्षमिति भावः । श्लोके - बाह्यपदद्वयं व्यतिरिक्तपरम् ॥ ५२ ॥
</details>







