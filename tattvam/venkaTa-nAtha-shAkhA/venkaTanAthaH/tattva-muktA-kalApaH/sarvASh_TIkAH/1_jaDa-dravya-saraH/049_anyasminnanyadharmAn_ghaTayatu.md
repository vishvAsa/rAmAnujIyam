+++
title = "049 अन्यस्मिन्नन्यधर्मान् घटयतु"

+++
<details><summary>मूलम्</summary>

अन्यस्मिन्नन्यधर्मान् घटयतु वियदाद्यत्र नातिप्रसक्तिः सिध्यत्कार्योपयुक्तोपनयननियमोपेततच्छक्तिकॢप्तेः ।  
एवं ह्येवाधिकायामपि दिशि भवतोऽतिप्रसङ्गो निषेध्यो धर्मी धर्मश्च कल्प्यौ तव तदितरता स्यात्तु काले स्वमानात् ॥ ४९ ॥
</details>

<details><summary>वरदार्य-सर्वाङ्कषा - ४९</summary>

ननु दिशः एकत्वेन प्राच्यादिभेदः औपाधिक एव वक्तव्यः । उपाधयश्च सूर्योदयादयः स्वसंबन्धात् दिशि प्राच्यादिभेदमुपजनयन्तः घटदावपि वस्तुनि 'प्राच्यां घटः ' ' प्रतीच्यां वाराणसी' इत्यादिव्यवहारहेतवो भवन्ति । यदि दिक्स्थाने आकाश एव तादृशव्यवहारहेतुः स्यात्, तर्हि कालेश्वरादिना विनिगमनाविरहः । सर्वेषामेषां पदानां पर्यायता च स्यात् । तथा च व्यवहारव्यवस्था च न स्यात्, इत्येतत्समाधत्ते - अन्यस्मिन्नित्यादिना । दिशः अङ्गीकारेऽपि तस्या अतीन्द्रियत्वाङ्गीकारात्, सूर्योदयस्थानत्वेन लोके आकाशस्यैव प्रदर्शनात्, **अन्यस्मिन्** = घटादौ **अन्यधर्मान्** = सूर्योदयावच्छिन्नदेशधर्मान् **न्वयदादि** = प्रत्यक्षसिद्धं आकाशाद्येव **घटयतु** = आरोपयतु, तेन प्राच्यादिव्यवहारहेतुः आकाशादिरेव, अत्र अतिप्रसक्तिः **न** = नास्त्येव। उपाधीनामयं स्वभावः, स्वधर्मं स्वसंयुक्ते वस्तुनि आरोप्य व्यवहारजननमिति । यथा जपाकुसुमं स्वस्मिन् विद्यमानं लौहित्यं स्वसंयुक्ते स्फटिके आरोप्य 'लोहितः स्फटिकः' इति व्यवहारहेतुः । तद्वदेव आकाशरूपैकदेशावच्छेदेन सूर्योदयघटयोः संबन्धात् दिग्व्यवहारहेतुत्वम्, तदनुगुणशक्तिमत्त्वं चास्तु का हानिः ? शब्दसमवायिकारणतया क्लृप्तस्याकाशस्य, प्राच्यादिव्यवहारहेतुत्वं कथमिति न शक्यम्; सिद्धान्ते शब्दस्य पञ्चभूतधर्मत्वात् । शब्दस्याकाशमात्रधर्मत्वेऽपि आकाशस्य शब्दजननशक्तस्य, दिग्व्यवहारजननशक्तिरपि कथं स्यादित्यपि न शङ्कयम्, एकस्यैव दीपस्य प्रकाशकारित्वस्य अङ्गुल्यादिदाहकत्वस्य, वर्तिविकारकारित्वस्य, तैलक्षयकारित्वस्य एवमन्यान्यकार्यकारित्वस्य च युगपदेव दर्शनेऽपि न काचिदव्यवस्था दृश्यते । सामग्रीभेदः खलु प्रत्यक्षसिद्धः । तद्वदत्रापि उपाधिभेदात् कार्यविशेषानुकूलायाः शक्तेः, सिद्धे दृष्टे च वस्तुन्यङ्गीकारे का हानिः ? तदेतदाह - सिद्ध्यदित्यादि । सिद्ध्यत् यत् **कार्यम्** = लोकानुभवसिद्धं यत् कार्यम्, **तदुपयुक्ता** = तदनुकूला शक्तिरित्यन्वयः, मध्ये वर्तमानं शक्तिविशेषणम् । तदनुकूला, उपनयननियमोपेता च या तादृशी शक्तिः । **उपनयनम्** = स्वसन्निहिते आरोपणम् इति यावत् । स्वस्मिन् विद्यमानं स्वसन्निहित एव आरोपयति इति उपाधेः स्वभावः । तस्य यो नियमः पूर्वोक्तः, **तदुपेता** = तद्विशिष्टा या, सा **शक्तिः** = उपनयननियमोपेततच्छक्तिः; तस्याः **क्लृप्तिः** = कल्पनंम् कार्ये यादृशं दृष्टम्, तदनुगुणा शक्तिः कारणे कल्प्यते । सिद्धान्ते शक्तिः अतिरिक्तः पदार्थः । एवञ्च, दर्शनानुरोधेन विषयव्यवस्था, न तु एवं सति 

I 

अन्यदपि कार्यं कुतोऽनेन न भवति' इत्याक्षेपः कर्तुं शक्यः । अन्यस्य कार्यस्यादर्शनात् । क्लृप्तपदार्थस्य क्लृप्त अन्यकार्यानुगुणशक्तिमत्त्वकल्पनेनैवोपपत्तौ, 'धर्मिकल्पनातो वरं धर्मकल्पना' । अयमंशः वैशेषिकाणामपि 



50. 

[[98]]

एवं ह्येवाधिकायामपि दिशि भवतोऽतिप्रसङ्गो निषेध्यः, 

धर्मी धर्मश्च कल्प्यौ तव, तदितरता स्यात्तु काले स्वमानात् ॥49॥ 

[दिशोऽनतिरिक्तत्वे प्रमाणम् 

संख्यानं तत्त्वपङ्कौ क्वचिदपि न दिशः, कालवद्वा न भेदः 

कण्ठोक्तः, व्याक्रियादिव्यवहरणमपि ह्यन्यथैवोपपन्नम् । श्रोत्रादुक्तस्तु लोकप्रभृतिवदुदयस्तस्य तत्राप्ययो वा 

नैतावत् तत्त्वभेदं गमयति, न च तच्छ्रौत्रतामान्यपर्यात् ॥50॥ 



समानइत्याह - एवमित्यादि । हिः प्रसिद्धौ । **अधिकायाम्** = **अतिरिक्तायामङ्गीकृतायामपिभवतः** =भवत्संमतायां दिशि **अतिप्रसङ्गः** = इयमेव शक्तिः वर्तते, नान्या वर्तत इति कुतः ? इत्यापादनम्, निषेध्यः निराकरणीयः, यत् दृश्यते तदनुगुणं कारणं कल्प्यम्, नाधिकमिति क्रमेणैव निरस्तव्यः । 'भवतो निषेध्यः' इति वान्वयः । एतावता मतद्वयं समानमिति न भ्रमितव्यमित्याह - धर्मेत्यादि । भवन्मते कारणत्वरूपो धर्मः, तदाश्रयतयाऽतिरिक्ताधर्मी **च** = दिक् च इति द्वयं कल्पनीयम् । अस्माकं तु क्लृप्ते आकाशे दिग्व्यवहारहेतुत्वरूपधर्ममात्रकल्पनमिति लाघवमस्ति । तर्हि अनेनैव न्यायेनातिरिक्तः कालोऽपि मास्त्विति चेत्, तत्राह - तदितरतेत्यादि । काले **तु** = कालविषये तु **तदितरता** = आकाशाद्यतिरिक्तता **स्वमानात्** = कालस्यातिरिक्तत्वसाधकप्रमाणात् स्यात्। तत् अग्रे (श्लो.65) भविष्यति । कालः अतिरिक्तः, दिक् तु नातिरिक्तेत्यर्थः ॥ ४९ ॥
</details>

<details><summary>वरदार्य-सर्वाङ्कषा-पाठान्तरम् - ४९</summary>

ननु दिशः एकत्वेन प्राच्यादिभेदः औपाधिक एव वक्तव्यः । उपाधयश्च सूर्योदयादयः स्वसंबन्धात्‌ दिशि प्राच्यादिभेदमुपजनयन्तः घटदावपि वस्तुनि 'प्राच्यां घटः' 'प्रतीच्यां वाराणसी' इत्यादिव्यवहारहेतवो भवन्ति । यदि दिक्स्थाने आकाश एव तादृशव्यवहारहेतुः स्यात्‌, तर्हि कालेश्वरादिना विनिगमनाविरह; । सर्वेषामेषां पदानां पर्यायता च स्यात्‌ । तथा च व्यवहारव्यवस्था च न स्यात्‌, इत्येतत्समाधत्ते - अन्यस्मिन्नित्यादिना । दिशः अङ्गीकारेऽपि तस्या अतीन्द्नियत्वाङ्गीकारात्‌, सूर्योदयस्थानत्वेन लोके आकाशस्यैव प्रदर्शनात्‌, अन्यस्मिन्‌ = घटादौ अन्यघर्मान्‌ = सूर्योदयावच्छिन्रदेशधर्मान् वियदादि = प्रत्यक्षसिद्धं आकशाद्येव घटयतु = आरोपयतु, तेन प्राच्यादिव्यवहारहेतुः आकाशादिरेव, अत्र अतिप्रसक्तः न = नास्त्येव । उपाधीनामयं स्वभावः, स्वधर्मं स्वसंयुक्ते वस्तुनि आरोप्य व्यवहारजननमिति । यथा जपाकुसुमं स्वस्मिन्‌ विद्यमानं लौहित्यं स्वसंयुक्ते स्फटिके आरोप्य 'लोहितः स्फटिकः' इति व्यवहारहेतुः । तद्वदेव आकाशरूपैकदेशावच्छेदेन सूर्योदयघटयोः संबन्धात्‌ दिग्व्यवहारहेतुत्वम्‌, तदनुगुणशक्तिमत्त्वं चास्तु का हानिः? शब्दसमवायिकारणतया क्लृप्तस्याकाशस्य, प्राच्यादिव्यवहारहेतुत्वं कथमिति न शक्यम्‌; सिद्धान्ते शब्दस्य पञ्चभूतधर्मत्वात्‌ । शब्दस्याकाशमात्रधर्मत्वेऽपि आकाशस्य शब्दजननशक्तस्य, दिग्व्यवहारजननशक्तिरपि कथं स्यादित्यपि न शङ्क्यम्‌, एकस्यैव दीपस्य प्रकाशकारित्वस्य अङ्गुल्यादिदाहकत्वस्य, वर्तिविकारकारित्वस्य, तैलक्षयकारित्वस्य एवमन्यान्यकार्यकारित्वस्य च युगपदेव दर्शनेऽपि न काचिदव्यवस्था दृश्यते । सामग्रीभेदः खलु प्रत्यक्षसिद्धः । तद्वदत्रापि उपाधिभेदात्‌ कार्यविशेषानुकूलायाः शक्तेः, सिद्धे दृष्टे च वस्तुन्यङ्गीकारे का हानिः? तदेतदाह - सिद्ध्यदित्यादि । सिद्ध्यत्‌ यत्‌ कार्यम्‌ = लोकानुभवसिद्धं यत्‌ कार्यम्‌, तदुपयुक्ता = तदनुकूला शक्तिरित्यन्वयः, मध्ये वर्तमानं शक्तिविशेषणम्‌ । तदनुकूला, उपनयननियमोपेता च या तादृशी शक्तिः । उपनयनम्‌ = स्वसन्निहिते आरोपणम्‌ इति यावत्‌ । स्वस्मिन्‌ विद्यमानं स्वसन्निहित एव आरोपयति इति उपाधेः स्वभावः । तस्य यो नियमः पूर्वोक्तः, तदुपेता = तद्विशिष्टा या, सा शक्तिः = उपनयननियमोपेततच्छक्तिः; तस्याः क्लृप्तिः = कल्पनं कार्ये यादृशं दृष्टम्‌, तदनुगुणा शक्तिः कारणे कल्प्यते । सिद्धान्ते शक्तिः अतिरिक्तः पदार्थः । एवञ्च, दर्शनानुरोधेन विषयव्यवस्था, न तु 'एवं सति अन्यदपि कार्यं कुतोऽनेन न भवति' इत्याक्षेपः कर्तुं शक्यः । अन्यस्य कार्यस्यादर्शनात्‌ | कॢप्तपदार्थस्य सप्त अन्यकार्यानुगुणशक्तिमत्त्वकल्पनेनैवोपपतत्तौ, 'धर्मिकल्पनातो वरं धर्मकल्पना' । अयमंशः वैशेषिकाणामपि समानइत्याह - एवमित्यादि । हि प्रसिद्धौ । अधिकायाम्‌ = अतिरिक्तायामङ्गीकृतायामपि भवतः = भवत्संमताया दिशि अतिप्रसङ्गः = इयमेव शक्तिः वर्तते, नान्या वर्तत इति कुतः? इत्यापादनम्‌, निषेध्यः निराकरणीयः, यत्‌ दृश्यते तदनुगुणं कारणं कल्प्यम्‌, नाधिकमिति क्रमेणैव निरस्तव्यः । 'भवतो निषेध्यः' इति वान्वयः । एतावता मतद्वयं समानमिति न भ्रमितव्यमित्याह - धर्मेत्यादि । भवन्मते कारणत्वरूपो धर्मः, तदाश्रयतयाऽतिरिक्ता धर्मी च = दिक्‌ च इति द्वयं कल्पनीयम्‌ । अस्माकं तु क्लृप्ते आकाशो दिग्व्यवहारहेतुत्वरूपधर्ममात्रकल्पनमिति लाघवमस्ति । तर्हि अनेनैव न्यायेनातिरिकितः कालोऽपि मास्त्विति चेत्‌, तत्राह - तदितरतेत्यादि । काले तु = कालविषये तु तदितरता = आकाशाद्यतिरिक्तता स्वमानात्‌ = कालस्यातिरिक्तत्वसाधकप्रमाणात्‌ स्यात्‌ । तत्‌ अग्रे (श्लो.६५) भविष्यति । कालः अतिरिक्तः, दिक्‌ तु नातिरिक्तेत्यर्थः ॥ ४९ ॥
</details>

<details><summary>वरदार्य-सुबोधिनी (कन्नड) - ४९</summary>

\-

आकाशवे दूर हत्तिर व्यवहारद निर्वाहकवादाग वियदादि अन्यस्मिन् अन्यधर्मान् घटियतु - आकाशादिगळे घट पटादि बेरॆ बेरॆ वस्तुगळल्लि उपाधिगळल्लिरुव हॆच्चु कडिमॆगळन्नु हॊन्दिसलि, अत्र अतिप्रसक्तिः न - इदरल्लि अतिप्रसङ्ग दोष बरुवुदिल्ल .

आकाशादिगळिगॆ आ सामर्थ्य इरलु साध्यवॆ? ऎन्दरॆ, सिद्धत्कार्य पयुक्तपनयननियमोपेतत्पक्तिप्त 8

नडॆयुत्तिरुव व्यवहारगळिगॆ उपयुक्तवागुव तन्नल्लि इल्लद धर्मवन्नु मत्तॊन्दरल्लि आरोपिसुव व्यवस्थितवाद शक्तियन्नु आकाशादिगळिगेने कल्पिसबहुदु.

ऒन्दु वस्तु 'हत्तिर इदॆ' अथवा 'दूर इदॆ' ऎम्ब व्यवहार आया मनुष्यर दृष्टियिन्दले आगुत्तदॆ. आया मनुष्यरिगू वस्तुविगू मध्य दल्लिरुव प्रदेश हॆच्चादरॆ दूर, कडिमॆयादरॆ हत्तिर. हॆच्चु अथवा कडिमॆ ऎम्ब धर्म मध्यवर्ति प्रदेशदल्लिरुत्तदॆ . व्यवहारवन्तु दूर अथवा हत्तिर इरुव वस्तुगळल्लि बरुत्तदॆ . अन्यस्मिन् - तनगिन्तलू बेरॆ याद घट पटादिगळल्लि, अन्यधर्मान् - पुरुषनिगू आ द्रव्यगळिगू मध्यदल्लिरुव प्रदेशद धर्मवाद हॆच्चु कडिमॆगळन्नु आया द्रव्यगळल्लि आरोपिसि कॆम्पु दासवाळ हूविनिन्द गाजिनल्लि 'कॆम्पु ' व्यवहार बरुवन्तॆ

श्लोक 50] एवं

वाधिकायानपि दिशि भवतोतिप्रसङ्गो

निषेध्यः

65

धर्मि धर्मज्ञ कतव तदितरता स्वात्तु काले स्वानात् ॥ - 50 - ['दिक्' अतिरिक्त तत्त्व ऎम्बुदक्कॆ प्रमाण यावुदू इल्ल] सङ्ख्यानं तत्त्वपच कृचिदपि न दिशः कालवद्वान भेद

कणोकॊ व्याक्रियादिव्यवहरणमसि ह्यन्य वोपपं हत्तिर अथवा दूर ऎम्ब व्यवहार नडॆयुत्तदॆ. दासवाळ हूविगू गाजिगू प्रत्यक्ष संयोग सम्बुधविरुवुदरिन्द अल्लि दासवाळ हूवे साक्षात्तागि अ व्यवहारक्कॆ उपाधियागुत्तदॆ. इदरन्तॆ दूरदल्लिरुव वस्तु विगू नमगू मध्यदल्लिरुव प्रदेश सम्बन्धवन्नु अ वस्तुविनल्लि कल्पिसि व्यवहार आगबेकादरॆ नमगू, अ वस्तुविगू, मध्यप्रदेशक्कू सम्बन्धवन्नु कल्पिसुव ऒन्दु अखण्ड वस्तुविन आवश्यकतॆ इदॆ. अ वस्तुवे 'दिक्' ऎम्बुदु वैशेषिकर वाद.

आ दिक्'पदार्थद स्थानदल्लि आकाश अथवा परमात्म इद्दु आ व्यवहार नडॆयलु शक्यविरुवाग अतिरिक्त पदार्थद कल्पनॆ अनावश्यकवॆन्नुवुदु सिद्धान्तिगळ वाद.

एवं हैव भवतो ऽ पि अधिकायां दिशि अतिप्रसङ्गः निषेध्य हीगे अतिरिक्तवाद दिक् द्रव्यदल्लि अतिप्रसङ्गदोषवन्नु परिहरिस बेकु. आदरू, तव धर्मी धर्म क निनगॆ अन्तह शक्ति स्वरूपवाद धर्म, अदक्कॆ आश्रयवाद अतिरिक्त दिक्पदार्थ ऎरडन्नू कल्पि सबेकागुत्तदॆ. नमगन्तु सिद्धवाद आकाशदल्लि अन्तह शक्तियन्नु मात्र कल्पिसुवुदरिन्द धर्मियन्नु कल्पिसबेकाद गौरवविल्ल. कालेतु तदित रता समानात् स्यात्

कालद्रव्य विचारदल्लन्तु आकाशादिगळिगिन्त अदु अतिरिक्त ऎन्नुवुदु मुन्दिन श्लोकदल्लि हेळुव अदर प्रमाणदिन्द

अहुदु ॥ ४९ ॥
</details>

<details><summary>सर्वार्थसिद्धिः - ४९</summary>

ननु यद्याकाशादयः परधर्म परत्र घटयेयुः, ततः पाण्ड्यदेशस्थितेन जपाकुसुमेन पाटलीपुत्रस्थितं स्फटिकमणिमुपरञ्जयेयुः ; विश्वमपि व्यामिश्रसर्वस्वभावं स्यादिति प्रसक्तिमुद्भाव्य परिहरति अन्यस्मिन्निति ॥ हेतुमाह - सिध्यदिति । यथा कलमबीजस्याङ्कुरजननशक्तिकल्पनेऽपि न कोद्रवाङ्कुरजनकत्वं दृश्यमानकार्यानुगुणकारणशक्तिकल्पनात्, तथा वियदादिष्वपि परत्वादिसिद्ध्युपयुक्तोपनायकतयैव तच्छक्तिकॢप्तेरित्यर्थः । अत्र प्रतिबन्दिमभिप्रेत्याह - एवं हीति । नन्वधिकाया दिशस्तावदर्थत[यैव]या धर्मिग्राहकेण सिद्धिः ; न तथा वियदादेः, तत्स्वरूपस्यान्यतस्सिद्धत्वादिति चोद्यं विपरीतफलमित्यभिप्रायेणाह - धर्मीति । नावश्यं धर्मिग्राहकेणैव सर्वत्र शक्तिसिद्धिः । गृहीतेष्वपि धर्मिषु तत्तत्कार्यदर्शनेन तन्नियतशक्तिकॢप्तेः । अत एव नातिप्रसङ्गः, अयस्कान्तादिवत्तन्नियमात् । यन्निबन्धनस्त्वतिप्रसङ्गः, स सिद्धे कल्प्येऽपि समः समाधिः । एवं स्थिते वरमुभयकल्पनादेककल्पनम् । ननु शक्तिरपि कल्प्यमाना न निराधारा कल्प्यते । तस्मात्साधारशक्तिकल्पने शक्तिविशिष्टाधारकल्पने वा समं गौरवम् । तन्न ; यद्यपि शक्तितद्वन्तौ मिथोऽवच्छिन्नौ, तथाऽपि सिद्धांशस्य कल्प्यत्वायोगादसिद्धांशनियतैव कॢप्तिरिति विशेषसिद्धिः स्यादिति भावः । नन्वेवं वियदादेरेव सूर्यपरिस्पन्दाद्युपनायकत्वसंभवात्तदन्यः कालो न सिध्येदित्यत्राह - तदितरतेति । न हि वयं परत्वादिलिङ्गैराकाशाद्यतिरिक्त कल्पयामः, किंत्वागमिकमभ्युपेमः । अतो न तस्यासिद्धिरिति भावः ॥ ४९ ॥
</details>

<details><summary>नरसिंह-देवः आनन्ददायिनी - ४९</summary>

आक्षेपसङ्गतिमाह - नन्विति । आकाङ्क्षा ह्यन्यबुद्ध्यपेक्षया परत्वापरत्वसिद्धये तत्तद्देशावयवसंयोगभूयस्त्वाल्पीयस्त्वे दूरनिकटस्थयोः पिण्डयोरासञ्जयतीत्यन्यधर्मोपरञ्जकमिति वाच्य (वक्तव्य) मित्यर्थः । तत इति - अविशेषादिति भावः । यथा कलमेति - अन्यथा अङ्कुरजननशक्तिकल्पनाऽविशेषात् सर्वत्राङ्कुरजनकतापि स्यादिति भावः । अत्र प्रतिबन्दिमभिप्रेत्येति - अतिरिक्तदिक्परिकल्पनापक्षेऽपि तस्यान्यधर्मोपनायकत्वेऽतिप्रसङ्गस्समान इति प्रतिबन्दि (न्दी) मित्यर्थः । प्रतिबन्द्याः परिहारमाशङ्कते - नन्विति । विपरीतफलम् - अफलमित्यर्थः । तदेवोपपादयति - नावश्यमिति । धर्मिग्राहकमानेन सधर्मकसिद्धिर्भवतु तदतिरिक्तमानेन वा धर्म (र्मि) कॢप्तिरस्तु तत्रान्वयव्यतिरेक - एव नियामकः; अन्यथा धर्मिग्राहकस्यैवासिद्ध्या धर्मिण एवासिद्धिप्रसङ्गात् । तथा च कॢप्तेष्वेव शक्तिकल्पनान्नातिरिक्तदिक्सिद्धिरित्यर्थः । अयस्कान्तादिवदिति - यथाऽयस्कान्तेऽयःकर्षणशक्तिरेव नान्याकर्षणशक्तिरित्यर्थः । ननु धर्मिकल्पनमुभयत्रापि सममिति शङ्कते - नन्विति । साधारणस्य कल्प्यत्वे विशेषणांशेऽपि विशिष्टकल्पनायाः प्राप्तत्वादित्यर्थः । सिद्धांशस्येति - विशिष्टकल्पना हि विशेषणमपि व्याप्नोति! नात्र विशिष्टकल्पना । विशेषणे धर्मिणि पाकादिना रूपन्यायेन विशेष्यभूतशक्तेः (शक्तिमात्रस्य) कल्पनमित्यर्थः । नन्वेवमिति -दिगादिवदित्यर्थः । 'तदितरता स्यात्तु काले समाना' इति मूलस्यायमर्थः - दिक्साम्याभावात्काले तदितरता - व्योमेतरतेत्यर्थः ॥ ४९ ॥
</details>

<details><summary>उत्तमूरु-वीरराघवः अलभ्यलाभः - ४९</summary>

दिगेवोपनायकतया कल्प्या । कॢप्तस्य वियदादेरुपनायकत्वकल्पने त्वतिप्रसंग इति काणादाशयं उपनायकद्रव्यमपेक्षितमिति मते स्थित्वैव खण्डयितुमुपरितनः श्लोकः । यदि मिथस्संयुक्तवस्तुगतसंयोगकूटमाकाशः तत्तद्वस्तुसंयुक्तस्वसंयुक्तत्वसंबन्धेन प्राक्प्रत्यगादिवस्तुनि उपनयेत्, तर्हि देशान्तरस्थं जपाकुसुमावपि तत्संयुक्तस्वसंयुक्तत्वसंबन्धेनान्यदेशीयस्फटिकमणावुपनयेत् । तथाच स मणिरपि लोहितो भवेत् । तथाचाक्रीतेन काश्मीरकुङ्कुमेनैव देशान्तरदेहा अपि रञ्जिताः स्युरित्यादिरतिप्रसक्तिरत्र न; कारणशक्तिर्हि कार्यानुसारेण कल्पनीया सर्वत्र । उपनायकद्रव्यमुखेनान्यदीयधर्मस्यान्यत्र कार्यकरत्वं यत्रयत्र दृष्टम्, तत्रतत्र तदुपनायकत्वशक्तिरेव तस्य वियदादेरिति । सिध्यतः - प्रसिद्धस्य कार्यस्य यत् उपयुक्तमुपनयनं तन्नियमार्थमेव शक्तिकल्पनेति । अधिकदिक्स्वीकारे तस्या एतत्स्वभावोऽनुभवबलात् कल्प्यः । धर्मिकल्पनं तत्स्वभावकल्पनमित्युभयापेक्षया, कॢप्ते वियदादौ तत्स्वभावमात्रकल्पनमेव युक्तम् । ननु नियतसंख्याकसूर्यपरिस्पन्दरूपोपाधिविशेषोपनयनशक्तिं वियदादौ स्वीकृत्य तत एव कालिपरत्वापरत्वाद्युपपादनस्यापि संभवे चेति । तस्याः दिशः श्रौत्रतां - श्रोत्रोपादानकतामेतादृक्वाक्यं न गमयति । अत्र हि प्रकरणे धूमं प्रति वह्नेरिव तस्य तस्य कारणत्वमात्रमुच्यते, नोपादानत्वम् । दिक्त्वेन कॢप्तानां वस्तूनां जीवश्रोत्राधीनशब्दग्रहणं प्रति उपकारकत्वशक्तिः भगवच्छ्रोत्रसंबन्धकृतेत्येतावदेवात्र विवक्षितम् । अत उदयोऽप्ययोवाऽत्रोक्तो नोपादानत्वाभिप्रायक इति ।  
तथा वायुरपीति । तथेत्यस्य अपह्नूयेतेत्यर्थः । स्पर्शशब्दधृतिकम्पलिंगैरिति । एभिश्चतुर्भिरतिरिक्तावायुसिद्विं वैशेषिका आहुः । 'स्पर्शश्च वायोः' (२-१-९) इति सूत्रे चकारेण शब्दधृतिकम्पसमुच्चयः । व्यजनादिचालनेऽनुभूयमानोऽनुष्णणाशीतस्पर्शः किञ्चिदाश्रितः स्पर्शत्वात्, स्पर्शान्तरयन्, रूपवद्द्रव्याभिघाताजन्यः शब्दः स्पर्शवद्वेगवद्द्रव्याभिघातजन्यः तदितरकारणानघीनशब्दत्वात् भेर्यादिशब्दवत् । तृणतूलविमानादीनां नभसि धृतिः स्पर्शवद्वेगवद्द्रव्यसंयोगजन्यातदितरकारणानघीनद्रव्यधृतित्वात् प्रवाहसंयोगजन्यपलालभारादिधृतिवत्, तथा कम्पः रूपवद्द्रव्यसंयोगानधीनः तृणादिगतः स्पर्शवद्वेगवद्द्रव्यसंयोगजन्यः संयोगेतरकारणानघीनकम्पत्वात् पूराऽऽहतकाशादिकम्पवत् इत्यस्मदीये वैशेषिकरसायने उक्तमनुसंधेयम् । तथाचैतैरतिरिक्तवायुसिद्धिरिति न वयं ब्रूम इति । किंत्वित्येतदनन्तरं कतिपयपदभ्रंशः पर्यालोच्यते । कालप्रतिबन्दिम् - तर्हि कालोऽप्येवमतिरिक्तो मा भूत्; स यदि स्यात्, दिगपि स्यादिति शंकामित्यर्थः । निस्तरति -  
लंघयति । निरस्यतीति पाठो वा । अस्तातिः प्रत्ययविशेषः परस्तादित्यादौ दिगाद्यर्थफः । शास्त्रेष्विति बहुवचनेन आदिपदग्राह्यसूचना । 'दिग्देशकालाकाशेष्वप्येवं प्रसंगः' (२-१-२२) इति न्यायदर्शनम् । त्वदिष्टेति । दिशोऽतिरिक्तत्वरूपेष्टेत्यर्थः । दिग्देशयोरेकत्वेऽपि दिक्त्वेन भानमन्यत् । देशत्वेन भानमन्यत् । श्रूयते । दिशः श्रोत्रादिति वाक्ये । एवं - सृष्टिवत् दिशश्श्रोत्रमिति लयपरं, वाक्यम् । तद्वत् - प्राणाद्यप्ययवत् । तदप्ययोऽपीति वा पाठः । प्रतिबन्दीति । यदि दिक् तत्त्वान्तरम्, अन्तरिक्षादिलोकोऽपि तत्त्वान्तरं स्यादित्यर्थः । स्वर्गादिकल्पनं - स्वर्गादिसृष्टिः । न हीन्द्रियाणीति अधिकयुक्तिकथनम् । चन्द्रादेरिवेत्यनेन मनस्तः चन्द्रोत्पत्तिर्मण्डलोत्पत्तिर्वा देवतोत्पत्तिर्वा, इन्द्रादेरन्तरिक्षादेश्चात्रोक्तेः । तद्वदत्रापीति ज्ञाप्यते ॥ ४९ ॥
</details>

<details><summary>सौम्य-वरद-रामानुज-गूढार्थ-प्रकाशः - ४९</summary>

अन्यस्मिन्निति । परधर्ममिति । अवधिसम्बद्धमित्यर्थः । परत्र - दूरसन्नवस्तुषु इत्यर्थः । विश्वमपि - सर्वमपि वस्तुजातमित्यर्थः ॥ ४९ ॥
</details>







