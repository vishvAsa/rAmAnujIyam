+++
title = "048 प्राक्प्रत्यक्त्वादिभेदं भजतु"

+++
<details><summary>मूलम्</summary>

प्राक्प्रत्यक्त्वादिभेदं भजतु वियदिदं भानुयोगादिभेदादस्यैवोपाधिभेदादधिकदिश इव स्तां परत्वापरत्वे ।  
व्योमोत्तीर्णेऽपि देशे प्रभवतु तदुपाध्यन्वितैस्तत्तदर्थैर्दूरत्वादिव्यवस्था स्वयमुत विभुना ब्रह्मणा किं परैर्नः ॥ ४८ ॥
</details>

<details><summary>वरदार्य-सर्वाङ्कषा - ४८</summary>

म् 

[[96]]



48. 

प्राक्प्रत्यक्त्वादिभेदं भजतु वियदिदं भानुयोगादिभेदात् 

[ अतिरिक्तदिक्तत्त्वनिरासः ] 

अस्यैवोपाधिभेदादधिकदिश इव स्तां परत्वापरत्वे । व्योमोत्तीर्णेऽपि देशे प्रभवतु तदुपाध्यन्वितैस्तत्तदर्थैः 

दूरत्वादिव्यवस्था स्वयमुत विभुना ब्रह्मणा किं परैर्नः ॥48॥ 

सृष्टिप्रकरणे दिशः कुत्राप्यप्रतिपादनात् अतिरिक्ता दिक् नाङ्गीक्रियते । एवं सति प्राच्यादिव्यवहारः कथम्? इत्याशङ्कानिराकरणेन प्रसङ्गात् दिशं निराकरोति - प्रागित्यादिना । इदं **वियत्** = संप्रतिपन्नम् आकाशतत्त्वमेव **भानुयोगादिभेदात्** = सूर्यसंयोगादिभेदात् **प्राक्प्रत्यक्त्वादिभेदम्** = प्राचीत्वप्रतीचीत्वादिभेदं **भजतु** = प्राप्नोतु । आकाशस्तु प्रत्यक्षसिद्धः स्थापितः । तत्र सूर्यसंयोगोऽपि प्रत्यक्षसिद्धः । अतश्च ‘सूर्योदयसंबद्धः आकाश एव प्राची दिक्, सूर्यास्तमयसंबद्धः आकाश एव प्रतीची दिक्' इति निरूपयितुं शक्यत्वात् अतीन्द्रिया अतिरिक्ता दिक् किमर्थमङ्गीकार्या । तथाङ्गीकारेऽपि तस्या एकत्वात् प्रागादिभेदः उपाधिभेदादेव वक्तव्यः । एवं सति प्रत्यक्षसिद्धेनैव व्यवहारनिर्वाहे अप्रत्यक्षा अतिरिक्ता दिक् गौरवग्रस्ता नाङ्गीक्रियताम् । एवं दैशिकपरत्वापरत्वव्यवहारोऽपि अतिरिक्तदिक्साधको न भवतीति वक्तिअस्येति । **अस्यैव** = आकाशस्यैव, अधिकदिश **इव** = अतिरिक्ताया दिशो यथा **उपाधिभेदात्** =प्रदेशसंयोगरूपोपाधिभेदात् **परत्वापरत्वे** =दिक्कृते दूरत्वसमीपत्वरूपे परत्वापरत्वे **स्ताम्** = भवताम्, असधातोः लोटि प्रथमपुरुषद्विवचनरूपम् । 'दूरे वर्तते' 'समीपे वर्तत' इत्यादिव्यवहारस्सर्वसंमतः । अस्माकं वस्तुनश्च मध्ये प्रदेशाधिक्ये दूरत्वम्, प्रदेशन्यूनत्वे समीपत्वम् इति वक्तव्यम् । एतादृशोपाधिभूतप्रदेशसंयोगाधारतया दिक् अङ्गीकार्या इति वैशेषिका वदन्ति । अत्रापि तादृशोपाधिसंयोगस्याधारः आकाश एव परत्वापरत्वव्यवहारनियामको भवतु; अतिरिक्ताया दिशोऽङ्गीकारे गौरवं दुर्वारम् । अतो दिक् नातिरिक्ता ॥ 





ननु भवत्सिद्धान्ते आकाशस्य विभुत्वानङ्गीकारात्, तद्रहितः देशोऽपि कश्चित्स्यादेव । तत्र कथं दिग्व्यवहार इत्यत्राह – व्योमेत्यादि । व्योमोत्तीर्णे **देशेऽपि** = आकाशरहिते देशेऽपि तदुपाध्यन्वितैः तत्तदर्थैःः आकाशस्य दिग्व्यवहारहेतुभूतप्रदेशभेदसंबद्धाः तत्र तत्र सुलभाः ये पदार्थाः सूर्यातपकालादयः सन्त्येव । तदन्विता ये केचित्, तैरेव दूरत्वादिव्यवस्था **प्रभवतु** = दूरत्वसमीपत्वादिव्यवस्था वर्णयितुं शक्यैव । अतः अन्यथासिद्धत्वात् अतिरिक्तदिशः आवश्यकता नास्त्येव ॥ 

ननु उपाध्यन्विताः पदार्थाः के? अपि च एकत्र आकाशेन व्यवहारः, अन्यत्र कालादिना व्यवहारः इति कथनेऽनवस्थागौरवप्रसङ्गादयो भवेयुः । तदपेक्षया एक एव पदार्थ : सर्वत्र व्यवहार - हेतुर्यद्युच्यते, तदैव लाघवमिति चेत्, एवमपि ' धर्मिकल्पनातो वरं धर्मकल्पना' इति न्यायेन, क्लृप्ते प्राच्यादिव्यवहारहेतुभूतोपाधिसंयोगविशिष्टतया अतिरिक्तधर्मिणः पदार्थस्य कल्पनापेक्षया, क्लृप्ते वस्तुनि आकाशे, तादृशोपाधिसंयोगरूपधर्ममात्रस्य कल्पने लाघवमस्त्येव । न चैकस्य पदार्थस्य तथात्वकल्पनाया 

[[97]]

[दिग्व्यवहारनिर्वाहः] 



49. 

अन्यस्मिन्नन्यधर्मान् घटयतु वियदाद्यत्र नातिप्रसक्तिः 

सिध्यत्कार्योपयुक्तोपनयननियमोपेततच्छक्तिक्लृप्तेः । 

असंभवात् अव्यवस्था दुवरिति चेत्, एवमपि लाघवमस्त्येवेत्याहस्वयमुतेत्यादि । **अतः** = अपि च **स्वयंविभुना** = स्वरूपत एव सर्वव्यापिना, स्वयमेव सर्वसमर्थेन वा **ब्रह्मणा** = परब्रह्मणा दूरत्वादिव्यवस्था प्रभवतु, **परैः** = इतरपदार्थैः नः **किम्** = इति प्रगल्भवादः । अतश्चैकेनैव सर्वत्रापि निर्वाहान्ना- 

स्त्यव्यवस्था ॥ ४८ ॥
</details>

<details><summary>वरदार्य-सर्वाङ्कषा-पाठान्तरम् - ४८</summary>

सृष्टिप्रकरणे दिशः कुत्राप्यप्रतिपादनात्‌ अतिरिक्ता दिक्‌ नाङ्गीक्रियते । एवं सति प्राच्यादि- व्यवहारः कथम्‌? इत्याशङ्कानिराकरणेन प्रसङ्गात्‌ दिशं निराकरोति - प्रागित्यादिना । इदं वियत्‌ = संप्रतिपन्नम्‌ आकाशतत्त्वमेव भानुयोगादिभेदात्‌ = सूर्यसंयोगादिभेदात्‌ प्राक्प्रत्यक्त्वादिभेदम्‌ = प्राचीत्वप्रतीचीत्वादिभेदं भजतु = प्राप्नोतु । आकाशस्तु प्रत्यक्षसिद्धः स्थापितः । तत्र सूर्यसंयोगोऽपि प्रत्यक्षसिद्धः । अतश्च 'सूर्योदयसंबद्धः आकाश एव प्राची दिक्‌, सूर्यास्तमयसंबद्धः आकाश एव 'प्रतीची दिक्‌' इति निरूपयितुं शक्यत्वात्‌ अतीन्द्रिया अतिरिक्ता दिक्‌ किमर्थमङ्गीकार्या । तथाङ्गीकारेऽपि तस्या एकत्वात्‌ प्रागादिभेदः उपाधिभेदादेव वक्तव्यः । एवं सति प्रत्यक्षसिद्धेनैव व्यवहारनिर्वाहे अप्रत्यक्षा अतिरिक्ता दिक्‌ गौरवग्रस्ता नाङ्गीक्रियताम्‌ । एवं दैशिकपरत्वापरत्वव्यवहारोऽपि अतिरिक्तदिक्साधको न भवतीति वक्ति - अस्येति । अस्यैव आकाशस्यैव, अधिकदिश इव = अतिरिक्ताया दिशो यथा उपाधिभेदात्‌ प्रदेशसंयोगरूपोपाधिभेदात्‌ परत्वापरत्वे = दिक्कृते दूरत्वसमीपत्वरूपे परत्वापरत्वे स्ताम्‌ = भवताम्‌, असधातोः लोटि प्रथमपुरुषद्विकचनरूपम्‌ । 'दूरे वर्तते' 'समीपे वर्तत' इत्यादिव्यवहारस्सर्वसंमतः । अस्माकं वस्तुनश्च मध्ये प्रदेशाधिक्ये दूरत्वम्‌, प्रदेशन्यूनत्वे समीपत्वम्‌ इति वक्तव्यम्‌ । एतादृशोपाधिभूतप्रदेशसंयोगाधारतया दिक्‌ अङ्गीकार्या इति वैशेषिका वदन्ति । अत्रापि तादृशोपाधिसंयोगस्याधारः आकाश एव परत्वापरत्वव्यवहारनियामको भवतु; अतिरिक्ताया दिशोऽङ्गीकारे गौरवं दुर्वारम्‌ । अतो दिक्‌ नातिरिक्ता ॥   
ननु भवत्सिद्धान्ते आकाशस्य विभुत्वानङ्गीकारात्‌, तद्रहितः देशोऽपि कश्चित्स्यादेव । तत्र कथं दिग्व्यवहार इत्यत्राह - व्योमेत्यादि । व्योमोत्तीर्णे देशेऽपि आकाशरहिते देशेऽपि तदुपाध्यन्वितैः तत्तदर्थैः = आकाशस्य दिग्व्यवहारहेतुभूतप्रदेशभेदसंबद्धाः तत्र तत्र सुलभाः ये पदार्थाः सूर्यातपकालादयः सन्त्येव । तदन्विता ये केचित्‌, तैरेव दूरत्वादिव्यवस्था प्रभवतु = दूरत्वसमीपत्वादिव्यवस्था वर्णयितुं शक्यैव । अतः अन्यथासिद्धत्वात्‌ अतिरिक्तदिशः आवश्यकता नास्त्येव ॥   
ननु उपाध्यन्विताः पदार्थाः के? अपि च एकत्र आकाशेन व्यवहारः, अन्यत्र कालादिना व्यवहारः इति कथनेऽनवस्थागौरवप्रसङ्गादयो भवेयुः । तदपेक्षया एक एव पदार्थः सर्वत्र व्यवहार- हेतुर्यद्युच्यते, तदैव लाघवमिति चेत्‌, एवमपि 'धर्मिकल्पनातो वरं धर्मकल्पना' इति न्यायेन, प्राच्यादिव्यवहारहेतुभूतोपाधिसंयोगविशिष्टतया अतिरिक्तधर्मिणः पदार्थस्य कल्पनापेक्षया, क्ऌप्ते वस्तुनि आकाशे, तादृशोपाधिसंयोगरूपधर्ममात्रस्य कल्पने लाघवमस्त्येव । न चैकस्य पदार्थस्य तथात्वकल्पनाया असंभवात्‌ अव्यवस्था दुर्वारिति चेत्‌, एवमपि लाघवमस्त्येवेत्याह - स्वयमुतेत्यादि । अतः = अपि च स्वयंविभुना = स्वरूपत एव सर्वव्यापिना, स्वयमेव सर्वसमर्थेन वा ब्रहणा = परब्रह्मणा दूरत्वादि व्यवस्था प्रभवतु, परैः = इतरपदार्थैः नः किम्‌ = इति प्रगल्भवादः । अतश्चैकेनैव सर्वत्रापि निर्वाहान्नास्त्यव्यवस्था ॥ ४८ ॥
</details>

<details><summary>वरदार्य-सुबोधिनी (कन्नड) - ४८</summary>

श्लोक 48]

M

48-

[आकाशदिन्दले दिग्ववहार निर्वाह

63

प्राक् प्रत्यकादिभेदं भजतु वियदिदं भानुयोगादिभेदात्

अवोपाधिभेदादधिकदिश इव स्तां परत्वापर । प्रोमोत्तीर्ण ऽ पि देशे प्रभवतु तदुपाध्यतैस्तत्तदर्थ

दूरादिव्यवस्था स्वयमुत निभुना ब्रह्मणा किं परैर्नः॥

'दिक्' ऎम्बुदु अतिरिक्त द्रव्यवॆम्ब वैशेषिकर मतवन्नु निराकरि सुत्तारॆ इदं वियत् भानुयोगादिभेदात् प्राक् प्रत्य क्यादिभेदं भजतु इब्बरिगू ऒप्पिगॆयाद ई आकाशवे सूर्य सम्बन्ध मुन्ताद उपाधिविशेषगळिन्द पूर्वदिक्कु पश्चिमदिक्कु मुन्ताद भेदगळन्नु हॊन्दलि, पूर्व पश्चिम इत्यादि व्यवहारगळिगॆ कारणवाद द्रव्य दिक्कु, इदु विभु, नित्य. इदु ऒन्दे आदरू उपाधि भेददिन्द अनेकवागुत्तदॆ. उदयकालद सूर्यन सम्बन्धविरुव जागवे पूर्वदिक्कु. अस्तमनकालद सूर्य सम्बन्धविरुव जागवे पश्चिम दिक्कु. मेरु पर्वतविरुव जागवे उत्तरदिक्कु, इदक्कॆ ऎदुरागिरुव दिक्कु दक्षिणदिक्कु, ई क्रमदल्लि दिक्‌द्रव्य ऒन्दे आगिद्दरू उपाधिगळिन्द भेदव्यवहारवन्नु वैशेषिकरु निरूपिसुवरु. व्यवहारक्कॆ ई उपाधिगळे प्रधानवागिरुवाग अतिरिक्त विभु द्रव्यद आवश्यकतॆ एनु?

लोकदल्लि 'हत्तिर दूर' ऎम्ब व्यवहार सर्व सम्मत. इदन्नु दैशिक परत्व मत्तु अपरत्व ऎन्नुत्तारॆ. दि द्रव्यवे इल्लदिद्दरॆ ई ई व्यवहार नडॆयलु हेगॆ साध्य? ऎन्दरॆ अव अधिकदिश इव उपाधिभेदात् परत्नापर सां ई अकाशक्केने अतिरिक्त दिक् द्रव्यदन्तॆ प्रदेशाद्युपाधिभेदगळिन्द दूर हत्तिर ऎम्ब धर्मगळु आगलि, अतिरिक्त दिक्कन्नु ऒप्पिदरू अदु दूर, इदु हत्तिर' ऎम्ब व्यव हार उपाधिभेददिन्दले नडॆयबेकागुत्तदॆ. आ उपाधिगळ सहकार दिन्द आकाशद्रव्यवे ई परत्व मत्तु अपरत्व ऎम्ब धर्मवन्नु हुट्टि सबहुदाद्दरिन्द अतिरिक्तवाद दिकद्रव्यद अनिवार्यतॆ इरुवुदिल्ल.

वैशेषिकरिगॆ आकाश नित्य मत्तु विभु, सिद्धान्तदल्लि आकाश अनित्य मत्तु परिमित. आद्दरिन्द आकाश नाशवादाग मत्तु आकाशविल्लद देश दल्लि पूर्व पश्चिम मत्तु हत्तिर दूर व्यवहार नडॆयुव बगॆ हेगॆ? ऎन्दरॆ मोर्णे दे शेपि तदुपाध्यतैः तत्त्व

64

- 49

[अतिरिक्त दिक्कन्नु ऒप्पिदरॆ गौरव अनिवार्य]

[श्लोक 49

अन्यस्मिनन्यधर्मान् घटयतु वियदाद्यत् नातिप्रसक्ति सिद्धत्कार्योपयुक्तपनयननिय मोपेततच्छक्तिः। दर्थॆति दूरादिव्यवस्ता प्रभवतु आकाशविल्लद देशकालगळल्लू आ उपाधिगळिन्द कूडिद अल्लिरुव बेरॆ पदार्थगळिन्द दूर हत्तिर मुन्ताद व्यवस्थॆयु आगलि. कॆलवु कडॆयल्लि आकाशवे एकव्यवहारक्कॆ कारण- मत्तॆ कॆलवु कडॆयल्लि बेरॆ बेरॆ द्रव्यगळु इदक्कॆ कारण वॆन्दरॆ ऒन्दे रीतिय व्यवहारक्कॆ अनेक कारणगळन्नु ऒप्पुवुदु युक्तवॆ ? गौरव बरुवुदिल्लवॆ ? ऎन्दरॆ स्वयं विभुना उत ब्रह्मणा दूरत्वादिव्यवस्था प्रभवतु परैत नः किं ! - अथवा नित्य हागू विभुवाद परब्रह्मनिन्दले हत्तिर दूर मुन्ताद व्यवहारगळु नडॆयलि. उळिदवुगळिन्द नमगॆ एनु! ब्रह्मनन्तॆ कालवू अतीन्द्रिय. हागादरॆ ब्रह्मनिन्दले ई परत्वापर व्यवहारवन्नु समर्थिसबहुदाद्दरिन्द अतिरिक्त दिक्‌द्रव्य बेकागिल्ल ॥ ४८ ।
</details>

<details><summary>सर्वार्थसिद्धिः - ४८</summary>

अथ पराभिमतां विश्वव्यापिनी दिशमनभ्युपगच्छंस्तत्कल्पकानामन्यथासिद्धिमाह - प्रागिति ॥ यदि प्रागादिधीव्यवहारसिद्ध्यै दिक्तत्त्वं कल्प्यते तत्संप्रतिपन्न व्योमैव भवतु । सूर्योदयाद्युपाधिभेदेन तद्विभागात् पूर्वदक्षिणपश्चिमाद्युपाधिकॢप्तिश्चाधिकेऽनधिकेऽपि समाना । अप्रत्यक्षायां च दिशि प्रत्यक्षैरुपाधिभिरवच्छेदधीर्दुर्लभा । सूर्योदयादिविशेषितातपादिभिरेव प्रागादिधीव्यवहारसिद्धौ किं तदन्यकल्पनया ? शाखाचन्द्रनयाच्चातपादेस्सूर्योदयादेश्च संबन्धधीर्युज्येत । उपहितस्य शब्दार्थत्वान्न दिक्छब्दस्य व्योमातपादिपर्यायता स्यात् । ननु साक्षात्संबन्धरहितसंयुक्तसंयोगभूयस्त्वाल्पत्वनिबन्धने दूरासन्नपरत्वापरत्वे तत्तत्संबन्धोपनायकव्यापकद्रव्ययोगमन्तरेण कथं स्यातामित्यत्राह - अस्यैवेति । न हि त्वया कल्प्यमानमपि दिक्तत्त्वं तदुपाधियोगमन्तरेण परत्वापरत्वे जनयेत् । तथा सति तैरेवोपाधिभिरुपहित व्योमाद्येव परत्वादिसिद्धौ पर्याप्तम् । अधिकशब्देन कल्पनागौरवं सूच्यते । नन्वाकाशः परिच्छिन्न इति भवसिद्धान्तः ; तथा च कथमाकाशरहितप्रदेशे दूरत्वादिकॢप्तिरित्यत्राह - व्योमेति । दूरत्वादिसिद्ध्यनुगुणोपाधिमद्भिर्महदादिभिस्तत्सिद्धिः स्यात् । व्योमोत्तीर्ण इत्युपलक्षणम्, व्योमसंपृक्तद्रव्यादिभिरपि तदुपपत्तेः । अनियमेन बहूनां दिक्त्वकल्पने गौरवं स्यादिति चेन्न, असिद्धकल्पनादनेकैरपि सिद्धैरेव निर्वाहस्य लघुत्वात् । यद्येकमेव सर्वत्र दिग्व्यवहारकारणमिष्यते, तदा सर्वव्यापिना सर्वहेतुभूतेन परमात्मनैव सर्वं सिध्येत्, तस्यैव सन्तु उपाधिभेदास्सहकारिणः । अथवा तत्तदुपाधयस्तावत्प्रत्यक्षाः । तत्संबन्धोऽपि साक्षात्परंपरया वा दूरासन्नादेर्दृष्ट एव । तद्दृष्ट्या च परत्वादिसिद्धौ किं तदुपहितगवेषणया ? कार्यविशेषाणामन्यतस्संभवे च न क्वचित्तदतिरिक्तं कल्प्यमित्यभिप्रायेणाह - किं परैर्न इति । परैः - व्यापकेश्वरव्यतिरिक्तैः उपाधिमात्रव्यतिरिक्तैर्वेत्यर्थः । नः - ईश्वरमिच्छतां गौरवभीतानां चेति यावत् ॥ ४८ ॥
</details>

<details><summary>नरसिंह-देवः आनन्ददायिनी - ४८</summary>

आकाशदेरनित्यत्वाव्यापित्वादि ।  
प्रसङ्गस्संगतिरित्याह - अथेति । दिक्तत्वानङ्गीकारे आकाशादेरुपाधिभेदेन भेदकॢप्तिर्गुर्वीत्यत्राह -पूर्वदक्षिणेति । अधिकदिगङ्गीकारेऽपि सूर्योदयास्तमयादितस्तद्भेदकॢप्तिरवर्जनीयेत्यर्थः । अप्रत्यक्षायामिति । देहाद्यवच्छिन्नेश्वरस्योपाधिप्रत्यक्षमात्रणे प्रत्यक्षा(क्षत्वा)दर्शनाद्दिशोऽपि नोपाधिप्रत्यक्षमात्रेण प्रत्यक्षतेत्यतिरिक्तदिक्पक्षेऽपि प्रागादिप्रत्यक्षव्यवहार उपाधिमात्रविषय इति भावः । ननु आकाशस्याप्यस्मन्मते प्रत्यक्षतया कथं प्राच्यादिबुद्धेरुपाध्यवच्छिन्नतद्विषयताऽस्त्वित्यत्राह - सूर्योदयादीति । शाखाचन्द्रेति । परम्परासम्बन्धधीरित्यर्थः । ननु व्योमादीनामेव दिक्त्वे व्योमादिशब्दानां दिक्शब्दपर्यायता स्यादित्यत्राह - उपहितेति । परोक्त(पराभिहित) दिक्साधकोपपत्तिमनूद्य परिहरति - नन्वित्यादिना । नहि त्वयेति । अतिप्रसङ्गादिति भावः । तथासतीति । उपाधिसापेक्षत्व इत्यर्थः । अधिकशब्देन - मूलस्याधिकशब्देन । व्योमसंपृक्तद्रव्यादिभिरिति - तत्संपृक्तप्रकृत्यादिभिरित्यर्थः । आदिशब्देन सत्वादीनां संग्रहः । नेति - व्योमादिसम्भवस्थले व्योमादि तदुत्तीर्णस्थले तदन्यदिति अनेककल्पने गौरवमित्यर्थः । असिद्धेति - असिद्धस्य धर्मिणः कल्पने गौरवमिति भावः । नन्वेकं दिग्व्यवहारनिमित्तमेषितव्यम्; नानाभूतेष्वनुगतधर्माभावेनानुगतव्यवहारासम्भवादित्यत्राह - यद्येकमेवेति । तस्यैकत्वे कथं प्रागादिभेदः? इत्यत्राह - अथवेति । यद्वा दिगुपाधीनामेवावश्यकत्वाद्दिग्व्यवहारहेतुत्वमस्तु न तदुपहितापेक्षेति पक्षान्तरमाह - अथवेति । तेषामननुगतत्वेऽपि प्राच्यादिव्यवहाराणामननुगतत्वान्न दोषः । यद्यपि दिगिति व्यवहारोऽननुगतः; तथाऽपि तेषामेवोपाधीनां दिग्विषयकव्यवहारहेतुत्वेन कालकृतपरत्वादिहेतुत्वेन वाऽनुगतिसम्भवादुपपन्नतरः ॥ ४८ ॥
</details>

<details><summary>उत्तमूरु-वीरराघवः अलभ्यलाभः - ४८</summary>

आकाशकालदिगात्मनां नित्यत्वविभुत्वे मनसो नित्यत्वमात्रञ्च तार्किकोक्तम् । यथायथं तद्धर्मनिरासः कृतः । दिग्रूपधर्म्येव न स्वीकर्तव्यमिति वक्ति प्रागिति । 'इत इदमिति यतस्तत् दिश्यं लिंगम्' (२.२.२०) इति सूत्रेण दिक्साधनं कृतं कणादेन । इत इदं प्राक्, इत इदं दक्षिणमित्यादिः व्यवहारः दिग्घटनेनैवोपपादनीयः । स व्यवहारो यस्मात् प्रत्ययात् प्राक्त्वादिविषयकात्, स प्रत्यय एव दिक्साधक दति सूत्रार्थः । प्राक्त्वं च सूर्योदयगिरिसंयुक्तसंयोगपरम्पराविशेषवत्त्वम् । संयुक्तसंयोगपरम्परा नाम संप्रति प्राक्त्वेन व्यवह्नियमाणस्येदम्पदार्थस्य उदयगिरेद्य मध्ये यावन्ति द्रव्याणि पङ्क्तिरूपेण निविष्टानि, तावद्वस्तुमिथस्संयोगकूटम् । तस्य कूटस्य इदम्पदार्थेऽस्मिन् साक्षादसंभवात् तावत्संयोगावच्छिन्नदिक्प्रदेशसंयुक्तत्वमेव वक्तव्यम् । एवञ्च दिक् तस्य संयोगकूटस्य प्रकृतेदम्पदार्थे उपनायिका भवतीति तदुपनायकतया दिक्सिद्धिरिति तद्भावः । एवं प्राग्दिगभिमुखपुरुषदक्षिणपार्श्वसंयुक्तसंयोगपरम्परावत्त्वं दक्षिणत्वम्, वामपार्श्वसंयुक्तसंयोगपरम्परावत्त्वमुत्तरत्वम्, अस्ताद्रिसंयुक्तसंयोगपरम्पराविशेषवत्त्वं प्रत्यक्त्वमित्यादि भाव्यम् । सर्वत् संयोगकूटम्य प्रकृतवस्तुनि दिग्घटितपरम्परासंबन्धेनोपनयनात् दिश आवश्यकता । अत्र प्रत्याह प्रागिति । भानुयोगादिभेदात् - सूर्योदयाद्युपाधिना तदिभागात् प्राक्प्रत्यक्त्वादिंभेदकत्वं वियदेव भजतु, किं दिशा धर्म्यन्तरेण, दिश इव वियतोऽपि सर्वत्र सत्त्वात् तस्यैव संयोगोपनायकत्वसंभवात् । ननु प्राक्प्रत्यक्त्वादिकमेवं निरुह्यतां नाम । परत्वापरत्वयोरुत्पत्तये दिगपेक्षिता । ''एकदिक्काभ्यामेककालाभ्यां संनिकृष्टविप्रकृष्टाभ्यां परमपरञ्च'' (७-२-२१) इति हि कणादः । यथा कालिकपरत्वापरत्वयोः ज्येष्ठकनिष्ठगतयोः कालः कारणम्, तथा दूरसंनिहितगतयोः परत्वापरत्वयोर्दिक् कारणम् । एकस्यामेव दिशि वर्तमानयोर्द्वयोर्ग्रहणेन हि ते उपपाद्ये इत्यत्राह अस्यैवेति । उपाधिभेदात् - संयुक्तसंयोगपरम्पराधिक्यन्यूनत्वाभ्याम् । एकं वस्तु अवधिं कृत्वा एतत् प्रति इदं परम्, इदं त्वपरमिति व्यवहारे तद्वस्तुसंबन्धिसंयुक्तसंयोगपरम्पराया आधिक्यं न्यूनत्वञ्च प्रयोजकम् ।  
पूर्ववत् संयोगकूटरूपसंयुक्तपरम्परायास्तत्रस्तत्रोपनयो यथा दिशा क्रियत इत्युच्यते, तथा वियतैव क्रियत इतीष्यताम् अधिकाया इव दिश इवास्य वियत एवायमुपाधिभेद इति सुवचत्वात् । ननु तार्किकमते व्योम्नो विभुत्वेऽपि सिद्धान्ते तस्यानित्यत्वात् परिच्छिन्नत्वाच्च तदभावस्थले कथं प्रत्यक्त्वपरत्वापरत्वनिर्वाह इत्यत्राह व्योमेति । तत्रापि महदहंकारप्रकृत्यादिसत्त्वात् कॢप्ततदुपाधित्वेनैव निर्वाहे किं दिशेति । ननु स्थलभेदेन कारणभेदकल्पने गौरवमित्यत्राह दूरत्वेति । प्रकृतिनित्यविभूति सर्वव्यापिना ब्रह्मणैव सर्वनिर्वाहे किमन्यैरिति । अवश्यस्वीकर्तव्यैरुपाधिमिरेव निर्वाहे दिश एवानपेक्षणात् वियदाद्यपेक्षैव मा भूदित्यप्यर्थः । ननु दिशमधिकां कल्पयता प्राकृप्रत्यक्त्वादिविषये उपाधिभेदापेक्षा नेष्यत इति लाघवमिति शंकां परिहरति पूर्वदक्षिणेति । दिग्दशकस्वीकारे  
उपाधिमन्तराप्राक्त्वादिनिर्वाहेऽपि दिगेकैव नित्या विभ्वीति तार्किकमते उपाधिभेदं विना पूर्वत्वादेर्दुर्निरूपत्वात् स आवश्यकः । तथा च वियदेव दिगप्यस्तु । अधिकं गुणमप्याह अप्रत्यक्षायाञ्चेति ।  
श्लोके वियदित्युपलक्षणम्, आतपादेरपि ग्राह्यतेत्याह सूर्येति । सूर्योदयस्थानात् प्रस्थित आतपः प्रभाख्यः न्यूनसंयुक्तसंयोगपरम्परावत्तया यत्र वस्तुनि संबध्नाति, तद्वस्तु प्राक्, यत्राधिकसंयोगपरम्परावत्तया, तत् प्रत्यगित्येवं भाव्यम् । ननु वक्रीभूतप्रभाग्रहणे संनिकृष्टवस्तुन्यपि अधिकसंयुक्तसंयोगपरम्परा स्यादित्यत्राह शाखेति । शाखाचन्द्रस्थल इवाऽऽर्जवमपेक्षितमिति भावः। नन्वार्जवमपि दिशमादायैव निरूप्यमिति चेन्न - शाखाचन्द्रयोरार्जवं हि नाम शाखाचन्द्रयोरन्तराले क्रमसंयुक्ता यावन्तोऽणवः, तावन्मात्रग्रहणोपपाद्यं स्वसंयुक्ताणुसंयुक्ताणुसंयोगपरम्परानिविष्टन्तिमसंयोगवत्त्वम् । न्यूनसंख्याकाणुसंयोगसंघमादायैव कार्यनिर्वाहे परितः स्थितानणूनप्यादायाधिकसंख्याकाणुसंयोगकूटेन कार्यनिर्वाहो न युक्त इति लाघवन्यायसिद्धम् । अतो न्यूनसंख्याकसंयोगवदणुपङ्क्तिकत्वमेवार्जवं नाम । तथा च न्यूनाधिकसंख्यालक्षणकूटमादाय ज्येष्ठत्वकनिष्ठत्वादिवत् न्यूनाधिकाणुकूटमादाय प्राक्प्रत्यक्त्वपरापरत्वादिनिर्वाह इति उपनायकद्रव्यापेक्षैव नास्ति । तदिदं 'किं परेर्नः' इत्यत्र व्यञ्जितमेव । काणादरीतिमनुसृत्यैव तं प्रतिवक्तुं पुनरुपनायकोक्तिरिति । असिद्धकल्पनादिति । असिद्धमनेकमेकं वा न कल्प्यम्, यदि कॢप्तेनैकेन वाऽनेकेन वा आपेक्षितनिर्वाह इत्यर्थः ॥ ४८ ॥
</details>

<details><summary>सौम्य-वरद-रामानुज-गूढार्थ-प्रकाशः - ४८</summary>

व्योमसम्बद्धमहदादिभिरेव दूरत्वादिकॢप्तौ व्योमसम्बद्धाहङ्कारादिभिः दूरत्वादिव्यवहारो न स्यादित्यत्राह - व्योमोत्तीर्णे इत्युपलक्षणमिति । श्लोके उत इत्यनेन सूचितमवधिभूततत्तदुपाधिभिरेव दूरत्वादिकॢप्तिरिति पक्षमाह - अथवेति ॥ ४८ ॥
</details>







