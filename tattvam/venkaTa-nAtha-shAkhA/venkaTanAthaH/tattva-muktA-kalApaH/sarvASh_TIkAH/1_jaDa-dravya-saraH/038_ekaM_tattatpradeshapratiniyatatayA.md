+++
title = "038 एकं तत्तत्प्रदेशप्रतिनियततया"

+++
<details><summary>मूलम्</summary>

एकं तत्तत्प्रदेशप्रतिनियततया शक्तिभेदं प्रपन्नं देहव्यापीन्द्रियं चेत्प्रथममिह भवेदागमेनैव बाधः ।  
नो चेत्स्याद्देहभेदप्रतिनियततया सर्वजन्तोस्तदेकं भेदाम्नानादकॢप्तेरपि न च भजते देह एवेन्द्रियत्वम् ॥ ३८ ॥
</details>

<details><summary>वरदार्य-सर्वाङ्कषा - ३८</summary>

ननु एवं यदि मनसैव सर्वनिर्वाहः, तर्हि इन्द्रियभेदोऽपि मा अस्तु, सर्वेषामप्यहंकारोपादानकत्वस्य समत्वात्, इत्याशंक्य समाधत्ते - एकमित्यादिना । देहव्यापि एकम् इन्द्रियं **तत्तत्प्रदेशप्रतिनियततया** = चक्षुर्गोलकनासाग्रजिह्वादिप्रदेशानां विलक्षणत्वात्, **प्रतिनियततया** = व्यवस्थितत्वेन **शक्तिभेदम्** = रूपादितत्तद्विषयग्रहणानुकूलशक्तिविशेषम् **प्रपन्नम्** = प्राप्तं भवति । एक एव प्राणः यथा हृदयाद्युपाधिवशात् पञ्चधा भूत्वा प्राणापानव्यानोदानसमानभेदात् पञ्चधा भवति, एवमेव प्रकृतेऽपि भवतु । अत्र प्राणशब्दः पञ्चप्राणवाची, प्राणविशेषवाची च। एवमेक एव प्राणः उपाधिवशात् परस्परविलक्षणं कार्यं करोति, तथैव देहव्याप्येकमेवेन्द्रियंम् स्थानभेदात् संज्ञाभेदं प्राप्य कार्यभेदमपि करोतीत्यङ्गीकारे लाघवमस्तीत्यभिप्रायः । **चेत्** = एवञ्चेत् **इह** = एतद्विषये प्रथमम् आगमेनैव **बाधः** = श्रुत्या बाधः भवेत् । श्रुतौ चक्षुरादीनां पृथगेव निर्देशात् श्रुतिविरोधः । श्रुतेरन्यथानयनं क्रियतामिति चेदाह - नो चेदित्यादि । इन्द्रियनानात्वं यदि नोच्यते, तर्हि सर्वजन्तोःसकलप्राणिनामपि **तत्** =इन्द्रियंम् **देहभेदप्रतिनियततया** = तत्तत्प्रदेशप्रतिनियततया यथा व्यवस्था, तथैव देहभेदेन अनुभवव्यवस्थाया वक्तुं शक्यत्वात् एक॑म् स्यात्, तत्पक्षापेक्षयात्यन्तलाघवात् । अस्तु का 

[[81]]



हानिरिति चेत्, तर्हि ततोऽपि लाघवात् देह एवेन्द्रियं भवतु, जीवोपकारत्वरूपस्याकारस्य देहेन्द्रिययोः समानत्वात्, तत्तदवयवभेदेन दर्शनादिकार्यभेदस्य वक्तुं शक्यत्वाच्च । अस्तु तदपि, का हानिरिति चेत्, **भेदाम्नानात्** = इन्द्रियाणि ह्याहङ्कारिकाणि, देहस्तु भौतिकः । इन्द्रियाणि अतिसूक्ष्माणि, देहस्तु अतिस्थूलः । एवमादिबहुधाभेदस्य देहेन्द्रिययोः श्रवणात्, **अक्लृप्तेरपि** = केवलं तर्कमूलककल्पनायाः सिद्धान्तेऽनङ्गीकाराच्च देह एव इन्द्रियत्वं न च भजते नैव भजते । लाघवमात्रगणने जीवभेदोऽपि न स्यात् । अत्रापीष्टापत्तौ, समाधानं जीवसरे विस्तरेण भविष्यति ॥ ३८ ॥
</details>

<details><summary>वरदार्य-सर्वाङ्कषा-पाठान्तरम् - ३८</summary>

ननु एवं यदि मनसैव सर्वनिर्वाहः, तर्हि इन्द्रियभेदोऽपि मा अस्तु, सर्वेषामप्यहंकारोपादानकत्वस्य समत्वात्‌, इत्याशंक्य समाधत्ते - एकमित्यादिना । देहव्यापि एकम्‌ इन्द्रियं तत्तत्प्रशप्रतिनियततया = चक्षुर्गोळकनासाग्रजिह्वादिप्रदेशानां विलक्षणत्वात्‌, प्रतिनियततया = व्यवस्थितत्वेन शक्तिभेदम्‌ = रूपादितत्तद्विषयग्रहणानुकूलशक्तिविशेषं प्रपन्नम्‌ = प्राप्तं भवति । एक एव प्राणः यथा हृदयाद्युपाधिवशात्‌ पञ्चधा भूत्वा प्राणापानव्यानोदानसमानभेदात्‌ पञ्चधा भवति, एवमेव प्रकृतेऽपि भवतु । अत्र प्राणशब्दः पञ्चप्राणवाची, प्राणविशेषवाची च । एवमेक एव प्राणः उपाधिवशात्‌ परस्परविलक्षणं कार्यं करोति, तथैव देहव्याप्येकमेवेन्द्रियं स्थानभेदात्‌ संज्ञाभेदं प्राप्य कार्यभेदमपि करोतीत्यङ्गीकारे लाघवमस्तीत्यभिप्रायः । चेत्‌ = एवञ्चेत्‌ इह = एतद्विषये प्रथमम्‌ आगमेनैव बाधः = श्रुत्या बाधः भवेत्‌ । श्रुतौ चक्षुरादीनां पृथगेव निर्देशात्‌ श्रुतिविरोधः । श्रुतेरन्यथानयनं क्रियतामिति चेदाह - नो चेदित्यादि । इन्द्रियनानात्वं यदि नोच्यते, तर्हि सर्वजन्तोः = सकलप्राणिनामपि तत्‌ = इन्द्रियं देहभेदप्रतिनियततया = तत्तत्प्रदेशप्रतिनियततया यथा व्यवस्था, तथैव देहभेदेन अनुभवव्यवस्थाया वक्तुं शक्यत्वात्‌ एकं स्यात्‌, तत्पक्षपेक्षयात्यन्तलाघवात्‌ । अस्तु का हानिरिति चेत्‌, तर्हि ततोऽपि लाघवात्‌ देह एवेन्द्रियं भवतु, जीवोपकारत्वरूपस्याकारस्य देहेन्द्रिययोः समानत्वात्‌, तत्तदवयवभेदेन दर्शनादिकार्यभेदस्य वक्तुं शक्यत्वाच्च । अस्तु तदपि, का हानिरिति चेत्‌, भेदाम्नानात्‌ = इन्द्रियाणि ह्याहङ्कारिकाणि, देहस्तु भौतिकः । इन्द्रियाणि अतिसूक्ष्माणि, देहस्तु अतिस्थूलः । एवमादिबहुधाभेदस्य देहेन्द्रिययोः श्रवणात्‌, अक्लृपतेरपि = केवलं तर्कमूलककल्पनायाः सिद्धान्तेऽनङ्गीकाराच्च देह एव इन्द्रियत्वं न च भजते = नैव भजते । लाधवमात्रगणने जीवभेदोऽपि न स्यात्‌ । अत्रापीष्टापत्तौ, समाधानं जीवसरे विस्तरेण भविष्यति ॥ ३८ ॥
</details>

<details><summary>वरदार्य-सुबोधिनी (कन्नड) - ३८</summary>

ऒन्दे मनस्सिगॆ अवस्साभेददिन्द अनेक हॆसरुगळु इरुवन्तॆ बान्द्रिय विषयदल्लू इदे न्याय एतक्कॆ आगबारदॆन्दु शङ्किसि परि हरिसुत्तारॆ देहव्यापि एकं इन्द्रियं तत्तदेश प्रतिनियततया शक्ति भेदं प्रपन्न - देह पूर्ति व्यापिसिरुव ऒन्दे इन्द्रियवे


52

सूक्ष्माकादशाक्षाण्यपि न यदि कथं देहतो निम्म मादि चित्ताणुत्तेतु सर्वॆन्सियसनुदयदे क्रमोऽ प्रस्तुमानं आया जागदल्लि व्यवस्थितवागिरुत्ता बेरॆ बेरॆ शक्तियन्नु पडॆयुत्तदॆ. इदरिन्द चक्षुस्सु प्रोत्रॆ इत्यादि भिन्न भिन्न हॆसरुगळु बरुत्तवॆये हॊरतु इरुवुदु ऒन्दे इन्द्रियवे. चेत्, इह प्रथमं आगमे नैन बाधः-हीगॆ हेळिदरॆ ई विषयदल्लि मॊदलनॆयदागि वेद दिन्दले विरोध बरुवुदु.

नो चेत्, सर्वजः एकं तत् देहभेदप्रतिनियत तया स्याल्युक्तियन्ने अवलम्बिसि देदक्कॆ बेरॆ तात्पर्यवन्नु हेळि, ऒन्दे इन्द्रियवन्नु ऒप्पुवुदादरॆ, जगत्तिनल्लिरुव सर्व प्राणिगळिगू ऒन्दे इन्द्रियवे देहभेदमात्रदिन्द भिन्न भिन्नवागि आगलि, लाघववादवन्नु आश्रयिसि इदन्नु ऒप्पुवुदादरॆ इन्नू हॆच्चु लाघव बरुवुदरिन्द देहवे इन्द्रियवागलि, देहक्किन्तलू बेरॆ इन्द्रियवे बेड ऎन्दू हेळबेकागुत्तदॆ. 

इदन्नू ऒप्पिदरॆ, 

> भेदाम्नानात् अकॢप्तेर् अपि देह एवेन्द्रियत्वम् न च भजते 

देहक्किन्तलू इन्द्रिय भिन्नवॆन्दु श्रुति हेळिरुवुदरिन्दलू,  
नावु युक्तियिन्द कल्पनॆ माडुवुदिल्लवाद्दरिन्दलू  
शरीरदे इन्द्रियवागिरुवुदन्नु हॊन्दुवन्तिल्ल. इदु हेगॆ सरियल्लवो, हागॆये ऒन्दे शरीरदल्लि देश भेद मात्रदिन्द इन्द्रिय भेदवादवू सरियल्ल ॥३८॥
</details>

<details><summary>सर्वार्थसिद्धिः - ३८</summary>

**पूर्वपक्षः**

> नन्वेवं बाह्यकरणभेदो ऽप्यपोहितुं शक्यः,  
मनोवद् एकस्य वृत्तिभेदात्पृथक्कार्यव्यपदेशोपपत्तेः । 

आहुश्च बाह्यैकदेशिनः - 

> "एकैकदेहेष्व् एकम् एवेन्द्रियम्" । 

प्रदेश-भेदैस् तु रूपादि-प्रकाशन-शक्ति-नियमः । 

+++(तदीयः)+++ षडायतनागमोऽपि  
तथैव व्यवस्थाप्यः,  
स्वरूप-भेद-प्रयोजनाभावात् । 

> "कल्प्यते शक्ति-भेदश् चेच्  
छक्तिर् एवेन्द्रियं भवेत्" 

इति चायुक्तम्,  
धर्मिकल्पनातो वरं हि धर्मकल्पनम् । 

प्रदेशानाम् एव तत्-तत्-करणत्वोपपत्तौ  
प्रदेशि-कॢप्तिर् अनर्थिका

इति चेन् न ;  
देह-व्यापिनः स्पर्शस्योभयसंमतेः,  
तस्य च करतल-प्रकोष्ठास्य-नेत्रादिषु  
स्पर्श-ग्रहण-शक्ति-वैषम्य-दृष्टेः । अतश्चैकस्यैव सर्वत्र देहे स्पर्शनत्वम्, तत्रतत्र चक्षुर्-आदित्वं चेति । 

तदेतदाह - एकमिति ॥ 

**उत्तरपक्षः**

किमेकेन्द्रियस्य  
श्रुतस्य कल्पितस्य वा  
शक्ति-भेद-व्यवस्थापनम्  
इति विकल्पम् अभिप्रेत्याद्यं दूषयति - प्रथममिति ।  
बाधस्य दूषणान्तराद् औद्भट्य-सूचनाय प्राथम्योक्तिः ।  
आगमेनैव - धर्मिग्राहकेणैवेत्यर्थः ।  

गौरव-दोषश् च कॢप्ति-पक्षे वक्तव्यः,  
नास्मत्पक्ष इति चाभिप्रेतम् ।  
इन्द्रियकॢप्तिः प्रागेव निरस्ता ।+++(5)+++  
अत्र तद्-एकत्व-कॢप्ताव् अतिप्रसङ्गमाह - नो चेदिति ।  
यथैकम् एवाकाशं तत्-तत्-पुरुषादृष्टोपार्जित-कर्ण-शष्कुल्य्-अवच्छेद-भेदैः  
प्रतिपुरुषं व्यवस्थितोपकारकम् +++(श्रोत्रेन्द्रियत्वेन)+++ इति वैशेषिकादिभिः कल्प्यते,  
तथा त्वया ऽप्य् एकम् एवेन्द्रियं तत्-तद्-भोगायतन-भेद-नियत-शक्तिकं सर्वोपकारकं कल्प्यम्  
इति भावः ।  
न चैवम् अस्त्व् इति वाच्यम् ;  
अपसिद्धान्तात् +++("एकैकदेहेष्व् एकम् एवेन्द्रियम्" इति तदीय आगमः)+++। 

> ननु च नाना-देह-मध्येषु वसतः  
कथम् एकत्वम् 

इति चेत् ; चक्षुर्-गोलकाद्य्-अवच्छिन्नानाम् इन्द्रिय-प्रदेश-भेदानां कथम् +++(एकत्वम्)+++?  
"न कथञ्चिद्" इति चेत्  
तर्ह्य् अनेकेन्द्रिय-वादः ।  
"पुञ्जैकत्वम् अस्त्व्" इति चेत् किम् अतः ?  
ग्राहकांशानां मिथो[भिन्न]विभक्तत्वात् ।  

न च तत्ता तद्-अन्यस्य  
न च तस्य ततोऽन्यता ।  
सत्ताद्यैर् जैनवद् वाच्या  
सर्व-मान-विरोधतः ॥  

स्पर्शनस्य पुञ्जस्य भागाश् चक्षुरादय इत्यप्यसत् ;  
नियामकाभावात् ।  

अत्रावयवि-सामान्य-सादृश्यापोहादिभिर् ऐक्य-कल्पने अपसिद्धान्तातिप्रसङ्गौ,  
देहातिरिक्तेन्द्रियकल्पनं चास्मिन् पक्षे अपार्थम् ।  

> न ह्यत्र दृष्टहानिर् अदृष्टकल्पना वा; कुतस् तद्-गौरवम् ?

अतिरिक्तेन्द्रिय-कल्पनेऽपि  
देहावयवानां नियतोपकारकत्वम् इष्यते ।  

अस्तु तर्ह्य् अयम् एव पक्ष इत्यत्राह -भेदाम्नानादिति ।  
अयं भावः - भौतिकाद् देहात्  
इन्द्रियाणां सात्त्विकाहङ्कारोपादानकत्वेन भेदाम्नानात् -  
कॢप्ति-प्रसङ्गाभावात् बाधाच्च  
मुधाऽत्र लघुपक्षोक्तिर् इति ॥ ३८ ॥ इत्येकेन्द्रियवादभङ्गः ॥
</details>

<details><summary>नरसिंह-देवः आनन्ददायिनी - ३८</summary>

अक्षेपसंगतिमाह - नन्वेवमिति ।  
ज्ञानेन्द्रियाणि पञ्चापि तथा कर्मेन्द्रियाणि च ।  
मनो बुद्धिरिति प्रोक्तं द्वादशायतने बुधैः ॥  
इति । बौद्धैः (बाह्यकरणानां) द्वादशानामङ्गीकारादेकदेशिन इत्युक्तिः । आगम इति -  
चक्षुः श्रोत्रं तथा प्राणं रसनं स्पर्शनं मनः ।  
रूपादिबोधहेतुत्वादेतान्यायतनानि षट् ॥  
इति बौद्धविलासवचनमपि शक्तिभेदपरतया व्यवस्थाप्यमित्यर्थः । ननु शक्तिभेदो यद्यङ्गीक्रियते तर्हीन्द्रियभेद एवाङ्गीक्रियतां अविशेषादिति शङ्कते - कल्प्यते शक्तिभेदश्चेदिति । इन्द्रियकल्पनापक्षेऽपि शक्तिभेदकल्पनाया आवश्यकत्वादिति भावः । ननु यद्येकस्मिन् शक्तिभेदकल्पना तदा चक्षुरादिदेशव्यापीन्द्रियावयवि कल्प्यं; अन्यथा शक्तिभेदव्यवस्थायोगात्; तथा च तदारम्भकतत्तद्देशवर्त्यवयवानामेव करणत्वमस्तु किं तदवयविना तत्र शक्तिभेदकल्पनया च? इति शङ्कते - प्रदेशानामेवेति । नेति - तादृशस्य त्वगिन्द्रियस्य त्वयाऽभ्युपगमादिति भावः । नन्वेकस्मिन् विचित्रशक्तिकल्पनं क्वचिदपि न दृष्टमित्यत्राह - तस्य चेति । दूषणान्तरादिति - नो चेदित्यादिदूषणान्तरादित्यर्थः । भिन्नेन्द्रियकॢप्तिपक्षे तदुक्तं परिहरति - गौरवदोषश्चेति । इन्द्रियकॢप्तिरिति - कल्प्यत्वे गोळकातिरिक्तं न सिध्येदित्यादिना निरस्तेत्यर्थः । अतिप्रसङ्गमेवोपपादयति - यथैकमेवाकाशमिति । तत्तद्भोगायतनं - तत्तच्छरीरं तत्तदिन्द्रियाधिष्ठानं वा । अपसिद्धान्तादिति - 'प्रतिपुरुषभिन्नं तदायतनसंज्ञितम्' इत्युक्तेरिति भावः । नानादेहमध्येष्विति - नानादेशस्यदेहान्तराळदेशेष्वित्यर्थः । ननु नानादेहमध्येषु सत्त्वमसिद्धं । नचानुपलम्भस्साधकः योग्यानुपलम्भाभावात्; न च मध्यदेशेऽपि तत्सत्त्वे कार्यप्रसङ्गः भोगायतनावच्छेदेनैव तदनुकूलशक्तिनैयत्यादिति परिहारे सत्येव प्रतिबन्द्या समाधत्ते - चक्षुर्गोळकेति । चक्षुश्श्रोत्रगोळकमध्ये तदवयवानामभावात् तत्प्रदेशावयवानां कथमैक्यमित्यर्थः । तर्हीति - तत्प्रदेशानां भिन्नानामिन्द्रियत्वादिति भावः । किमत इति - ग्राहकांशैक्यानुपपादनादिति भावः । ननु प्रदेशानां मिथो भिन्नत्वेऽपि पुञ्जैक्यादैक्यमस्तु इति चेत् तत्राह - नचेति । तदन्यस्य - तद्भिन्नस्य तत्ता - तत्तादात्म्यं, तदात्मनो वा तद्भिन्नत्वं न संभवतीत्यर्थः । ननुभिन्नस्याप्यभिन्नताऽस्तु 'स्यादस्ति' इति न्यायेनेत्यत्राह - सत्त्वाद्यैरिति । तथा सति सर्वमानविरोधात् जैनमतवद्दूषणवचनार्हमित्यर्थः । पुञ्जैक्यमपि नास्तीत्याह - स्पर्शनेति । ननु तव स्पर्शनेन्द्रिय (वि)भा(गभेदेऽपि)गादेरपि स्पर्शनेन्द्रियावयविवत् ज्वालानां भेदेऽपि सामान्यसादृश्यापोहादिनैक्यवदैक्यमस्त्विति चेत्; अत्राह - अवयवीति । अवयविसामान्यपक्षेऽपसिद्धान्तो बौद्धस्य; तदभावात्सामान्यादिषु त्रिष्वतिप्रसङ्गः । एतादृशैक्यकल्पनं च (कल्पनस्य च न किंचित्प्रयोजनं भेदाविरोधित्वात्) नेन्द्रियभेदविरोधीत्यपि ध्येयम् । कल्पनपक्षेऽपि देहस्यैवावश्यकतया इन्द्रियत्वमस्त्वित्यत्राह - अतिरिक्तेति । नन्विन्द्रियाणि देहभिन्नानीति न क्वचिदप्याम्नातमित्यत्राह - अयं भाव इति । साक्षाद्भेदाम्नानाभावेऽपि उभयोर्भिन्नोपादानकत्वदेहाश्रितत्वादिबोधनात् तत्सिद्धमिति भावः । कॢप्तिपक्षे लाघवन्यायेन देहस्येन्द्रियत्वप्रसङ्गो नात्र कॢप्तिरित्यत्राह - कॢप्तिप्रसङ्गाभावादिति ॥ ३८ ॥  
 एकेन्द्रियवादभङ्गः ।
</details>

<details><summary>उत्तमूरु-वीरराघवः अलभ्यलाभः - ३८</summary>

अन्तःकरणैक्यवत् बाह्येन्द्रियैक्यं किं न स्यादित्यत्राह एकमिति । एकं देहव्यापि इन्द्रियमेव चक्षुश्श्रोत्रपाणिपादादिप्रदेशभेदसंसर्गवशात् विचित्रज्ञानक्रियाजननशक्तिभेदं प्रपद्यताम्, किमिन्द्रियव्यक्तिभेदकल्पनयेति चेत् - आगमस्य नानेन्द्रियवादिनः सद्भावात् तेन बाधितत्वरूपो दोषस्तावत् प्रथमं भवेत् । प्रथममिति क्रियाविशेषणम् । आगमबाधितत्वं प्रथमं दूषणम् । त्वाचस्पर्शवेदनस्य सर्वदेहव्यापित्वात् चक्षुरादि हस्तादि प्रदेशेऽपि तत्सत्त्वात् प्रदेशप्रतिनियतत्वासिद्ध्यादिदूषणमप्यन्यत् संभाव्यते । नो चेत् - आगमस्याऽऽदरणं न भवति चेत्, सर्वजन्तुसंबन्ध्यप्येकमिति किं न स्यात्; एकस्यैव देहभेदसंसर्गवशात् प्रतिनियतशक्तिकल्पनसंभवात् । वस्तुतो युक्तिवादे देहातिरिक्ते एकस्मिन्नपीन्द्रिये मानाभावः । इन्द्रियस्य तत्तद्देहांशाश्रयणेनैव कार्यकरतया देहस्यैव तच्छक्तिसंभवात् । एवं देहस्येन्द्रियत्वरूपधर्मभाक्त्वाभावः तद्भिन्नतया तद्बोधकाम्नायवशादित्येव वक्तव्यम्; न गौरवाख्यो दोषः । अकॢप्तेः - अस्माभिर् अकल्पनात् । प्रमाणसिद्धत्वेनैव स्वीकारात् । तथाच तत्तदिन्द्रियभेदविषयागमसत्त्वात्, कल्पनाविरहाच्चेन्द्रियनानात्वमपि संमन्तव्यम् । नैव - मन्तःकरणानेकत्वे आगमोऽस्तीत्यर्थः । नानादेहमध्येषु वसत इत्यत्र मध्येष्वसत इति पाठो  
युक्तः । एकपुरुषपूर्वापरदेहपुरषान्तरदेहवर्तिन एकत्वं मध्येऽपि वर्तमानत्व एव स्यादिति । चक्षुरिति । देहव्याप्येकेन्द्रियपक्षे चक्षुर्गोलकावच्छिन्नप्रदेशस्य श्रोत्रावच्छिन्नप्रदेशस्य च मध्ये तदिन्द्रियाभावे कथं तदेकमिति । न कथञ्चिदिति । मध्ये नास्त्येवेति इन्द्रियैकत्वायोग एवेति चेदित्यर्थः । पुञ्जेति । एकत्वमिदमेकव्यक्तिगतं न, किंतु पुञ्जात्मकवस्तुनिष्ठं गौणमिति चेत् – तदा नानात्वमेवोक्तं भवतीति व्यर्थं पुञ्जत्वकल्पनं मध्ये निष्कारणस्थितिकल्पनञ्चेति भावः । ननु भेदवत् अभेदमपीच्छाम इत्येतत् दूषयति न चेति । सत्त्वाद्यैरिति । ''सत्त्वासत्त्वे द्वयञ्च द्वितयपरिहृतिः'' इत्येवं स्यादस्ति स्यान्नास्तीति जैनधर्मान् आदायेत्यर्थः । नचतत्तेत्यादावन्वयः । सत्त्वाद्यैरित्यस्य सत्त्वद्रव्यत्वमृत्त्वादिभिरित्यर्थविवक्षया प्रत्येकरूपेण भिन्नस्यापि सामान्यधर्मग्रहणेन तत्ता - तदेकता जैनवत् न वाच्येत्यव्यर्थः । स्पर्शनस्येति । त्वगिन्द्रियमेकमेव चक्षुरादिस्थलभेदेन कार्यान्तरनामान्तरभागित्यर्थः । अवयवीति । अवयव्येकत्वं जात्येकत्वं सादृश्यं चक्षुरादिसर्वेतरघटपटादिसर्वव्यावृत्तिरूपबौद्धसंमतापोहश्च  
एकत्वपदेन विवक्ष्यते चेदित्यर्थः । चतुर्थपादार्थवैशद्यायारभते देहेति । श्लोके - अपिनचेति ।  
अपिशब्दो हेतुद्वयसमुच्चये । चशब्दः पूर्ववाक्यार्थसमुच्चये । अत एव अपिचनेत्यप्रयोगः ॥ ३८ ॥  
इति इन्द्रियैकत्वदेहानतिरेकवादभङ्गः ॥
</details>

<details><summary>वाधूल-श्रीनिवासः गूढार्थ-विवृतिः - ३८</summary>

एकमिति । प्रदेशानामेव तत्तत्कारणत्वोपपत्ताविति । तथा च सतीन्द्रियभेदः सिद्ध्यतीति भावः । अंशानां विभक्तत्वेऽपि तादात्म्यादैक्यं सिद्ध्यतीत्याह न च तत्तेति ॥ ३८ ॥
</details>

<details><summary>सौम्य-वरद-रामानुज-गूढार्थ-प्रकाशः - ३८</summary>

स्पर्शग्रहणशक्तिवैशम्यदृष्टेरिति । तद्वत् रूपादिग्रहणशक्तिवैषम्यमपि संभवतीति भावः । ननु नानाविधेषु देहेषु तत्तदन्तरालेषु च विद्यमानस्य नानाप्रदेशानां सत्त्वात्, तेषां च ग्राहकत्वेन  
प्रत्येकमिन्द्रियत्वात् कथमेकत्वमिति चोदयति - ननु चेति । 'सत्तद्यैः' इत्यस्य पूर्वार्धेनान्वयः । सत्वाद्याकारैः ततोऽन्यस्य तत्तां तस्य च तदन्यतां च वदन् जिनवत् वाच्यः (?) प्रतिवक्तव्य इत्यर्थः । पुञ्जैकत्वमभ्युपगम्य ततः किम् इत्यादिना पूर्वं दूषणमुक्तम्; इदानी मनभ्युपगम्य दूषयति - स्पर्शनपुञ्जस्येति । अपोहः - इतरव्यावृत्तिः । कारण.........त्वादिरादिशब्दार्थः । भिन्नेष्वपि वस्तुषु केनचिदाकारेण ऐक्याङ्गीकारे तत्र एकस्योत्पत्तिविनाशादौ सति सर्वस्याप्युत्पत्तिविनाशाद्यापत्तिरिति प्रसङ्ग इति भावः ॥ ३८ ॥
</details>

<details><summary>अभिनव-रङ्गनाथः भाव-प्रकाशः - ३८</summary>

भौतिकादित्यादि - 'पञ्चतन्मात्रा भूतशब्देनोच्यन्ते । अथ पञ्च महाभूतानि भूतशब्देनोच्यन्ते । अथ तेषां यत्समुदयं तच्छरीरमित्युक्तम्, इति मैत्रायणीयश्रुतिर्देहं भौतिकमावेदयति । विष्णुपुराणे -  
त्रिविधोऽयमहङ्कारा महत्तत्त्वादजायत ।  
भूतेन्द्रियाणां हेतुस्स त्रिगुणत्वान्महामुने ॥ १।२।३८ ॥  
इत्युपक्रम्य -  
भूततन्मात्रसर्गोऽयमहङ्कारात्तु तामसात् ।  
तैजसानीन्द्रियाण्याहुर्देवा वैकारिका दश ।  
एकादशं मनश्चात्र देवा वैकारिकाः स्मृताः ॥ १।२।४८ ॥  
इत्यन्तग्रन्थे भूतानां तामसाहङ्कारकार्यत्वस्य एकादशानामिन्द्रियाणां सात्विकाहङ्कारकार्यत्वस्याभिधानाद्देहादिन्द्रियाणां भेदस्सिद्ध इति भावः । अत्र 'देवा वैकारिका दश । एकादशं मनश्चात्र' इति पृथङ्मनसो वैकारिकत्वमभिधाय 'देवा वैकारिकास्स्मृताः' इति दशानामिन्द्रियाणां वैकारिकत्वोक्तिः 'दशेमे पुरुषे प्राणा आत्मैकादशः' २५-९-४ इति बृहदारण्यकश्रुत्यनुसारेण तदर्थनिर्धारणाय । तेन तत्र आत्मशब्दो मनःपरः । यथोक्तं - 'हस्तादयस्तु' इत्यादिसूत्रे शंकरभाष्येऽपि ''उत्तरसंख्यानुरोधात्त्वेकादशैव ते प्राणाः स्युः; तथाचोदाहृता श्रुतिः - 'दशेमे पुरुषे प्राणाः आत्मैकादशः' इति । आत्मशब्देन चात्रान्तःकरणं परिगृह्यते करणाधिकारात्'' इत्यारभ्य ''सर्वार्थविषयं त्रैकाल्यवृत्ति मनस्त्वेकमनेकवृत्तिकम्'' इत्यन्तम् । अत्रानन्दगिरिटीका - 'बाह्येन्द्रियाणामित्थमनुमानेऽपि कथं मनसोऽनुमानं तत्राह -सर्वेति । इन्द्रियाणां वर्तमानतत्तदेकार्थनियतत्वादतीतादिसर्वार्थज्ञानाच्च तदर्थमिन्द्रियान्तरं कल्प्यमित्यर्थः' इति । एतेन अद्वैतपरिभाषाभूमिकायां गोविन्दसिंहोक्तिश्शंकरभाष्याद्यपरामर्शमूलेति सिद्धम् । \*इन्द्रियोत्पत्तीति - 'अत्र राजा सर्वेपुरुषाश्च वर्तन्ते' इत्यादितो राज्ञोऽपुरुषत्वं यथा न सिध्यति तथा - 'एतस्माज्जायते प्राणो मनस्सर्वेन्द्रियाणि च' इत्यादिश्रुतिभ्योऽपि मनसोऽनिन्द्रियत्वं न सिध्यतीति भावेन मनउत्पत्तीत्यनभिधाय इन्द्रियोत्पत्तीत्युक्तम् ॥ ३८ ॥
</details>

