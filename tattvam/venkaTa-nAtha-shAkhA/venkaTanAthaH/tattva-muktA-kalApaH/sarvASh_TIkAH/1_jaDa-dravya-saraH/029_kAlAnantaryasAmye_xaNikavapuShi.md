+++
title = "029 कालानन्तर्यसाम्ये क्षणिकवपुषि"

+++
<details><summary>मूलम्</summary>

कालानन्तर्यसाम्ये क्षणिकवपुषि ते देशकालाद्युपाधौ सर्वे पूर्वे भवेयुस्तदुपरि भवतां कारणानि क्षणानाम् ।  
सन्तानैक्यव्यवस्था निजफलनियतिर्वासनानां च न स्यात् कार्पासे रक्ततादिक्रमविपरिणमत्संस्कृतद्रव्यतस्स्यात् ॥ २९ ॥
</details>

<details><summary>वरदार्य-सर्वाङ्कषा - २९</summary>

क्षणिकवादेऽनुपपत्तिं प्रदर्शयति - कालेत्यादि ।  

> देश-कालाद्य्-उपाधौ  
ते क्षणिक-वपुषि सति,  
कालानन्तर्य-साम्ये सति  
सर्वे पूर्वे क्षणाः+++(→बौद्ध-परिभाषया क्षणिक-वस्तु-विशेषः)+++,  
तद्-उपरि भवतां क्षणानां कारणानि भवेयुः ।  
ततश् च, सन्तानैक्य-व्यवस्था,  
वासनानां निज-फल-नियतिश् च न स्यात् ।  
कार्पासे रक्तादि क्रम-विपरिणमत्-संस्कृत-द्रव्यतः स्यात् 

इत्य् अन्वयक्रमः ॥ 

[[1]]

बौद्धाः खलु चतुर्विधा इत्युक्तं (श्लो. 8 ) प्राक् ।  
तत्र वैभाषिकाः सौत्रान्तिकाश्च जगत्-सत्यता-वादिनः ।  
योगाचारास् तु विज्ञान-मात्र-सत्यता-वादिनः ।  माध्यमिकास् तु सर्व-मिथ्यात्व-वादिनः ।  
पूर्वे त्रयोऽपि स्वाभ्युपगतस्य वस्तुनः क्षणिकत्वं वदन्ति ।+++(4)+++  

विज्ञान-शब्द-वाच्यस्य धातुनोऽपि  
क्षणिकत्वं ते वदन्ति ।+++(5)+++  
एते 'अहम्' इति प्रतीति-विषयम् आत्मानं (जी.स. 2) नाङ्गीकुर्वन्ति ।  
अतस् ते 'नैरात्म्य-वादिनः' इति प्रसिद्धाः ।  
' अहम्' इति प्रतीतौ  
अखण्डः कश्चित् पदार्थो न विषयः,  
किन्तु सः सङ्घात-रूपः ।  
तत्र **विज्ञानाख्यः** स्वयं-प्रकाशः  
कश्चन धातु-विशेषोऽपि घटकः ।+++(4)+++  
संवृत्त्य्-आख्य-वस्तु-प्रभावात्  
स धातुः संघात-रूपताम् आपद्यते ।  
एतादृश-सङ्घात-रूपो ऽयम् अहम्-अर्थ एवात्मा ।  
अतश् चाहम्-अर्थः न वास्तविकः ।  
किन्तु प्रातीतिकः ।  
सोऽपि क्षणिकः ।+++(5)+++  


अत्रैवं दूषणम् उच्यते - वस्तु-स्थैर्य-वादिभिः नैय्यायिकादिभिः,  

> 'आत्मनः क्षणिकत्वे  
बाल्ये विलोकितस्य वस्तुनः  
वार्धक्ये स्मरणं न स्यात्,  
आत्मनः क्षणिकत्वेन  
द्रष्टुः आत्मनः वार्धक्ये नाशात्,  
अन्येन दर्शनम्  
अन्येन स्मरणं च  
कथं घटताम्' 

इति ।  
अस्योत्तरं तैर् एवम् अभिधीयते -  

> यद्यपि आत्मानः क्षणिकाः,  
अथापि,  
अनादिसिद्धा वासना, तत्-तत्-क्षण-परंपरा-रूपे आत्मन्य् अनुवर्तते;  
यथा कस्तूरिकायाः वस्त्राणाम् अधस्तात् स्थापने,  
कस्तूरिकायाः गन्धः उपर्य् उपरि वस्त्रेषु संक्रमते,  
तथा अनुभवजन्या वासना ऽपि  
क्षणिकात्म-परंपरायां संक्रममाणा  
कालान्तरे स्मृतिं जनयतीति ।  
अस्य ‘वासनासंक्रमः' इति संज्ञा । 

नैयायिक-संमत-भावनाख्य-संस्कारवत्  
तैर् इयं वासनेत्य् उच्यते ।  
वस्तुनः नाशेऽपि,  
तत्रोत्पन्ना वासना तु अनुवर्तत इत्यत्र दृष्टान्तं प्रदर्शयन्ति - 

> ' यस्मिन्नेव हि सन्ताने  
आहिता कर्मवासना ।  
फलं तत्रैव बध्नाति  
कार्पासे रक्तता यथा ॥' 

इति ।  
**सन्ताने** = क्षणिकविज्ञानपरंपरायाम् ॥ 

[[1]]

1.  

[[65]]

श्वेत-कार्पास-बीजे संस्कार-विशेषात् आधीय-मानः रक्तवर्णः,  
तद्-बीज-जन्ये कार्पासे अनुवर्तते  
इति प्रत्यक्ष-सिद्धम् ।  
तद्वद् एव,  
पुण्य-पापादि-कर्म-वासना वा,  
स्मृति-हेतु-वासना वा   
उत्तरत्राप्य् अनुवर्तते इति,  
पुण्य-पाप-फलानाम्, स्मरणस्य वा व्यवस्था भवतीति  
न काप्य् अनुपपत्तिर् इति वदन्ति ।  
तद् एतद् अत्र दूषयति । 

> वस्तूनां क्षणिकत्वेऽपि  
क्षणिक-वस्तु-परंपरायाः सत्त्वात्,  
वासनानुवृत्त्या स्मरणादि-व्यवस्था संगच्छत 

इति न युज्यते -  
परंपरायाः परस्परं भेदस्य दुर्-निरूपत्वात् ।  
क्षणिकवादे,  
प्रतिक्षणं वस्तुनः नाशेऽपि  
तेन क्षणेन तत्-तुल्य-वस्त्व्-अन्तर-जननात्,  
पूर्व-क्षण-वर्ति-वस्तुनः  
उत्तर-क्षण-वर्ति वस्तु प्रति कारणत्वस्य च सत्त्वात्, कार्य-कारण-परंपरायाः सत्त्वेन  
क्षणिक परंपराः परस्परं भिद्यन्त एव । अत एव वासना ऽपि  
तत्-तत्-परंपरायाम् अनुवर्तत  
इति व्यवस्थोपपत्तिर्  
इति न साधीयः ।  

कारणत्वं हि नियमेनाव्यवहित-पूर्व-क्षण-वृत्तित्वम् ।  
तत्रोत्तर-क्षणान् प्रति  
सर्वेषाम् अपि पूर्व-क्षणानां  
पूर्व-वर्तित्वं समानम् ।  
एवं च अस्यैव क्षणस्य  
एतत्-क्षणं प्रति पूर्व-वृत्तित्वम्,  
नान्यस्य इत्य्-अत्र  
नियामकाभावात्  
सर्वेऽपि पूर्वक्षणाः  
सर्वान् अप्य् उत्तरक्षणान् प्रति कारणानि स्युः,  
पूर्व-वृत्तित्वाविशेषात् ।  
न चैतद्-देशैतत्-काल-वर्तिनाम्  
एतद्-देशैतत्-काल-वर्तिनः क्षणा  
एव कारणानि भवन्ति, नान्यानि ।  

> भवन्-मते ऽपीदम् अनिवार्यम्।  
एक-कालावच्छेदेन,  
भिन्न-देशेषु जायमानानां पटानां  
कारण-भूतास् तन्तवः  
अविशेषेण सर्व-पटान् प्रत्यपि कारणानि भवेयुर्  

इत्य् आक्षेपे,  
देश-भेदेन कार्य-भेदस्य सत्त्वात्  
कारण-भेदः उपपादनीयः ।  
तद् अत्रापि समानम् इति वाच्यम्,  
क्षणिक-वादे ऽतिरिक्तस्य स्थिरस्य कालस्य, देशस्य वानङ्गीकारात्, व्यवस्थाया दुर्वचत्वात् ।  
तद् इदम् उक्तम्- '**ते देशकालाद्युपाधौ क्षणिकवपुषि**' इति । 

एवञ्च स्मरणादि-व्यवस्था तन्-मते दुरुपपादा ॥ 

> ननु दर्शनानुरोधेन खलु सर्वं वक्तव्यम् ।  
दृश्यते च कार्पास-बीजादौ आहितस्य संस्कारस्यानुवृत्तिः  
तद्-बीज-परंपरायाम् एव,  
न त्व् अन्यत्रेति व्यवस्था ।  
तद्वदेव सर्वेषामपि क्षणानां सूक्ष्मातिशयविशेषस्य परस्परविलक्षणस्याङ्गीकारात् अनुवृत्तिव्यवस्था सुवचैव

+इति चेत्, तत्राह - कार्पासेत्यादि । वस्तुस्थैर्यस्य, स्थिरस्य देशकालाद्युपाधेश्च सिद्धान्तेऽङ्गीकारात् व्यवस्था सुवचा, वस्तुभेदस्य उपपादनात् । कार्पासबीजानामपि परस्परभेदस्य परिणामभेदस्य च उपपादयितुं शक्यत्वात् न दोषः । क्षणिकवादे तु एतन्न संभवतीत्यनुपदमेवोपपादितम् ॥ 

किञ्च, वासनासंक्रमोऽपि तन्मते दुरुपपादः । वासनाया अपि क्षणिकत्वेन, आश्रयेण साकं नाशात्, कथमुत्तरत्र संक्रमः? तत्तुल्यवासनान्तरोत्पत्तिरेव संक्रम इति चेत्; क्षणिकविज्ञानसन्तत्या प्रत्यभिज्ञाया अनिर्वाहे, तन्निर्वाहकतया कल्पिताया वासनाया अपि क्षणिकत्वेन ' भक्षितेऽपि लशुने न शान्तो व्याधिः' इति न्यायावतारप्रसङ्गः । अतश्च स्मरणादिव्यवस्था तन्मते दुर्वचैवेति क्षणिकवादो न साधीयः ॥ २९ ॥
</details>

<details><summary>वरदार्य-सर्वाङ्कषा-पाठान्तरम् - २९</summary>

क्षणिकवादेऽनुपपत्तिं प्रदर्शयति - कालेत्यादि । देशकालाद्युपाधौ ते क्षणिकवपुषि सति, कालानन्तर्यसाम्ये सति सर्वे पूर्वे क्षणाः, तदुपरि भवतां क्षणानां कारणानि भवेयुः । ततश्च, सन्तानैक्यव्यवस्था, वासनानां निजफलनियतिश्च न स्यात्‌ ।  
कार्पासे रक्तादि क्रमविपरिणमत्-संस्कृतद्रव्यतः स्यात्‌ इत्यन्वयक्रमः ॥   
बौद्धाः खलु चतुर्विधा इत्युक्तं (श्लो.८) प्राक्‌ । तत्र वैभाषिकाः सौत्रान्तिकाश्च जगत्सत्यतावादिनः । योगाचारस्तु विज्ञानमात्रसत्यतावादिनः । माध्यमिकास्तु सर्वमिथ्यात्वदिनः । पूर्वे त्रयोऽपि स्वाभ्युपगतस्य वस्तुनः क्षणिकत्वं वदन्ति । विज्ञानशब्दवाच्यस्य धातुनोऽपि क्षणिकत्वं ते वदन्ति । एते 'अहम्‌' इति प्रतीतिविषयमात्मानं (जी.स.२) नाङ्गीकुर्वन्ति । अतस्ते 'नैरात्म्यवादिनः' इति प्रसिद्धाः । 'अहम्‌' इति प्रतीतौ अखण्डः कश्चित्पदार्थो न विषयः, किन्तु सः सङ्घातरूपः । तत्र विज्ञानाख्यः स्वयंप्रकाशः कश्चन धातुविशेषोऽपि घटकः । संवृत्त्याख्यवस्तुप्रभावात्‌ स धातुः संघातरूपतामापद्यते । एतादृशसङ्घातरूपोऽ- यमहमर्थ एवात्मा । अतश्चाहमर्थः न वास्तविकः । किन्तु प्रातीतिकः । सोऽपि क्षणिकः । अत्रैवं दूषणमुच्यते- वस्तुस्थैर्यवादिभिः नैय्यायिकादिभिः, 'आत्मनः क्षणिकत्वे बाल्ये विलोकितस्य वस्तुनः वार्धक्ये स्मरणं न स्यात्‌, 'आत्मनः क्षणिकत्वेन द्रष्टुः आत्मनः वार्धक्ये नाशात्‌, अन्येन दर्शनम्‌ अन्येन स्मरणं च कथं घटताम्‌ ' इति । अस्योत्तरं तैरेवमभिधीयते- यद्यपि आत्मानः क्षणिकाः । अथापि, अनादिसिद्धा वासना, तत्तत्क्षणपरंपरारूपे आत्मन्यनुवर्तते; यथा कस्तूरिकायाः वस्त्राणामधस्तात्‌ स्थापने, कस्तूरिकायाः गन्धः उपर्युपरि वस्त्रेषु संक्रमते, तथा अनुभवजन्या वासनापि क्षणिकात्मपरंपरायां संक्रममाणा कालान्तरे स्मृतिं जनयतीति । अस्य 'वासनासंक्रमः' इति संज्ञा । नैयायिकसंमतभावनाख्यसंस्कारवत्तैरियं वासनेत्युच्यते । वस्तुनः नाशेऽपि, तत्रोत्पतन्ना वासना तु अनुवर्तत इत्यत्र दष्टा प्रदर्शयन्ति - 'यसिमत्रेव हि सन्ताने आहिता कर्मवासना । फलं तत्रैव बध्नाति कार्पासे रक्तता यथा ॥' इति । सन्ताने = क्षणिकविज्ञानपरंपरायाम्‌ ॥   
श्वेतकार्पासबीजे संस्कारविशेषात्‌ आधीयमानः रक्तवर्णः, तद्बीजजन्ये कार्पासे अनुवर्तते इति प्रत्यक्षसिद्धम्‌ । तद्वदेव, पुण्यपापादिकर्मवासना वा, स्मृतिहेतुवासना वा उत्तरत्राप्यनुवर्तते इति, पुण्यपाप- फलानाम्‌, स्मरणस्य वा व्यवस्था भवतीति न काप्यनुपपत्तिरिति वदन्ति । तदेतदत्र दूषयति ॥   
वस्तूनां क्षणिकत्वेऽपि क्षणिकवस्तुपरंपरायाः सत्त्वात्‌, वासनानुवृत्त्या स्मरणादिव्यवस्था संगच्छत इति न युज्यते । परंपरायाः परस्परं भेदस्य दुर्निरूपत्वात्‌ । क्षणिकवादे, प्रतिक्षणं वस्तुनः नाशेऽपि तेन क्षणेन तत्तुल्यवस्त्वन्तरजननात्‌, पूर्वक्षणवर्तिवस्तुनः उत्तरक्षणवर्ति वस्तु प्रति कारणत्वस्य च सत्त्वात्‌, कार्यकारणपरंपरायाः सत्त्वेन क्षणिकपरंपराः परस्परं भिद्यन्त एव । अत एव वासनापि तत्तत्परंपरायामनुवर्तत इति व्यवस्थोपपत्तिरिति न साधीयः । कारणत्वं हि नियमेनाव्यवहितपूर्वक्षणवृत्तित्वम्‌ । तत्रोत्तरक्षणान्‌ प्रति सर्वेषामपि पूर्वक्षणानां पूर्ववर्तित्वं समानम्‌ । एवं च अस्यैव क्षणस्य एतत्क्षणं प्रति पूर्ववृत्तित्वम्‌, नान्यस्य इत्यत्र नियामकाभावात्‌ सर्वेऽपि पूर्वक्षणाः सर्वानप्युत्तरक्षणान्‌ प्रति कारणानि स्युः, पूर्ववृक्तित्वाविशेषात्‌ । न चैतद्देशैतत्कालवर्तिनाम् एतद्देशैतत्कालवर्तिनः क्षणा एव कारणानि भवन्ति, नान्यानि । भवन्मतेऽपीदमनिवार्यम्‌ । एककालावच्छेदेन, भिन्नदेशेषु जायमानानां पटानां कारणभूतास्तन्तवः अविशेषेण सर्वपटान्‌ प्रत्यपि कारणानि भवेयुरित्याक्षेपे, देशभेदेन कार्यभेदस्य सत्त्वात्‌ कारणभेदः उपपादनीयः । तदत्रापि समानमिति वाच्यम्‌, क्षणिकवादेऽतिरिक्तस्य स्थिरस्य कालस्य, देशस्य वानङ्गीकारात्‌, व्यवस्थाया दुर्वचत्वात्‌ । तदिदमुक्तम्‌- 'ते देशकालाद्युपाधौ क्षणिकवपुषि' इति । एवञ्च स्मरणादिव्यवस्था तन्मते दुरुपपादा ॥   
ननु दर्शनानुरोधेन खलु सर्वं वक्तव्यम्‌ ।  

दृश्यते च कार्पासबीजादौ आहितस्य संस्कारस्यानुवृत्तिः तद्बीजपरंपरायामेव,  
न त्वन्यत्रेति व्यवस्था ।  

तद्वदेव सर्वेषामपि क्षणानां सुक्ष्मातिशयविशेषस्य परस्पर- विलक्षणस्याङ्गीकारात्‌ अनुवृत्तिव्यवस्था सुवचैवेति चेत्‌, तत्राह – कार्पासेत्यादि । वस्तुस्थैर्यस्य, स्थिरस्य देशकालाद्युपाधेश्च सिद्धान्तेऽङ्गीकारात्‌ व्यवस्था सुवचा, वस्तुभेदस्य उपपादनात्‌ । 

कार्पासबीजानामपि परस्परभेदस्य परिणामभेदस्य च उपपादयितुं शक्यत्वात्‌ न दोषः । 

क्षणिकवादे तु एतन्न संभवतीत्यनुपद-मेवोपपादितम्‌॥   
किञ्च, वासनासंक्रमोऽपि तन्मते दुरुपपादः । वासनाया अपि क्षणिकत्वेन, आश्रयेण साकं नाशात्‌, कथमुत्तरत्र संक्रमः? तत्तुल्यवासनान्तरोत्पत्तिरेव संक्रम इति चेत्‌; क्षणिकविज्ञानसन्तत्या प्रत्यभिज्ञाया अनिर्वाहे, तन्निर्वाहकतया कल्पिताया वासनाया अपि क्षणिकत्वेन 'भक्षितेऽपि लशुने न शान्तो व्याधिः' इति न्यायावतारप्रसङ्गः । अतश्च स्मरणादिव्यवस्था तन्मते दुर्वचैवेति क्षणिकवादो न साधीयः ॥ २९ ॥
</details>

<details><summary>वरदार्य-सुबोधिनी (कन्नड)</summary>

[[40]] 

ई क्षणिकवाद तर्कविरुद्धवादद्दॆन्दू निरूपिसुत्तारॆ-  

> ते देश काला द्युपाद् क्षणिकवपुषि(सति) 
> कालानन्तर्यसाम्य सर्वे पूर्वे  
तद्-उपरि-भवतां क्षणानां कारणानि भवेयुः 

निनगॆ देश-रूप उपाधिये आगलि  
कालरूप उपाधिये आगलि  
ऎल्लवू क्षणिकवे आगिरुवाग  
ऒन्दु क्षणद समनन्तर-क्षणदल्लि हुट्टुवुद् ऎम्ब अंश  
अदर् अनन्तरद क्षणगळ् ऎल्लक्कू  
समानवाग् इरुवाग  
मॊदलिद्द ऎल्ला पूर्व क्षणगळू  
अदक्क् अनन्तर बरुव ऎल्ला उत्तर क्षणगळिगू कारणगळ् आगबेकागुत्तदॆ,  
इदरिन्द, 

> सन्तानैक्यव्यवस्था वासनानां निजफलनियतिश्च न स्यात्,  
> कार्पाससे रक्ततादि क्रम-विपरिणमत्-संस्कृत द्रव्यतः स्यात्‌ 

इदु ऒन्दु क्षणिक-परम्परॆ,  
अदु ऒन्दु क्षणिक-परम्परॆ ऎम्ब व्यवस्थॆयू,  
कर्म-वासनॆगळु तम्म तम्म कार्यगळन्नु तम्म तम्म परम्परॆयल्ले हुट्टिसुत्तवॆ ऎम्ब व्यवस्थॆयू आगलारदु.  

हत्तियल्लि कॆम्पु बरुवुदु मुन्तादवु  
क्रमवागि परिणामवन्नु हॊन्दुत्तिरुव  
कॆम्पुबण्णद संस्कारवन्न् उळ्ळ बीजद सूक्ष्मावयवगळिन्दले आगुवुदु. 

बौद्ध मतदल्लि घटपटादि सकलवस्तुगळू प्रतिक्षणवू नशिसि हुट्टु तिरुत्तवॆ. हिन्दिनदु नशिसि मत्तॊन्दु हुट्टुवुदक्कॆ हिन्दिन क्षणवे कारण. ऎल्लवू क्षणिकवागिरुवुदरिन्दलू अतिरिक्तवाद कालादिगळन्नु ऒप्पदिरुवुद रिन्दलू घटादिगळन्ने क्षणवॆन्दु व्यवहरिसुवुदु अवर रूढि. ई नाश, हुट्टु अतिसूक्ष्मवागिरुवुदरिन्द प्रत्यक्षक्कॆ गोचरवल्ल. निन्नॆ नोडिद घट, ई दिन नोडुव घट बेरॆ बेरॆयादरू आ घटद परम्परॆ ऒन्दे आगिरुत्तदॆ. आया घटादिगळिन्दले मुन्दिन घटादिगळु हुट्टुवुद रिन्द ई परम्परॆगळु भिन्न भिन्नवागुत्तवॆ. इदे न्यायदिन्द जीवात्म स्थान दल्लिरुव विज्ञान क्षणगळिगू बेरॆ बेरॆ परम्परॆगळिरुवुदरिन्द हिन्दॆ ऒब्बनु नोडिद अनुभववासनादिगळू सह अदे परम्परॆयल्लिरुव विज्ञानात्म नल्ले स्मरणादिगळन्नु हुट्टिसुत्तवॆ. कर्मवासनॆगळिगू इदे न्याय अन्वयिसुत्तदॆ. 

बौद्धरु नैराष्ट्रवादिगळु. अन्दरॆ अवरु, आस्तिकरु ऒप्पुव आत्मनन्नु ऒप्पुवुदिल्ल. विज्ञान ऎम्ब ऒन्दु धातुवन्नु मात्र अवरु ऒप्पि इदर आधारदिन्दले 'नानु' ऎम्ब व्यवहारवन्नु समर्थिसुत्तारॆ. इवरिगॆ “नानु' ऎम्ब वस्तु मिश्रणरूपवादद्दे हॊरतु अदु ऒन्दु अखण्ड वस्तुवल्ल. आद्दरिन्द इवरु नैराष्ट्र वादिगळु. ई विज्ञान धातुवू प्रवाहरूपदल्लि नित्यवेयादरू स्वरूपदल्लि क्षणिकवे आगुत्तदॆ. प्रतिक्षणवू हॊस हॊसदाद विज्ञानवन्नु हुट्टुत्तिरुत्तदॆ. हिन्दिनदु नशिसि प्रतिक्षणवू ई विज्ञान भिन्नवादरॆ बॆळगॆ इद्द विज्ञान सञ्जॆ इरुवु दिल्लवाद्दरिन्द बॆळगॆ नोडिद्दन्नु सञ्जॆ स्मरिसिकॊळ्ळुवुदु हेगॆ साध्य ? 

श्लोक 29 ] 



41 

ऎन्दरॆ बॆळगॆ आद अनुभवदिन्द आ विज्ञान धातुविनल्लि ऒन्दु संस्कार हुट्टुत्तदॆ. इदन्नु अवरु 'वासनॆ' ऎन्नुत्तारॆ. सॆण्टिन सुवासनॆ बट्टॆय मडिकॆगळल्लि हरडुवन्तॆ मॊदलनॆय विज्ञानक्षण तन्नल्लिद्द आ वासनॆयन्नु तानु हुट्टिसुव ऎरडनॆय विज्ञानक्षणदल्लि अण्टिसुत्तदॆ. इदन्नु 'वासना सङ्क्रम' ऎन्नुत्तारॆ. इदरिन्दले सञ्जॆ आ वस्तुवन्नु नावु स्मरिसिकॊळ्ळु तेवॆ. इदे न्यायदिन्दले जन्म जन्मान्तर वासनॆगळू आया विज्ञान क्षण परम्परॆगळल्लि अनुवृत्तियागुत्तिरुवुदरिन्द पुण्यपापफल व्यवस्थॆय नडॆयुत्तदॆ. इदु बौद्धर वाद. 

इदु सरियल्ल. ई विज्ञानपरम्परॆगळु व्यवस्थितवादरॆ मात्र वासना सङ्क्रमादिगळू व्यवस्थितवागलु साध्य. ई व्यवस्थॆ सिद्धिसबेकादरॆ विज्ञान परम्परॆयल्लि कार्यकारणभावव्यवस्थॆयागबेकु. कार्यक्कॆ अव्यवहित पूर्वकालदल्लिरुवुदे कारणवागुत्तदॆ. प्रकृतदल्लि 'मुन्दिन क्षणक्कॆ पूर्वक्षण कारण' ऎन्नुवाग ऎल्ला पूर्वक्षणक्कू अनन्तर ऎल्ला उत्तर क्षणगळू इरुवुदरिन्द ऎल्लक्कू ऎल्लवू कारणवाग बेकागुत्तदॆ. इदरिन्द ऎल्ला वासनॆगळू ऎल्ल विज्ञानदल्लि सङ्क्रमिसबेकागुत्तदॆ. हीगॆ सङ्क्रमिसिदरॆ स्मरण व्यवस्थॆयन्नू पुण्यपापफल व्यवस्थॆयन्नु समर्थिसलु साध्यविल्ल. 

इदरन्तॆ, विज्ञान नाशवादरू 'वासना' मात्र अनुवृत्तियागलू साध्यविल्ल. आधारवाद विज्ञानवे नशिसिद मेलॆ वासनॆयू उळियलु साध्यविल्ल. सॆण्टिन वासनॆ बट्टॆय मडिकॆगळल्लि हरडुवागलू सॆण्टिन अवयवगळू सेरिये हरडुवुदे हॊरतु केवल सुवासनॆ मात्र हरडुवुदिल्ल. 

बिळिय हत्तिय बीजदल्लि रञ्जकद्रव्यदिन्द संस्कार माडि बित्तिसिदाग आ गिडद हूविनल्लि कॆम्पु बण्ण बरुत्तदॆ. बीजनाशवादरू आदरल्लिद्द कॆम्पु बण्ण गिडदल्लि अनुवृत्तियागुवन्तॆ एकॆ आगबारदॆम्बुदू सरियल्ल. बीजवे गिडवागि बॆळॆयुवाग बीजद सूक्ष्म अवयवगळु गिडदल्लि सेरुत्तवॆ. इदरिन्द हत्तियल्लि कॆम्पु बण्ण बरुत्तदॆ. द्रव्यवन्नु बिट्टु अदर गुण बेरॆ यागलु ऎन्दू साध्यविल्ल. आद्दरिन्द विज्ञान नाशवादरू अदर 'वासना' मात्र मुन्दुवरियुवन्तॆये इल्ल. हीगॆ क्षणिकवाददल्लि हिन्दॆ नोडि इन्नु आनन्तर कालदल्लि स्मरिसिकॊळ्ळुवुदु साध्यविल्लवागुवुदरिन्दलू पुण्य पापफल व्यवस्थॆ कॆदुवुदरिन्दलू क्षणिकवाद ऒप्पतक्कद्दल्ल ॥ २९ ॥ 

</details>

<details><summary>सर्वार्थसिद्धिः</summary>

प्रतिकृलतर्कप्रतिहतिमप्याह- कालानन्तर्येति ॥ आदिशब्देन दिक्संग्रहः । अयमर्थः- सर्वं क्षणिकमिति वदतस्ते कस्यचित्किञ्चित्प्रति कार्यत्वं किमनन्तरकालभावित्वमात्रान् ? उत तद्विशेषात् ? आद्ये त्रैलोक्योदरवर्तिनः पूर्वक्षणा-  
स्सर्वे तदनन्तरभाविनां सर्वेषां क्षणानां कारणानि स्युः । द्वितीयेऽप्यसौ विशेषः किं देशाद्युपाधिनिरपेक्षः ? तत्सापेक्षो  
वा ? नाद्यः, अतीन्द्रियस्य तु तस्यादर्शनात्, दृश्यस्य तु वह्निधूमत्वादेरतिप्रसङ्गित्वात् । न द्वितीयः, यस्मिन्देशादौ  
यद्वर्तते तस्मिन् जायमानस्य तत्कारागमिति नियमो न संभवति । कार्यक्षणस्य कारणदेशादिवर्तित्वे कारणदेशादेः क्षण-  
द्वयापत्तेः ; तथा चानन्तरक्षणयोगेऽपि को बोधः ? अतः स्थिरदेशादिकमनभ्युपगच्छतस्तत्प्रयुक्तनियमायोगात् अति-  
प्रसङ्गस्तदवस्थ एव । ननु यद्देशादिक्षागवर्ती कारणक्षागः तत्कार्यदेशादिक्षणे स्वकार्यमारभत इति नियम इति चेन्न ;  
देशादिक्षणद्वयेऽपि कार्यकारणव्यवस्थाया दुः[स्थ]साधत्वात् । तदेतदभिप्रेत्याह- सन्तानैक्यव्यवस्था न स्यादिति ।  
यदप्याहुः- 

> "यस्मिन्नेव हि सन्तान  
आहिता कर्मवासना ।  
फलं तत्रैव बध्नाति  
कार्पासे रक्तता यथा" ॥ 

इति ।  
कर्मवासनेत्यनुभववासनाया उपलक्षणम् । तदपि दूषयति- निजफलनियतिर्वासनानां च न स्यादिति । सन्तानैक्ये  
सिद्धे हि यस्मिन् तस्मिन्निति निर्देशः स्यादिति भावः । दृष्टान्तस्तर्हि कथमित्यत्राह- कार्पास इति । 

रञ्जक-द्रव्य-विशेष-संस्कृत-बीजावयवानुवृत्त्या  
कार्य-स्रोतो-विशेष-नियमे यथा दर्शनं  
तत्र तादृश-फल-सिद्धिर् युक्ता ।  
त्वन्मते तु तदेतत् संततिव्यवस्थापकाभावात्,  
तत्रैव फलं बध्नातीति दुश्शको नियम इति भावः ॥ २९ ॥
</details>

<details><summary>नरसिंह-देवः आनन्ददायिनी - २९</summary>

पूर्वशेषत्वान्न पृथक्संगतिरित्यभिप्रायेणाह - प्रतिकूलेति । ननु क्षणिकत्वपक्षेऽपि वीचीतरङ्गन्यायेन शब्दसंतानानामिव व्यवस्थापककार्यकारणभावस्स्यात् इत्यत आह - अयमर्थ इति । देशाद्युपाधिनिरपेक्षः - तदघटितः कारणकार्यधर्म इत्यर्थः । तत्सापेक्षः - एकदेश एव पूर्वापरकालवर्तित्व(त्वादि)रूपः । तस्येति - विशेषस्य कार्यकारणयोरदर्शनादित्यर्थः । अतिप्रसङ्गित्वादिति - तेन रूपेण पूर्वक्षणापेक्षया पूर्वापरभावित्वादित्यर्थः । तदिति - तद्देशे तत्पूर्ववर्तीत्यर्थः । क्षणद्वयापत्तेः - कार्यकारणद्वयाधिकरणक्षणद्वयकालवर्तित्वापत्तेरित्यर्थः । तथाचेति -  
एतावन्तं स्थितं कालं कः पश्चान्नाशयिष्यति ।  
इति न्यायादिति भावः । ननु कार्यकारणयोरेकदेशवर्तित्वं मास्तु; अपि तु एकदेशसन्तानवर्तित्वं; तथा च नातिप्रसङ्ग इति शङ्कते - नन्विति । देशादीति - तथा च पूर्वदेशलक्षणस्य (स्व) पश्चाद्भाविसर्वदेशक्षणसन्तानजनकत्वात् सर्वे सर्व(स्यापि)स्य सन्ताना इति पूर्वव(र्वैत)देतद्देशसन्तांनैक्यनियमो नास्तीति भावः । ननु क्षणिकत्वपक्षे पाकेषुविक्षेपादौ वासनाश्रयस्य नाशादुत्तरो(नाशात्तदु)त्तरक्षणेषु विकॢत्तिदेशान्तरगमनहतुक्रिया न स्यादित्याशङ्क्य सन्तानैक्यान्न दोष इति सिद्धान्तदीपिकोक्तमनुवदति - यदप्याहुरिति । कर्मवासना - वेगादिसंस्कारः । यदा पाकादिक्रियाशक्तिः तत्रैव तण्डुलादिसन्ताने विकॢत्त्यादिक्रियां जनयतीत्यर्थः । रञ्जकद्रव्येति -स्थिरवादे कार्पास-सन्तान-व्यवस्था-सम्भवाद् युज्यते; क्षणिकवादे तन्नियमो न स्यादिति दृष्टान्तासिद्धिश्चेति भावः ॥ २९ ॥
</details>

<details><summary>उत्तमूरु-वीरराघवः अलभ्यलाभः - २९</summary>

''उत्तरोत्पादे च पूर्वनिरोधात्' इति सूत्रे श्रीभाष्ये विस्तृतेऽर्थे किञ्चिदंशप्रपञ्चनं क्रियते कालेति । उत्तरक्षणस्य पूर्वक्षणः कारणमिति बौद्धमतं न सिद्ध्यति । कार्योत्पत्तिकाले कारणस्य  
नष्टात् । अथ पूर्ववर्तित्वमेव हि कारणत्वम्, तत् पश्चान्नाशेऽपि भवेदिति चेत् - एको घटक्षणः  
स्वोत्तरकालस्थगोमहिषाश्वकुड्यपाषाणादिसर्वक्षणकारणं स्यात् । देशः कालो दिक् जातिर्वा उपाधिः, तदुपाधिककार्ये तदुपाधिकपूर्वक्षणः कारणमिति चेत् - देशादौ क्षणिकवपुषिक्षणिकभूते, कार्यकारणयोरेकदेशस्थत्वैकजात्याश्रयत्वादेर्दुर्वचत्वात्, केवलोत्तरत्वमात्रं वक्तव्यमिति सर्वस्यैकः कारणं स्यात् । ननु तद्देशसन्तानस्थकार्यं प्रति तद्देशस्थः क्षणः कारणमिति चेत् - तत्राह सन्तानेति । संतानैक्यव्यवस्था न स्यादिति पृथक्, वासनाना निजफलनियतिश्च न स्यादिति विषयान्तरम् । एते एव देशक्षणा एतत्संतान इति नियम एव कथमित्यर्थः । तत्कार्यत्वात् तत्सन्तानतेति न भवति, कार्यत्वस्यैव सर्वत्रापादितत्वात् । एव सन्तानैक्यनिरासादेव तदुक्तः फलनियमोऽपि न स्यात् । कर्तुरनुभवितुर्देहस्य तदन्यस्याऽऽत्मनो वा क्षणिकत्वात् कथ कर्मफलनियतिः अनुभवजन्यस्मरणनियतिश्चैकत्रेति प्रश्ने तैः समाहितम्, यस्मिन् संताने कर्मवासना अनुभववासना चानुवर्तते, तत्र फलं स्मरणञ्च, नान्यत्रेति । तन्न, अयमेवैतत्संतान इत्यत्र नियामकाभावात् । देशैक्यादेरभावात् । संताने कार्योत्पत्तिरभ्युपेयेत्यत्र तदुक्तमुदाहरणं तु न  
साधकम्;  
कार्पास-कुसुमरक्तरूपोत्पत्तिः  
कार्पासबीजानां रञ्जक-द्रव्य-रञ्जिततया तादृशावयवानां  
क्रमेण पुष्पाकारेऽनुवृत्त्या भवितुमर्हति ।  

यद्वा, 

> ''एतेन लाक्षारसावसेको व्याख्यातः” 

इति न्यायकुसुमाञ्जलिवाक्ये कार्पास-रस-रूप--रञ्जक-द्रव्य-संस्कृत--दाडिम-बीजावभवानुवृत्तिवशात्  
दाडिमे रक्त-पुष्पोत्पत्तिर् इति व्याख्यानात्  
''कार्पासे रक्तता यथा'' इत्य्-अस्य  
कार्पास-रक्तता  
यथा दाडिम-बीज-रञ्जनेन दाडिम-कुसुम-राग-हेतुर् इत्य्-अर्थो भाव्यः ॥ तत्र सर्वत्र कार्यकारणभावस्य व्यवस्थितत्वात् अवयवानां स्थिरतयाऽनुवृत्तिसंभवाच्चोपपत्ति । अत्र तु कार्यकारणभावव्यवस्थाविरहात् वासनानामप्यस्थिरत्वेन क्षणिकत्वेनानुवृत्तेर्दुवचत्वाच्च वैषम्यमिति श्लोकार्थः ।  
अतीन्द्रियस्य तु तस्येति । तत्र तत्र तदिष्टस्य कुर्वद्रुपत्वरूपधर्मस्येत्यर्थः । वह्निधूमत्वेति । वह्नित्वावच्छिन्नं धूमत्वावच्छिन्नं प्रति कारणमिति सामान्यकार्यकारणभावो हि न तदिप्टः क्वचित् वह्नौ सत्यपि धूमाभावात् । कारणक्षण इत्यस्य आरभत इत्यत्रान्वयः । यद्देशादिक्षणवर्ती तत्कार्यदेशेत्यन्वयः । तदेतत्सन्ततिव्यवस्थापकाभावादिति । त्वन्मते तद्घटसंततिरियम्, तदधिकरणैतद्देशसंततिरियम्, एतत्कर्माधारसंततिरियम्, एतदनुभवाधारसंततिरियम्, एतत्-कार्पास-बीज-संततिर् इयम् इति  
दृष्टान्तदार्ष्टान्तिकादिसर्वसंततिव्यवस्थापकाभावादित्यर्थः ॥ २९ ॥
</details>

<details><summary>वाधूल-श्रीनिवासः गूढार्थ-विवृतिः - २९</summary>

कालानन्तर्येति । देशादिक्षणद्वयेऽपि कार्यकारणाव्यवस्थाया दुःस्थत्वादिति । कस्यचिद् द्वितीयदेशादिक्षणस्य देशान्तरपूर्वक्षणापेक्षयाऽप्यानन्तर्याविशेषात् व्यवस्थापकान्तरासम्भवाच्च  
देशान्तरक्षणयोः कार्यकारणभावो वक्तुं न शक्यत इत्यर्थः ॥ २९ ॥
</details>

<details><summary>सौम्य-वरद-रामानुज-गूढार्थ-प्रकाशः - २९</summary>

अदर्शनात् अप्रामाणिकत्वादित्यर्थः । अतिप्रसंगित्वादिति । कालान्तरीयदेशान्तरीयव्याप्तिं  
प्रत्यपि वह्न्यादेः कारणत्वं स्यात् । अव्यवहितानन्तर्यविवक्षायामपि देशान्तरीयकार्यं प्रति कारणत्वप्रसङ्गस्तदवस्थ इति भावः । कारणं चासौ देशादिश्चेति कर्मधारयः । आदिशब्दः कालवाची । क्षणद्वयापत्तेरिति । पूर्वक्षणे च सत्त्वापत्तेरित्यर्थः ॥ २९ ॥
</details>

<details><summary>अभिनव-रङ्गनाथः भाव-प्रकाशः - २९</summary>

क्षणिकत्वसाधने सत्त्वहेतोरेकस्य ज्ञानश्रियाऽभिधानेऽपि तदविशेषेणान्यस्यापि हेतोस्तन्मते क्षणिकत्वसाधकत्वं संभवतीति स्वस्य बौद्धमतप्रावीण्यं दर्शयन्नवतारयति \*क्षणभङ्गसाधनान्तरमित्यादिना \*मेयत्वादिति - मेयत्वमविसंवादिज्ञानविषयत्वं । लाघवादाह \*भासमानत्वादिति - विषयत्वादित्यर्थः । ज्ञानविषयत्वं ज्ञानजनकत्वमिति वैभाषिकसिद्धान्तेन अक्षणिकत्वे जनकताऽनुपपत्त्या सत्त्वहेतुवदस्यपि क्षणिकत्वसाधकता संभवतीति भावः ।  
\*स्वरूपेणेति - उदयानन्तरस्थायिस्वरूपेणेत्यर्थः । \*कुत्रापि न भवेदिति - अयं च दोषः ;  
उदयानन्तरस्थायि स्वरूपं यच्च वस्तुनः ।  
तदुच्यते क्षणस्सोऽस्ति यस्य तत् क्षणिकं मतम् ॥ ३८८ ॥  
इति शान्तरक्षितपरिष्करणेऽपि बोध्यः । क्षणिकत्वानुमितेः शुद्धस्वरूपावगाहित्वे साध्यस्य पक्षादविशिष्टतया साधनप्रयासवैफल्यं । उदयानन्तरस्थायित्वविशेषिततदवगाहित्वे अतद्रूपपरावृत्तस्वरूपावगाहिविकल्पस्येव असदर्थावगाहित्वेन भ्रान्तत्वमिति स्फुटम् । तत्र पञ्चिकायां उत्पादानन्तरविनाशिस्वभावो वस्तुनः क्षण उच्यते; स यत्रास्ति स क्षणिक इति कमलशीलोक्तिरापातरमणीया । तथाहि - उत्पादकाले विनाशस्य विनाशकाले उत्पादस्याननुभवेन करणाकरणे इव परस्परविरुद्धावुत्पादविनाशौ कथमेकत्र समाविशतः? कालभेदेन विरोधपरिहारस्य क्षणिकवाद्यसंमतत्वात् । किंच विनाशस्वभावः धर्मिणमभिसंबध्नाति न वा? आद्ये धर्मिण उदयानन्तरस्थायित्वं कथं? द्वितीये तमनभिसंबध्नन् तत्स्वभावः कथं भवेत्? अपि च -  
ननु नैव विनाशोऽयं सत्ताकालेऽस्ति वस्तुनः ।  
न पूर्वं न चिरात् पश्चात् वस्तुनोऽनन्तरं त्वसौ ॥ ३६७ ॥  
एवं च हेतुमानेव युक्तो नियतकालतः ।  
इत्यविद्धकर्णोक्तदूषणपरिहाराय शान्तरक्षितेन द्विविधस्यापि विनाशस्य वस्त्वनन्तरभावित्वनिरासेन तत्र त्वयाऽपि तथैवाङ्गीकारेण अत्र तद्विरोधेन विनाशस्वभावस्य वस्तुभूतोत्पादानन्तरभावित्वाभिधाने अविद्धकर्णोक्तं दूषणं भवतैव स्थापितं स्यात् इति । मूढानां संतानावगाहिनी कालतारतम्यधीरुपपद्यते इति शङ्कायामाह - \*सर्वस्येत्यादि ॥  
कर्तृत्वादिव्यवस्था तु सन्तानैक्यव्यवस्थया ।  
कल्पनारोपितैवेष्टा नाङ्गं सा तत्वसंस्थितेः ॥ ५०४ ॥  
इति शान्तरक्षितः । 'प्रचुरतराज्ञानतिमिरसङ्धातोपहतज्ञानालोको लोकः आत्मनि तत्त्वान्यत्वासत्त्वादिविचारमवधूय विशिष्टहेतुफलभावनियतरूपाणां संस्काराणां प्रबन्धमेकत्वेनाध्यवसाय स एवाहं करोमीति व्यवहरति मुक्तये च प्रवर्तते । तदभिमानानुरोधेन च भगवन्तस्तथागताः समुच्छेददृष्टिप्रपाततो विनेयजनरिरक्षिषया सन्तानैकतां दर्शयन्तः कर्तृत्वादि व्यवस्थापयन्ति । तथाविधाया एव व्यवस्थातो वस्तुसिद्धिरिति चेदाह - नाङ्गं सेत्यादि । न हि तत्वपरीक्षापराङ्मुखमतीनां संवृतिपतितानां बालजनानामभिनिवेशवशेन शक्यं तत्वं व्यवस्थापयितुम्! तदभिनिवेशस्य नैरात्म्यक्षणभङ्गविहितप्रमाणबाधितत्वात्, इति कमलशीलः । तत्र विनेयजनाशयानुसारेण अतत्वोपदेशः वञ्चनामात्रमिति भावेन तद्दूषयति \*न च त्वमपीति । अपिर्विरोधे । भवन्मतरीत्या अज्ञत्वे निरन्वयविनाशस्य ज्ञानित्वे सन्तानसमृद्ध्यर्थत्वस्य च बोधो न सम्भवति -  
'अहनिसत्वदृष्टीनां क्षणभेदविकल्पना ।  
सन्तानैक्याभिमानेन न कथञ्चित्प्रवर्तते ॥ ५४१ ॥  
अभिसंबुद्धतत्वास्तु प्रतिक्षणविनाशिनाम् ।  
हेतूनां नियमं बुद्ध्वा प्रारभन्ते शुभाः क्रियाः ॥ ५४२ ॥  
ये तावत् अप्रहीणसहजेतरसत्कार्यदर्शनादयस्तेषामयं क्षणभेदविकल्पो नास्त्येव । तथाहि - ते सन्ततिमेकत्वेनाध्यवसाय सुखिता वयं भविष्याम इत्याहितपरितोषाः कर्मसु प्रवर्तन्ते । येऽपि पृथग्जनकल्याणा एवं युक्त्यागमाभ्यां यथावत् क्षणिकात्मतयोरवबोधादभिसम्बुद्धतत्वास्तेऽप्येवं प्रतीत्यसमुत्पादधर्मतां प्रतिपद्यन्ते । करुणादिपूर्वकेभ्यो दानादिभ्यः स्वपरहितोदयशालिनः संस्काराः क्षणिका एवापरापरे परम्परया समुत्पद्यन्ते । न तु हिंसादिभ्य इत्यतस्ते हेतुफलप्रतिनियममवधार्य शुभादिक्रियासु प्रवर्तन्ते । यथोक्तं -  
यावच्चात्मनि न प्रेम्णो हानिस्स (सपदि नश्यति)परि तस्यति ।  
तावद्दुःखितमारोप्य न च स्वस्थोऽवतिष्ठते ।  
मिथ्याध्यारोपहानार्थं यत्नोऽसत्यपि भोक्तरि ॥  
इति' इति तत्वसंग्रहपञ्चिकोक्तिरपि अत्रैव पूर्वं 'सर्वे पूर्वे भवेयुस्तदुपरिभवतां कारणानि क्षणानां' इत्यादिविवरणे दूषितप्रायेति भावः ॥  
\*निरर्थकमिति - एतच्च जीवसरे विवेचयिष्यते ।  
\*भवत्सिद्धान्त इति - जिज्ञासाधिकरणभाष्ये 'यच्चान्यथात्वमिति' - यद्वस्तु प्रतिक्षणमन्यथात्वं याति तदुत्तरोत्तरावस्थाप्राप्त्या पूर्वपूर्वावस्थां जहातीत्याद्युक्तेरिति भावः । न हि वस्तुस्वभावानुविधायिन्यो वाचः । किं तर्हि? वक्तुरिच्छामनुविदधति । अत उत्पादानन्तरस्थायिस्वरूपं क्षणशब्दार्थ इत्यादिः बौद्धानां परिभाषा अप्रामाणिकी । अनुभवविरोधेन सर्वजनासंमतत्वात् । अत एव 'तास्तु त्रिंशत् क्षणः' इत्यादिकोशेषु क्षणशब्दस्य कालविशेषवाचित्वाभिधानं संगच्छते । अतः क्षणिकशब्दो न बौद्धमतैकतान इत्यभिप्रेत्याह - \*आशुतरविनाशित्वमात्रेणेति । एतेन विरोधवरूथिन्यां उमामहेश्वरेण उदाहृतभाष्यस्य क्षणिकत्वनिरसनपरभाष्यस्य च परस्परविरोधो दुष्परिहर इति कथनमज्ञानविलसितमिति सूचितं । साङ्ख्यमते प्रसवधर्मि इति (११) कारिकाविवरणसाङ्ख्यतत्वविभाकरे वंशीधरेण 'न चैवं धर्मिणः क्षणिकत्वापत्तिः; अभिव्यक्तितिरोभावावस्थाविशेषस्यैव क्षणिकत्वाङ्गीकारात्' इत्युक्तं समाधानं तु पूर्वं (५) 'प्रतिक्षणं परिणामिनो हि सर्व एव भावाः ऋते चितिशक्तेः' इति तत्वकौमुदीविवरणे 'प्रतिक्षणमिति - धर्मधर्म्यभेदे धर्माणां कालभेदेन व्यावृत्तिदर्शनाद्धर्मिणोऽपि प्रतिक्षणं भेद आवश्यक इति भावः' इति स्ववचनेनैव निरस्तमिति बोध्यम् ॥ २९ ॥

क्षणभङ्गपक्षे कुमारिलोक्तदूषणान्युद्धर्तुकामेन शान्तरक्षितेन तत्वसंग्रहे इत्थमुक्तम् -  
यथा हि नियता शक्तिः बीजादेरङ्कुरादिषु ।  
अन्वय्यात्मवियोगेऽपि तथैवाध्यात्मिके स्थितिः ॥ ५०२  
पारम्पर्येण साक्षाद्वा क्वचित्किञ्चिद्धि शक्तिमत् ।  
ततः कर्मफलादीनां संबन्ध उपपद्यते ॥ ५०३  
नियमादात्महेतूत्थात् प्रथमक्षणभाविनः ।  
यद्यतोऽनन्तरं जात द्वितीयक्षणसन्निधिः ॥ ५१८  
तत्तज्जनयतीत्याहुरव्यापारेऽपि वस्तुनि ।  
विवक्षामात्रसंभूतसंकेतानुविधायिनः ॥ ५१९  
अन्यानन्तरभावेऽपि किञ्चिदेव च कारणम् ।  
तथैव नियमादिष्टं तुल्यं चैतत् स्थिरेष्वपि ॥ ५३१  

इति । 

तद्दूषयन् मूलाथमाह - \*अयमर्थ इत्यादिना ।  
\*अतीन्द्रियस्य त्विति - एतेन शक्त्यभिधानमप्यकिञ्चित्करमिति व्यञ्जितम् । \*सन्ततिव्यवस्थापकाभावादिति । क्षणिकत्वपक्षे कार्यक्षणपूर्वक्षणानां सर्वेषामन्वयव्यतिरेकयोरविशेषेण सिद्धान्तिवदुपादानोपादेययोरभेदानङ्गीकारेण स्वोपादानबलव्यवस्थानिर्णयासंभवेन -  
स्वोपादानबलोद्भूताः कलापोत्पादकाः पृथक् ।  
इति शान्तरक्षितोक्तिरनुचिता । एतेन -  
सहकारिकृतश्चैवं यदा नातिशयः क्वचित् ।  
सर्वदा निर्विशेषैव तदा सन्ततिरिष्यते ॥ ४३२  
इति भदन्तयोगसेनोक्तदूषणमपरिहार्यम् । सन्ततिदूषणविस्तरस्तु श्लोकवार्तिकादौ बोध्य इति भावः ॥ २९ ॥
</details>









