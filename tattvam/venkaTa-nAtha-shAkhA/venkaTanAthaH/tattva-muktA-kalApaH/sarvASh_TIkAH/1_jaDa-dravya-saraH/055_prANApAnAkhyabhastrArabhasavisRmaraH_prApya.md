+++
title = "055 प्राणापानाख्यभस्त्रारभसविसृमरः प्राप्य"

+++
<details><summary>मूलम्</summary>

प्राणापानाख्यभस्त्रारभसविसृमरः प्राप्य वैश्वानराख्यां मध्येदेहं हुताशो वसति जलनिधावौर्ववत्सर्वभक्षः ।  
तत्तद्विद्यासु वे(द्यस्त्वन)द्यं त्वन इव हि परज्योतिषः सोऽपि रूपं नात्मानौ तौ जडत्वाज्जनिविलयमुखैर्भेदकण्ठोक्तिभिश्च ॥ ५५ ॥
</details>

<details><summary>वरदार्य-सर्वाङ्कषा - ५५</summary>

वायुनिरूपणानन्तरम् अग्नेर्निरूपणे कर्तव्ये, प्राणविचारप्रसङ्गात् तत्तुल्यस्य अग्नेरप्यवस्थाविशेषरूपस्य वैश्वानराग्नेः स्मरणात् तद्विचारोपक्रमेणैवाग्निविचारमुपक्रमते - प्राणापानेत्यादिना । प्राणापानाख्यो यो वायुपूरक भस्त्रायन्त्रतुल्यः श्वासोच्छ्वासयन्त्रः शरीरस्थः, तस्य यः **रभसः** = वेगः, तेन **विसृमरः** = प्रसरणशीलः **हुताशः** = अग्निः **वैश्वानराख्याम्** = वैश्वानरसंज्ञां प्राप्य, **सर्वभक्षः** = भुक्तं सर्वं जीर्णयन् **जलनिधौ** = समुद्रे **और्ववत्** = बडबाख्याग्निरिव **मध्येदेहम्** = प्राणिनां शरीरान्तः वसति हुताशः इति कर्तृवाचकम् । वैश्वानराग्नेः प्राणापानाभ्यां पोषणात्, तयोः भस्त्रायन्त्रत्वेन रूपणम् ॥

56. 

[[104]]

तत्तद्विद्यासु वेद्यं त्वन इव हि परब्रह्मणः सोऽपि रूपं 

नात्मानौ तौ जडत्वात् जनिविलयमुखैर्भेदकण्ठोक्तिभिश्च ॥55॥ 

[प्रभास्वरूपम् ] 

धर्मो भाति प्रभैका, बहलविरलताद्यत्र दृष्टानुसारात्, 

सा दीपांशा विशीर्णा इति यदि, बहुधा कल्पनागौरवादिः । 

I 

'अहं वैश्वानरो भूत्वा प्राणिनां देहमास्थितः । प्राणापानसमायुक्तः पचाम्यन्नं चतुर्विधम् ॥ ' ( गी. 15- 14) इति वचनं स्मर्तव्यम् । प्राणस्य, वैश्वानरस्य च विशेषरूपस्य प्राणिनां पोषकत्वप्रदर्शनम्, इतरभूतानामपि उपलक्षकम् । पञ्चापि भूतानि प्राणिनां शरीरे विशेषरूपेण भगवत्सान्निध्यप्रयोजकानि वर्तन्ते । आकाशों दहररूपेण, वायुः प्राणरूपेण, तेजः वैश्वानररूपेण, आपः शुक्ररूपेण, पृथिवी रसरूपेण च वर्तन्ते । एतानि च द्यावापृथिव्योः सङ्घटकानि । अत एव किल प्राणविद्या, वैश्वानरविद्या इति ब्रह्मविद्यासु गण्यते । अधिकमन्यत्र । अध्यात्मशास्त्रे एतत्कथनस्य तात्पर्यमाह - तत्तदित्यादि । दहरविद्यादिरूपासु तत्तद्ब्रह्मविद्यासु वेद्यम् एतादृशं रूपं तु, अन **इव** = प्राण इव **सोऽपि** = वैश्वानरोऽपि **परब्रह्मणः** = परमात्मनः रूपम् । परन्तु **तौ** = प्राणः वैश्वानरश्च आत्मानौ **न** =न चेतनात्मकौ । कुतः ? जडत्वात्, पञ्चभूतानि हि जडरूपाणि । एवं **जनिविलयमुखैः** = उत्पत्तिनाशादिभिः; 'एतस्माज्जायते प्राणः' इति उत्पत्तेः नाशस्य च दर्शनात् । एवं **भेदकण्ठोक्तिभिश्च** = प्राणादेः आत्मनश्च स्पष्टं हि भेदः अभिधीयते । प्राणः अन्यः; प्राणी चान्यः । एवमितरत्रापि । अत एते जडतत्त्वेष्वेवान्तर्भवन्ति ॥ ५५ ॥
</details>

<details><summary>वरदार्य-सर्वाङ्कषा-पाठान्तरम् - ५५</summary>

वायुनिरूपणानन्तरम्‌ अग्नेर्निरूपणे कर्तव्ये, प्राणविचारप्रसङ्गात्‌ तत्तुल्यस्य अग्नेरप्यवस्थाविशेष- रूपस्य वैश्वानराग्नेः स्मरणात्‌ तद्विचारोपक्रमेणैवाग्निविचारमुपक्रमते - प्राणापानेत्यादिना । प्राणापानाख्यो यो वायुपूरकभस्त्रायन्त्रतुल्यः श्वोसोच्छ्वासयन्त्रः शरीरस्थः, तस्य यः रभसः = वेगः, तेन विसृमरः = प्रसरणशीलः हुताशः = अग्निः वैश्वानराख्याम्‌ = वेश्वानरसंज्ञां प्राप्य, सर्वभक्षः = भुक्तं सर्वं जीर्णयन्‌ जलनिधौ = समुद्रे और्ववत्‌ = बडबाख्याग्निरिव मध्येदेहम्‌ = प्राणिनां शरीरान्तः वसति; हुताशः इति कर्तृवाचकम्‌ । वैश्वानराग्नेः प्राणापानाभ्यां पोषणात्‌, तयोः भस्त्रायन्त्रत्वेन रूपणम्‌ ॥   
'अहं वैश्वानरो भूत्वा प्राणिनां देहमास्थितः । प्राणापानसमायुक्तः पचाम्यन्नं चतुर्विधम्‌ ॥' (गी.१५-१४) इति वचनं स्मर्तव्यम्‌ । प्राणस्य, वैश्वानरस्य च विशेषरूपस्य प्राणिनां पोषकत्वप्रदर्शनम्‌, इतरभूतानामपि उपलक्षकम्‌ । पञ्चापि भूतानि प्राणिनां शरीरे विशेषरूपेण भगवत्सान्निध्यप्रयोजकानि वर्तन्ते । आकाशो दहररूपेण, वायुः प्राणरूपेण, तेजः वैश्वानररूपेण, आपः शुक्ररूपेण, पृथिवी रसरूपेण च वर्तन्ते । एतानि च द्यावापृथिव्योः सङ्घटकानि । अत एव किल प्राणविद्या, वैश्वानरविद्या इति ब्रह्मविद्यासु गण्यते । अधिकमन्यत्र । अध्यात्मशास्त्रे एतत्कथनस्य तात्पर्यमाह - तत्तदित्यादि । दहरविद्यादिरूपासु तत्तद्ब्रह्मविद्यासु वेद्यम्‌ एतादृशं रूपं तु, अन इव = प्राण इव सोऽपि वैश्वानरोऽपि परब्रह्मणः = परमात्मनः रूपम्‌ । परन्तु तौ = प्राणः वैश्वानर आत्मानौ न = न चेतनात्मकौ । कुतः? जडत्वात्‌, पञ्चभूतानि हि जड- रूपाणि । एवं जनिविलयमुखैः = उत्पत्तिनाशादिभिः; 'एतस्माज्जायते प्राणः' इति उत्पत्तेः नाशस्य च दर्शनात्‌ । एवं भेदकण्ठोक्तिभिश्च = प्राणादेः आत्मनश्च स्पष्टं हि भेदः अभिधीयते । प्राणः अन्यः; प्राणी चान्यः । एवमितरत्रापि । अत एते जडतत्त्वेष्वेवान्तर्भवन्ति ॥ ५५ ॥
</details>

<details><summary>वरदार्य-सुबोधिनी (कन्नड) - ५५</summary>

वायुविन नन्तर तेजस्सन्नु हेळलु प्रारम्भिसुवाग, वायु प्राण रूपदिन्द जीवनिगॆ उपकारवागुवुदन्नु हेळि दन्त, तजक्कू सह जीवनिगॆ महोपकारवागिरुवुदन्नु मॊदलु हेळुत्तारॆ--हुताशः प्राणा पानाख्यभारभसविस्समरः वैश्वानराखां प्राप्य जलनि और्ववत् सर्वभक्षः मध्यॆजेहं वसति आग्नियु ण मत्तु आपान

प्राण वॆम्ब तिदिय रभसदिन्द विजृम्भिसुत्ता 'वैश्वानरनु' ऎम्ब हॆसरन्नु हॊन्दि समुद्रदल्लि बडबाग्नियन्त ऎल्लवन्नू भक्षिसुत्ता शरीरद मध्यदल्लि नॆलसिदॆ.

सोऽ पि हि अन इव तद्विद्यासु वेद्यं परज्योतिषः रूपं आ वैश्वानराग्नियू सह प्राणवायुवन्तॆ आया ब्रह्मविद्यॆगळल्लि उपास्यवागिद्दुकॊण्डु परमात्मन ऒन्दु रूपविशेषवागुत्तदॆ. “अवं वैश्वानरो भूत्वा' इत्यादिगळल्लि इदन्नु नोड बहुदु. प्राणशब्द मत्तु वैश्वानरशब्द परमात्मनन्नू सिब्बुवुदॆन्दु ब्रह्मसूत्रभाष्यदल्लि प्राणाधिकरण, वैश्वानराधिकरणगळल्लि समर्थिसिद्धरू उपासाविध्यन्यायदिन्द प्राणवैश्वानरा शरीरकपरमातॊपासनॆ समञ्जसवे आगुत्तदॆ.

కా

आदरॆ, जडत्वात् जनिनिलयमुख्य, भेदकण्ठोक्ति भिश्च न आत्मान् ई ऎरडू जडवस्तुवागिरुवुदरिन्दलू, मरदक्किन्तलू आत्मनन्नु बेरॆयागि स्पष्टवागि हेळिरुवुदरिन्दलू ई प्राण मत्तु वैश्वानर आत्मवस्तुगळल्ल, पञ्चभूतगळिगे सेरिदवु ॥ ५५ ।
</details>

<details><summary>सर्वार्थसिद्धिः - ५५</summary>

वायोरनन्तरं वह्निनिरूपणे प्राप्ते प्राणसङ्गत्या वैश्वानरं तावच्छिक्षयति - प्राणेति ॥ "तस्य मध्ये महानग्निः" इत्यादिकमिहानुसन्धेयम् । वारिनिर्वाप्यत्वनिवृत्त्यै बाडवनिदर्शनम् । प्राणवैश्वानरविचारस्य प्रधानशास्त्रार्थोपयोगमभिप्रेत्याह - तत्तदिति । अनः - प्राणः । "अथ यदतः परो दिवो ज्योतिर्दीप्यत" इत्यारभ्य "इदं वाव तत् यदिदमस्मिन्नन्तः पुरुषे ज्योतिरित्याद्यामनन्ति छन्दोगाः ।" प्रसङ्गान्नास्तिकयोगिजननिरासाय द्वितीयसरवक्तव्यमुपक्षिपति - नात्मानाविति । अजडो नित्यो भूतभौतिकविलक्षणश्चात्मा स्थापयिष्यते ॥ ५५ ॥ इति प्राणवैश्वानराग्न्योस्साङ्गत्यमनात्मत्वं च ॥
</details>

<details><summary>नरसिंह-देवः आनन्ददायिनी - ५५</summary>

वैश्वानरनिरूपणे संगतिमाह - वायोरनन्तरमिति । प्राणविद्यायां प्राणस्येव वैश्वानरविद्यायां वैश्वानरस्य वेद्यत्वादिति भावः । प्रमाणं दर्शयति - तस्य मध्ये इति । हृदयमध्ये इत्यर्थः । काकदन्तपरीक्षावैषम्यं दर्शयति - प्राणवैश्वानरेति । तदेव शास्त्रमुदाहरति - अथ यदत इति । वैश्वानरविद्यायामामनन्तीत्यर्थः । नन्वात्मनः प्राणवैश्वानराभ्यां भेदसाधनमप्रस्तुतमित्याशङ्क्याह -प्रसङ्गादिति । मूलस्य प्राणापानाख्यो यो भस्त्रायाः - चर्मविकारस्य देहस्य रभसो - वेगयुक्तो वायुः तेन विसृमरो - व्यापनशीलस्सन् समुद्रमध्ये और्व इव देहमध्ये वैश्वानरनाम प्राप्य वसति; स च प्राणविद्यासु प्राण इव वैश्वानरविद्यायां परज्योतिषः परमात्मनः वेद्यं रूपं - शरीरम् । तौ प्राणवैश्वानरौ जडत्वात् जनिप्रध्वंसादिमत्वाच्च नात्मानौ - जीवपरौ न भवतः ॥ ५५ ॥  
 प्राणवैश्वानरयोस्साङ्गत्यमनात्मत्वं च ।
</details>

<details><summary>उत्तमूरु-वीरराघवः अलभ्यलाभः - ५५</summary>

अथ तेजसि विशेषविचारं वर्तयिप्यन् मुख्यप्राणस्येव उदर्यवह्नेरपि पाञ्चभौतिवादेहोपादानभूतभूतांशातिरिक्ततया देहे स्थित्वा जीवोपकारकत्वमाह प्राणापानेति । प्राणापानौ द्वौ वायू भस्त्रारभसौ कर्मारकुण्डाङ्गारज्वालकभस्त्रावायतुल्यौ देहभस्त्राजातौ । रभसशब्दो वेगमुखेन वेगाधिकद्रव्यपरः । ताभ्यां विसृमरः - परितः प्रसरणशीः हुताशः अग्निः देहमध्ये आमरणमस्ति, समुद्रे बडवाग्निवत् । सर्वभक्षः - भक्ष्यमाणसर्वपचनपटुः । तस्योदर्यस्य वैश्वानर इत्याख्या । प्रणेन्द्रियवत् देहे स्थित्वा जीवोपकारकत्वरूपोऽतिशयः प्रकरणसिद्धः । अन्यमपि प्राणस्येव स्थितं विशेषमाह तत्तदिति । अत्र प्राणविद्यायां प्राणः वैश्वानरविद्यायामग्निश्चोपास्य इति लिखन्ति । ज्येष्ठश्रेष्ठप्राणविद्यायां प्राणस्योपास्यत्वेऽपि परमात्मशरीरत्वं न तत्रोपास्याकारः । एवं वैश्वानरविद्यायां वैश्वानरपरं विश्वान् नरान् नयतीति व्युत्पत्त्या साक्षात् परमात्मवाचित्वात् नोदर्याग्निपरम् । तत्राग्निपदे परं विवादोऽस्ति, साक्षाद्वा जाठराग्निशरीरकतया या परमात्मपरत्वमिति । अस्त्वग्निशरीरकत्वं तत्रापि । अथाप्याचार्योदहृता न सा वैश्वानरविद्या । किं तु कौक्षेयज्योतिर्विद्या । ज्योतिरधिकरणं द्रष्टव्यम् । तत्र जाठराग्निशरीरकत्वेनोपासनं चक्षुष्यत्वादिक्षुद्रफलकमुक्तम् । सः - हुताशः (तत् कौक्षेयज्योतिः) । अन इव - प्राण इव, परज्योतिषः, परो दिवो ज्योतिरित्युक्तस्य । परमात्मनः रूपम् - शरीरतयोपास्यः । अनस्य - प्राणस्य शरीरतयोपास्य्वं कुत्रेति चेत् - प्रतर्दनविद्यायाम् । इन्द्रप्राणोभयशरीरकत्वेन परमात्मोपासनात् । ज्योतिरधिकरणानन्तराधिकरणे तत् स्पष्टम् । ननु प्राणो जीवोपकारक इति किम्, तस्यैव जीवत्वे को दोषः इति कश्चित् । जाठराग्निशमने मरणदर्शनात् तथैव श्रुतेश्च सोऽग्निरेव जीवः स्यादिति चान्यः । अस्तु वा जीव एव प्राणरूपेण विकृत इति, जाठररूपेण परमात्मैव विकृत इति च । अहं वैश्वानरो भूत्वेति विशिष्य कथनाच्च । तथा च प्राणोऽस्मीत्यत्र शरीरात्मभावोपकरणोपकरणिभावादिकं विना प्राणाभिन्नत्वेनैवेन्द्रोपासनम्, कौक्षेयज्योतिर्विद्यायां वैश्वानराभिन्नत्वेनैव परमात्मन उपासनञ्च सुकरमिति शंकायां चतुर्थपादः प्रसक्त इति प्रसंगादित्यस्य भावः । मुखैरिति पदेन आत्मप्रेर्यत्वतदनुगन्तृत्वादिपरिग्रहः ॥ ५५ ॥
</details>

<details><summary>सौम्य-वरद-रामानुज-गूढार्थ-प्रकाशः - ५५</summary>

'तस्य मध्ये वह्निशिखा' इत्यादि श्रुतिर्जीवविषयत्वेन यद्यपि (तैत्तिरीयकूटनारायणभाष्यमात्रे?) व्याख्याता; तथापि जाठराग्निविषयत्वेन स्फुटप्रतीतिकत्वात् तद्विषयैवेयमिति भावः । जाठराग्निविषयैव तु श्रुतिः - 'अयमग्निर्वैश्वानरो येनेदमन्नं पच्यते'' इत्यादिर्द्रष्टव्या ॥ ५५ ॥
</details>







