+++
title = "050 सङ्ख्यानं तत्त्वपङ्क्तौ"

+++
<details><summary>मूलम्</summary>

संख्यानं तत्त्वपङ्क्तौ क्वचिदपि न दिशः कालवद्वा न भेदः कण्ठोक्तो व्याक्रियादिव्यवहरणमपि ह्यन्यथैवोपपन्नम् ।  
श्रोत्रादुक्तस्तु लोकप्रभृतिवदुदयस्तस्य तत्राप्ययो वा नैतावत्तत्त्वभेदं गमयति न च तच्छ्रौत्रतामान्यपर्यात् ॥ ५० ॥
</details>

<details><summary>वरदार्य-सर्वाङ्कषा - ५०</summary>

नन्वेवं सति स्पर्शाश्रयतया अतिरिक्तो वायुरपि न सिद्ध्येत्; सिद्धस्यैवाकाशस्य शब्दाश्रयत्ववत् स्पर्शाश्रयत्वकल्पनयाप्युपत्तेः इति शङ्कायाम्, यदि वायोः स्पर्शाश्रयतयानुमानम्, तदेयमापत्तिः । श्रुत्युक्तत्वादतिरिक्तो वायुः अङ्गीक्रियते । न तथा दिश इति समाधानमाह - संख्यानमित्यादि । **क्वचिदपि** = सृष्टिप्रकरणे कुत्रापि दिशः **संख्यानम्** = गणनम् न । कालवद्वा भेदः न **कण्ठोक्तः** = 'रूपान्तरं तत् द्विजकालसंज्ञम्' (वि.पु.) इति कालस्येव दिशः भेदोऽपि कुत्रापि स्पष्टं नोक्तः । ननु कथं नोक्तमिति । स्मरति हि भगवान् पाणिनिः वेदाङ्गमूर्धन्यस्य व्याकरणस्य कर्ता 'दिग्देशकालेष्वस्तातिः' (पा.सू. 5-3-27) इत्यादीति चेत्, तत्राह - **व्याक्रियादिव्यवहृतिरपि** = व्याकरणशास्त्रीयव्यवहारोऽपि **अन्यथैव** = व्याकरणस्य शब्दशास्त्रत्वात्, अर्थस्यातिरिक्तत्वानतिरिक्तत्वविषये तस्य प्रमाणत्वाभावादिति निर्वाहेणापि **उपपन्नम्** = उपपत्तियुक्तं भवेत् । ननु 'दिशः श्रोत्रात्' (पु.सू.) इति भगवतः श्रोत्रात् दिशः उत्पत्तिः, 'दिशः श्रोत्रम्' इति लयसमये दिशि श्रोत्रस्य लयश्च वेदेऽपि कण्ठत एवोक्त इत्यत्राह - श्रोत्रादित्यादि । **श्रोत्रात्** = भगवतः श्रोत्रात् उक्तः **तस्य** = दिक्तत्त्वस्य **उदयस्तु** = दिशः श्रोत्रात्' इति कथितः दिशः उत्पत्तिः **तत्र** = श्रोत्रे 'दिशः श्रोत्रम्' इत्युक्तः अप्ययो **वा** = लयो वा **लोकप्रभृतिवत्** = 'नाभ्या आसीदन्तरिक्षम् ' (पु.सू.) इत्यन्तरिक्षलोकस्य नाभेरुत्पत्त्यादिवदेव व्यष्टिविषयतया, ज्ञेय इति शेषः । अथवा 'उक्तः' इति पदस्यावृत्तिः । **एतावत्** = एतावन्मात्रम् **तत्त्वभेदम्** = दिशः अतिरिक्ततत्त्वतीम् न **गमयति** = न बोधयति । तच्छ्रौत्रतां **च** = दिशः श्रोत्रोपादानकतां च न गमयति । कुतः ? **आन्यपर्यात्** = अन्यपरत्वात् । मनसः चन्द्रोत्पत्त्यादिवदेव व्यष्टौ कदाचित्तथात्वाभिप्रायात्तथोक्तिः इत्यादिक्रमेणान्यथासिद्धत्वात् दिशः अतिरिक्तता नास्ति ॥ ५० ॥
</details>

<details><summary>वरदार्य-सर्वाङ्कषा-पाठान्तरम् - ५०</summary>

नन्वेवं सति स्पर्शाश्रयतया अतिरिक्तो वायुरपि न सिद्ध्येत्‌; सिद्धस्यैवाकाशस्य शब्दाश्रयत्ववत्‌ स्पर्शाश्रयत्वकल्पनयाप्युपत्तेः इति शङ्कायाम्‌, यदि वायोः स्पर्शाश्रयतयानुमानम्‌, तदेयमापत्तिः । श्रुत्युक्तत्वादतिरिक्तो वायुः अङ्गीक्रियते । न तथा दिश इति समाधानमाह संखयानमित्यादि । क्वचिदपि = सृष्टिप्रकरणे कुत्रापि दिशः संख्यानम्‌ = गणनम्‌ न । कालवद्वा भेदः न कण्ठोक्तः = 'रूपान्तरं तत्‌ द्विजकालसंज्ञम्‌' (वि.पु.) इति कालस्येव दिशः भेदोऽपि कुत्रापि स्पष्टं नोक्तः । ननु कथं नोक्तमिति । स्मरति हि भगवान्‌ पाणिनिः वेदाङ्गमूर्धन्यस्य व्याकरणस्य कर्ता 'दिग्देशकालेष्वस्तातिः' (पा.सू.५-३-२७) इत्यादीति चेत्‌, तत्राह - व्याक्रियादिव्यवहृतिरपि = व्याकरणशास्त्रीयव्यवहारोऽपि अन्यथैव = व्याकरणस्य शब्दशास्त्रत्वात्‌, अर्थस्यातिरिक्तत्वानतिरिक्तत्वविषये तस्य प्रमाणत्वाभावादिति निर्वाहेणापि उपपन्नम्‌ = उपपत्तियुक्तं भवेत्‌ । ननु 'दिशः श्रोत्रात्‌' (पु.सू.) इति भगवतः श्रोत्रात्‌ दिशः उत्पत्तिः, 'दिशः श्रोत्रम्‌' इति लयसमये दिशि श्रोत्रस्य लयश्च वेदेऽपि कण्ठत एवोक्त इत्यत्राह - श्रोत्रादित्यादि । श्रोत्रात्‌ = भगवतः श्रोत्रात्‌ उक्तः तस्य = दिक्तत्त्वस्य उदयस्तु = 'दिशः श्रोत्रात्‌' इति कथितः दिशः उत्पत्तिः तत्र = श्रोत्रे 'दिशः श्रोत्रम्' इत्युक्तः अप्ययो वा = लयो वा लोकप्रभृतिवत्‌ = 'नाभ्या आसीदन्तरिक्षम्‌' (पु.सू.) इत्यन्तरिक्षलोकस्य नाभेरुत्पत्त्यादिवदेव व्यष्टिविषयतया, ज्ञेय इति शेषः । अथवा 'उक्तः' इति पदस्यावृत्तिः । एतावत्‌ = एतावन्मात्रं तत्त्वभेदम्‌ = दिशः अतिरिक्ततत्त्वतां न गमयति = न बोधयति । तच्छ्रौत्रतां च = दिशः श्रोत्रोपादानकतां च न गमयति । कुतः? आन्यपर्यात्‌ = अन्यपरत्वात्‌ । मनसः चन्द्रोत्पत्त्यादिवदेव व्यष्टौ कदाचित्तथात्वाभिप्रायात्तथोक्तिः इत्यादिक्रमेणान्यथासिद्धत्वात्‌ दिशः अतिरिक्ता नास्ति ॥ ५० ॥
</details>

<details><summary>वरदार्य-सुबोधिनी (कन्नड) - ५०</summary>

\-

हिन्दिन श्लोकद कॊनॆयल्लि हेळिद्दन्ने विवरिसुत्तारॆ क्वचिदपि तत्त्वपङ्क् दिशः सङ्ख्यानं नयाव शास्त्रदल्लि तत्त्वगळ ऎणि सुव प्रकरणदल्लि दिक्कपदार्थद गणनॆ कण्डु बरुवुदिल्ल. कालवत् भेदो वा न कण्ठोक-रूपान्तरं तत् द्विज कालसञ्ज्ञं' ऎन्दु काल द्रव्यदन्तॆ भेदवागलि स्पष्टवागि हेळल्पट्टिल्ल. व्याक्रियादिव्यव हरणमपि अन्यथैव उपपन्नं'दिग्धशकालेश्वस्तादिः” इत्यादि व्याकरण शास्त्रादि हेळिकॆयू अतिरिक्त दिक्‌पदार्थविल्लदेने हॊन्दुत्तदॆ. अल्लि 'दिक्'

5

66

[301 51

प्रोत्राद्याक्तस्तु लोकप्रकृतिवदुदयस्तस्य तत्रायो वा नैतावभेदं गमयति न च तस्तोत्र तामान्यपर्यात् ॥

[वायु प्रत्यक स्पर्शदिन्द अनुमॆयवल्ल]

\-

51-

वातो नातीति साक्षातिरितरसमा स्पर्शतो नानुमा सौ

अने नेषु प्रसङ्गान्न पुनरगमक स्पर्शनं रूपशून्य!

e

eऽ

देश काल' मूरर निर्दॆशविद्दरू ऎरडन्नु मात्र ऒप्पुवुदादरॆ, ऒन्दन्ने ऒप्पोण. लोक सिद्ध पदगळ निर्वचन मात्रवे व्याकरणद उद्देशवे हॊरतु पदार्थगळ निर्णय अदर उद्देशवल्ल. प्रोत्रात् उदयः, तत्र तस्य अयो ना लोकप्रकृतिवत् उक्त “शः प्रोत्रात्' ऎन्दु प्रोत्रदिन्द दिक्किन उत्पत्तियागलि अथवा आ दिक्किगॆ 'दशः स्तोत्रं' ऎन्दु प्रोत्रदल्लि लयवागलि, 'नाभ्या आसी दन्तरिक्ष, शीर्झ् ' ऎन्दु अन्तरिक्षलोकादिगळन्तॆ हेळल्पट्टिदॆ बल्लि. अल्लि अन्तरिक्षादि लोकगळिगॆ नाभियिन्द उत्पत्तियन्नु

हेगॆ ऒप्पु वुदिल्लवो अदरन्तॆ इल्लियू कण्डुकॊळ्ळुवुदु.

आन्यपर्यात् ऎतावत् तत्त्वभेद, तच्छत्रतां च गमयति व्यष्टिसृष्टि मुन्ताद बेरॆ तात्पर्यदिन्द,आ वचनगळु बन्दिरुवुदरिन्द अष्टु मात्रक्कॆ आकाशादिगळिन्दलू भिन्नवाद 'दिक् ' ऎम्ब तत्त्ववन्नू, स्तोत्रदिन्द अदु हुट्टिदॆ ऎम्बुदन्नू बोधिसुवु दिल्ल. आद्दरिन्द 'दिक्' ऎम्ब अतिरिक्त तम्म इल्ल ॥ ५० ॥
</details>

<details><summary>सर्वार्थसिद्धिः - ५०</summary>

यदि पृथक्त्वेन लोकवेदप्रसिद्धा दिगपह्नूयेत तथा वायुरपि । अस्य ह्युपलभ्यमानः स्पर्श उष्णश्शीतोऽनुष्णाशीतोवा ? त्रेधाऽपि न छान्दोग्याधीततेजोबन्नातिरेकस्सिध्येत् । तिर्यक्पवनमप्यदृष्टवशात्तेषामेव स्यात् ; शब्दधृतिकम्पैरपि नातिरिक्तमनुमातव्यम् ; तैरेव तत्संभवात् । वातोपनीततत्तद्भूतान्तरावयवन्यायादनुद्भूतरूपतया दुर्दर्शत्वं स्यीदित्यत्राह - संख्यानमिति ॥ अयं भावः - न हि वयमप्रत्यक्षस्य वायोः स्पर्शशब्दधृतिकम्पलिङ्गैस्सिद्धिरिति वदामः, येन तेषामन्यथासिद्धिरुच्येत । किंतु तेषुतेषु शास्त्रेषु तत्त्वपङ्क्तौ परिगणनात्, नैवं दिक्तत्त्वं गण्यत इति । तत्र कालप्रतिबन्दि निस्तरति - कालवद्वेति । अस्ति हि "रूपान्तरं तद्द्विज कालसंज्ञम्" इत्यादि । ननु "दिग्देशकालेष्वस्तातिः" इत्यादिषु देशाद्भिन्ना दिक् कालवच्छास्त्रेषु व्यवह्रियत इत्यत्राह - व्याक्रियेति । प्रमाणसिद्धदिक्तत्त्वानुसारेण तत्कार्यविशेषविधायिनां शास्त्राणां तत्स्वरूपनिष्कर्षे तात्पर्याभावान्न ततस्त्वदिष्टसिद्धिरित्याशयः । अथ स्यात् "प्राणाद्वायुरजायत" इत्यादौ वाय्वादितत्त्वैस्सह दिशः पृथक्सृष्टिरुच्यते ; अतस्तद्वद्दिशोऽपि तत्त्वान्तरत्वं स्यात् ; एवं "दिशः श्रोत्रम्" इति ; तद्वदप्ययोऽपि श्रूयत इत्यत्राह - श्रोत्रादिति । लोकप्रभृतिवदिति प्रतिबन्दिवचनम् । अत्र हि "नाभ्या आसीदन्तरिक्षम्" इत्यादिभिर्न तत्त्वसृष्टिश्श्रूयते । किंतु ब्राह्मणक्षत्रियचन्द्रसूर्यादिव्यष्टिसृष्टिप्रकरणे अन्तरिक्षस्वर्गादिकल्पनम् । अतो दिक्सृष्टिरपि व्यष्टिविषया न तत्त्वान्तरं कल्पयितुं शक्नुयादित्याह - नैतावदिति । अथापि दिशः श्रोत्रोपात्तस्य व्यष्टिविशेषत्वं स्यादित्यत्राह - न चेति । श्रौत्रतां - श्रोत्रोपादानतामित्यर्थः । न हीन्द्रियाणि कस्यचिदुपादानानीति प्रागेवोक्तम् । गत्यभावादत्र विशेषः कल्प्यतामित्यत्राह - आन्यपर्यादिति । अत्र हि दिगुपाधीनां तद्देवतानां वा भगवतः श्रोत्रात् चन्द्रादेरिव सृष्टिः स्यात् । अतस्तत्त्वान्तरकल्पनं निर्मूलमित्यर्थः ॥ ५० ॥ इति दिश आकाशादावन्तर्भावः ॥
</details>

<details><summary>नरसिंह-देवः आनन्ददायिनी - ५०</summary>

तथा सूत्रकारानिरस्तत्वाच्च तत्त्वान्तरमिति शङ्कामुपसंहारव्याजेन निराकरोति - अत इति । अयं भावः - न तावत्प्रमेयसंग्रहानुरोधात्तत्वान्तरत्वं पञ्चीकृतभूतारब्धत्वप्रतीत्या महदादिवत्तत्वान्तरत्वायोगात् । नापि वरदविष्णुमिश्रवाक्यबलात्तत्वान्तरत्वम्; भाष्यविरुद्धसत्वादिद्रव्यपरिगणनवत् तत्वान्तरत्वसाधकत्वाभावेन अन्यपरतया नेतव्यत्वात्, नापि सूत्रकारानिरस्तत्वात्तत्वान्तरम्; 'न वायुक्रिये पृथगुपदेशात् । इत्यधिकरणे पृथक् सृष्ट्याद्युपदेशवतोऽपि प्राणस्य वाय्वान्तर्भावोक्तेः । तन्न्यायस्य दिगादावपि समत्वेन पृथग्दर्शनार्थत्वादिति । नैतावत्तत्वभेदं गमयतीति मूलस्य एतावत्तत्वभेदं गमयतीति वाक्येन किमुच्यते? इत्युक्ते अप्ययो वेति वाक्यभेदेन योजना । 'क्षुदुपहन्तुं शक्यमिति पस्पशाभाष्यदर्शनान्न क्लीबतानुपपत्तिरिति । यद्वा - एतावद्भ्यस्तत्वेभ्यो भेदं न गमयतीत्यर्थः ॥ ५० ॥  
 दिश आकाशादावन्तर्भावः ।
</details>

<details><summary>उत्तमूरु-वीरराघवः अलभ्यलाभः - ५०</summary>

ननु वियदधिररण(२-३-१)श्रुतप्रकाशिकायामपरमतखण्डनावसरे, 'दिशश्श्रोत्रादिति वाक्यस्य दिगुपाधिपरत्वं दिग्देवतापरत्वं वा न युक्तम्; भौतिकादिपदार्थानामेवोपाधित्वेन तदुत्पत्तेः पृथगवक्तव्यत्वात्, अधिष्ठेयभेदाभावे अधिष्ठातृदेवताभेदाभावाच्च' इति उपाधिपरत्वदेवतापरत्वयोः निरस्तत्वात् कथं तत्स्वीकार इति चेत् - उच्यते । दिग्रूपतत्त्वान्तरस्यागमेष्टत्वे तदेकत्वनित्यत्वकथनेन दिशश्श्रोत्रे इत्यादीनामन्यथानयनं न युक्तमित्यत्रैव तद्ग्रन्थतात्पर्यम् । दिग्रूपतत्त्वाभावात्तु सिद्धान्ते एष निर्वाहः । न च पौनरुक्त्यम्, उपाधित्वाकारतदधिष्ठातृत्वयोर्ज्ञाप्यत्वात् ॥ ५० ॥  
इति दिश आकाशाद्यनन्यत्वम् ॥
</details>

<details><summary>सौम्य-वरद-रामानुज-गूढार्थ-प्रकाशः - ५०</summary>

नन्विति । 'दिक्छब्देभ्यः सप्तमीपञ्चमीप्रथमाभ्यो दिग्देशकालेष्वस्तातिः' (५ ३-२७) इति  
व्याकरणसूत्रम् । अस्यार्थः - दिशाशब्दाः (दिशि रूढाः शब्दः?) दिक्शब्दाः, तेभ्यः, सप्तमीपञ्चमीप्रथमान्तेभ्यः दिग्देशकालेषु वर्तमानेभ्योऽस्तातिप्रत्ययो भवतीति । 'पुरस्तात्' इत्यादिरुदाहरणमम ॥ ५० ॥
</details>







