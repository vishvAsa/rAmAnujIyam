+++
title = "033 कादाचित्कस्य कालावधिनियतिकरम्"

+++
<details><summary>मूलम्</summary>

कादाचित्कस्य कालावधिनियतिकरं पूर्वसत्कारणं स्यात् भावोपष्टम्भशून्यो न खलु तदवधिं प्रागभावोऽपि कुर्यात् ।  
कार्यं निर्हेतुकं चेत्कथमिव न भवेन्नित्यता तुच्छता वा कादाचित्कस्वभावाद्यदि न नियमनादन्यथाऽतिप्रसङ्गात् ॥ ३३ ॥
</details>

<details><summary>वरदार्य-सर्वाङ्कषा - ३३</summary>

ननु सत्त्वासत्त्वापेक्षया तृतीयो राशिः कथं भवेत् ? एकं सत् स्यात् अथवा असत् स्यात् । उभयात्मकं एकं कथं भवेत् ? परस्परं विरोधात् । अतश्च, सतोऽपि कारणापेक्षा नास्ति, असतोऽपि कारणापेक्षाआदावन्ते ऽपि यन्नास्ति 

[[74]]

नास्ति । तृतीयस्तु राशिर्नास्त्येवेति कार्यकारणभावः अप्रामाणिकः, इत्याक्षेपं समाधत्ते - कादाचित्कस्येत्यादिना । अस्तीति प्रतीतिविषयत्त्वं सत्त्वम्, तथा नास्तीति प्रतीतिविषयत्त्वम् असत्त्वम् । एतदुभयमपि निरुपाधिकं सोपाधिकं च । सदा सर्वत्र वर्तमानत्वं निरुपाधिकं सत्त्वम् । तत्र सदा वर्तमानत्वं नित्यत्वम् । सर्वत्र वर्तमानत्वं विभुत्वम् । एतदुभयमपि परमात्मन एव । जीवात्मनस्तु अणुत्वात् सर्वत्र वर्तमानत्वं नास्ति । सदा वर्तमानत्वं तु अस्ति । एवं निरुपाधिकमसत्त्वं शशशृङ्गादेरेव । अत्रापि शशशृङ्गयोः संबन्ध एव असत्त्वपर्यवसानम्। शशशृङ्गपदस्यैवाभावात् । अयमर्थो बुद्धिसरे सयुक्तिकं निरूप्यते । परमात्मगुणानां सदा वर्तमानत्वेऽपि सर्वत्र वर्तमानत्वं नास्ति, परमात्मगुणस्य परमात्मन्येव सत्त्वात्, अन्यत्रासत्त्वात् । एवमेव केषाञ्चित् अनित्यानां परिमितानां घटादीनां सदा वर्तमानत्वमपि नास्ति, सर्वत्र वर्तमानत्वमपि नास्ति । किन्तु ' अत्र वर्तते, तत्र नास्ति; इदानीं वर्तते, तदानीं नासीत्' इत्यादिसार्वजनीनप्रतीतिव्यवहारयोः सत्त्वात्, निरुपाधिकं सत्त्वमपि नास्ति, निरुपाधिकमसत्त्वमपि नास्ति । अतस्तेषां कादाचित्कं काचित्कं च सत्त्वं सोपाधिकम् । अनयोः आद्यम् अनित्यत्वरूपम्, द्वितीयम् **अविभुत्वरूपम्** = **परिमितत्वरूपम्** = मूर्तत्वरूपम् । तत्र अनित्यं कादाचित्कं वस्तु कार्यमित्युच्यते । कादाचित्कं वस्त्वेव तृतीयो राशिः । अतश्च ' कादाचित्कस्य' इत्युपक्रमादेव तृतीयराशिरप्यस्तीति राशिद्वये कार्यकारणभावाभावेऽपि, तृतीये राशौ कार्यकारणभावस्या - वश्यकता सूचिता । **कादाचित्कस्य** = कदाचिदेव भवतः घटादेः कार्यस्य **कालावधिनियतिकरम्** = एतावता असतोऽपि इदानीमेव सतः पूर्वकालावधेः व्यवस्थापकं **पूर्वसत्** = कार्याव्यवहितपूर्वकाले सत् यत्, तदेव कारणं **स्यात्** = कारणपदवाच्यं भवेत् ॥ 

अयं भावः - घटादयो हि पदार्थाः न सर्वदा दृश्यन्ते । नापि कदाचिदपि न दृश्यन्ते इत्यपि । किन्तु कदाचित् दृश्यन्ते, कदाचिन्न दृश्यन्त इति सर्वानुभवसिद्धम् । तत्रापि कदा दृश्यन्ते, कदा न दृश्यन्त इति व्यवस्था नास्तीत्यपि न; किन्तु कुलालादिसामग्रीसमवधाने सति एतावता कालेनादृश्यमानोऽपि घटः, समनन्तरकाले दृश्यत इत्यनुभवसिद्धम् । एवञ्च घटादेः कादाचित्कत्वेऽपि, कुलालादिव्यापारानन्तरत्वरूपनियतकालविशेषे सत्त्वदर्शनात्, तदव्यवहितपूर्वकालस्य तत्पूर्वावधित्वात्, तदव्यहितपूर्वकाले विद्यमाना एव पदार्थाः घटस्य कारणानीत्युच्यते । एवञ्च कारणं नाम कार्यस्य पूर्वावधिरेवेति कार्यकारणभावः न दुर्निरूपः । 

ननु ‘कार्यं प्रागभावप्रतियोगि’ इति लक्षणमुच्यते कार्यस्य । अतः प्रागभाव एव पूर्वावधिरस्तु, किमधिकेनेत्यत्राह - भावेत्यादि । **भावोपष्टंभशून्यः** = भावरूपपदार्थान्तरोपोद्वलनशून्यः प्रागभावोऽपि, **तदवधिं** = कार्यस्य पूर्वावधिं न खलु **कुर्यात्** = नैव कुर्यात् । कुत इति चेत्, प्रागभावो हि अनादिः । दण्डचक्रकुलालादिसामग्रीसमवधानात् पूर्वमपि घटप्रागभावस्य सत्त्वेन तदैव घटः कुतो नाभूत् ? इति प्रश्ने, यदि प्रागभावातिरिक्तं मृदादिकारणान्तरं नाङ्गीक्रियेत, तर्हि उत्तरं वक्तुं न शक्येत । अतश्च दण्डचक्रादिरूपः 

[[75]]

प्रागभावातिरिक्तः भावरूपोऽपि पदार्थः घटस्य पूर्वावधिभूतः कारणपदवाच्यः आवश्यक एव । ननु नित्यानां यथा कारणानपेक्षत्वं स्वभावः, तथा कार्याणामपि कारणानपेक्षत्वं स्वभावादेव भवत्वित्यत्राह - कार्यमित्यादि । कार्यमपि निर्हेतुकं चेत्; नित्यता, तुच्छता वा कथमिव न **भवेत्** = कार्यं कथं वा हेतुनिरपेक्षं स्वभावात् भवेत्, तर्हि नित्यत्वम् अलीकत्वं वा स्यादेव । ननु वह्नेः औष्ण्यम्, जलस्य शैत्यं च स्वभावः, न किञ्चित्कारणप्रयुक्तः । एवमेव नित्यानां नित्यत्वं यथा स्वभावः, तथा कादाचित्कत्वमपि स्वभाव एव खलु । एवं सति हेतुसापेक्षत्वं कुतः ? इत्यत्राह - कादाचित्कस्वभावादिति इति यदि, न, तत्र हेतुः नियमनादिति । यद्यपि कादाचित्कत्वं कादाचित्कस्य स्वभाव एव । परन्तु, तत् **कादाचित्कत्वम्** = कदाचिदेव भवनम्, नाव्यवस्थितम्, किन्तु व्यवस्थितं खलु दृश्यते । दण्डचक्राद्यनन्तरमेव किल घटः दृश्यते । एवं तन्तुतुरीवेमाद्यनन्तरमेव पटो दृश्यते, न कदापीदं व्यभिचरितं दृष्टम् । न तावन्मात्रम्, तुरीतन्तुवेमाद्यनन्तरं पट एव न घटः, दण्डचक्राद्यनन्तरं घट एव न पटः इत्यपि नियमो दृश्यते । अतः कादाचित्कत्वेऽपि व्यवस्थाया दर्शनात्, तादृशव्यवस्थाहेतुभूतमेव कारणमित्युच्यते । अतः नियतः कार्यकारणभावः कादाचित्कवस्तुस्थले आवश्यकः । एवं प्रदर्शनेऽपि, यदि हठादुच्यते, कार्यकारणभावो नास्तीति, तत्राह - अन्यथेत्यादि । **अन्यथा** = कादाचित्कस्य नियतपूर्ववर्ति किञ्चित् कारणं यदि नाङ्गीक्रियते, तदा, **अतिप्रसङ्गात्** =अतिप्रसङ्गप्रसङ्गः । यदि कार्यकारणभाव एव न स्यात्, तर्हि यदा कदाचिदपि दृश्येत कार्यम्, न तु दण्डचक्राद्यनन्तरमेव घटः, दण्डचक्राद्यनन्तरं घट एवेति द्विविधनियमो ऽपि न स्यात् । तथा नियमदर्शनात् तादृशनियमः आवश्यकः । अतश्च नियतपूर्ववर्ति यत्, तदेव कारणमुच्यत इति कार्यकारणभावः नियमसिद्धः । अन्ततः भोजनादेः क्षुण्णिवृत्तेश्च कार्यकारणभावं ज्ञात्वा प्रतिदिनं सर्वैः क्रियमाणं भोजनादि असम्बद्धमेव स्यात् । अतः तन्निराकरणं त्वात्मवञ्चनमात्रमिति ॥ 

I 

ननु अतीन्द्रियाणामपि केषाञ्चित्सामग्र्यन्तर्गतत्वस्य भवतैवोक्तत्वात्, कथं कार्यकारणभावश्शक्यनिर्णयः ? कथं वा जनानां प्रवृत्तेस्संभवः ? अथवा कार्ये प्रवर्तमानास्सर्वे किं भ्रान्ताः ? इति चेत्, जनानां प्रवृत्तिविषये वक्तव्यं समनन्तरसरे ( श्लो. 9) ग्रन्थकृतैव विव्रियते । कार्यकारणभावनिर्णयविषये, सृष्टिप्रक्रिया लेशतो वा ज्ञायते चेत्, एवं प्रश्न एव नोत्तिष्ठेत् । ' पादोऽस्य विश्वा भूतानि । त्रिपादस्यामृतं दिवि । ' इत्युक्तरीत्या इदं हि विश्वं भौतिकम्, दैविकम्, आत्मिकञ्चेति त्रिलोकीरूपम् । इदं त्रयमपि परस्परसापेक्षम्, अत एव परस्परमोतप्रोतञ्च । अस्मदीयं ज्ञानमज्ञानं वा, अङ्गीकारमनङ्गीकारं वा नैतदपेक्षते । स्थूलं जगत्, परिदृश्यमानं भौतिकम् । तत्पृष्ठत आधिदैविकविस्तारः । तत्पृष्ठत आध्यात्मिकविस्तारश्चेति त्रयं मिलित्वैव सर्वं प्रचलति । अत इदं प्रथममवगन्तव्यम् - मानवबुद्धिः स्वत एवापरिपूर्णा, यतो मानवः स्वयमपूर्णः । तया स्वीयं भौतिकं क्षेत्रमेव सम्यगवगन्तुं न शक्यते, किमुत बुद्ध्यतीताधिदैविकाध्यात्मिकविषये । अतस्तदुपायः प्रथममन्वेषणीयः, येनोपायेन देवानात्मानं च ज्ञातुमयं प्रभवेत् । 'भिद्यते हृदयग्रन्थिश्छिद्यन्ते 

[[76]]

सर्वसंशयाः । क्षीयन्ते चास्य कर्माणि तस्मिन् दृष्टे परावरे ॥' (मुं.2-2-9) 'स्मृतिलंभे सर्वग्रन्थीनां विप्रमोक्षः' (छां. 7-26-2) 'आत्मा वा अरे द्रष्टव्यः श्रोतव्यो मन्तव्यो निदिध्यासितव्यः । आत्मनि खल्वरे दृष्टे श्रुते मते विज्ञाते सर्वमिदं विज्ञातम्' (बृ.4-4-5, 6-5-6 ) । ' तपसा ब्रह्म विजिज्ञासस्व' ( तै. भृ. 1) इत्यादीनि प्रमाणानि किं वदन्तीति जिज्ञासितव्यम्, अनन्तरं तपसा ज्ञातव्यं च ॥ 

वक्ष्यामः क्रमशस्सर्वं तत्त्वं स्वावसरे रहः । यावच्छक्यं यथामानम्, सन्तः पश्यन्त्वमत्सराः ॥ 

अत एवोच्यते - 'त्रिविधं नरकस्येदं द्वारं नाशनमात्मनः । कामः क्रोधस्तथा लोभस्तस्मादेतत्त्रयं त्यजेत् ॥' (गीः 16-21) इति । किमिदमुच्यते ' एतत्रयं त्यजेत्' इति ! कथमेषां त्यागस्तावत्सुलभः ? चन्द्रानयनवदिदमुच्यते । सत्यम् – मर्म जानाति किल भवान् । तर्हीदमप्यवधीयताम्- 'तस्माच्छास्त्रं प्रमाणं ते कार्याकार्यव्यवस्थितौ । ज्ञात्वा शास्त्रविधानोक्तं कर्म कर्तुमिहार्हसि ॥ ' ( गी. 16-24 ) इति । किमिति भोः विस्मृतं व्यासवचनम् - 'श्रुतिश्च भिन्ना स्मृतयश्च भिन्ना महामतीनां मतयश्च भिन्नाः । नैको ऋषिर्यस्य मतं प्रमाणम् महाजनो येन गतस्स पन्थाः' इति । ज्ञायते व्यासवचनम् । किन्तु को लाभः ! के ते महाजनाः ? किंगोत्राः, किन्नामधेयाः, किंलक्षणा वा ते ? पुनः पुनः प्रश्नोत्तरेण को वा लाभः ? श्रद्धा, निष्ठा, तितिक्षा वा यदि स्यात्, अन्ततः प्रामाणिक्यार्तिर्वा यदि स्यात्, तदा नूनं सर्वं सुलभमेव । नूनम् ! तादृशानां साहाय्ये तिष्ठत्येव सदा सर्वभूतसुहृत् । य एवमाह स्वतः - 'भोक्तारं यज्ञतपसां सर्वलोकमहेश्वरम् । सुहृदं सर्वभूतानां ज्ञात्वा मां शान्तिमृच्छति ॥' ( गी. 5-29) इति । किमिति भोः ! सर्वं पुराणप्रवचनं संवृत्तम् । मनस्समाधानमुच्यताम् ! उच्यते किल भवतैव ‘पुराणम्' इति । तदेव समाधानम् । 'पुरापि नवं यत्, तत् खलु पुराणम्' । अतस्समस्यापि न नूतना, उत्तरमपि न नूतनम् । आर्तिरैकैवावश्यकीत्यलं विस्तरेण । अत एवोच्यते भगवता वेदार्थसङ्ग्रहे- 'तेषां संसारमोचनं भगवत्प्रपत्तिमन्तरेण नोपपद्यते ' इति । प्रपत्तिविषये यद्वक्तव्यं तज्जीवसरे (श्लो. 31) भविष्यति ॥ ३३ ॥
</details>

<details><summary>वरदार्य-सर्वाङ्कषा-पाठान्तरम् - ३३</summary>

ननु सत्त्वासत्वापेक्षया तृतीयो राशिः कथं भवेत्‌? एकं सत्‌ स्यात्‌ अथवा असत्‌ स्यात्‌ । उभयात्मकं एकं कथं भवेत्‌? परस्परं विरोधात्‌ । अतश्च, सतोऽपि कारणपेक्षा नास्ति, असतोऽपि कारणापेक्षा नास्ति । तृतीयस्तु रशिर्नास्त्येवेति कार्यकारणभावः अप्रामाणिकः, इत्याक्षेपं समाधत्ते - कादाचित्कस्येत्यादिना । अस्तीति प्रतीतिविषयत्त्वं सत्त्वम्‌, तथा नास्तीति प्रतीतिविषयत्त्वम् असत्त्वम्‌ । एतदुभयमपि निरुपाधिकं सोपाधिकं च । सदा सर्वत्र वर्तमानत्वं निरुपाधिकं सत्त्वम्‌ । तत्र सदा वर्तमानत्वं नित्यत्वम्‌ । सर्वत्र वर्तमानत्वं विभुत्वम्‌ । एतदुभयमपि परमात्मन एव । जीवात्मनस्तु अणुत्वात्‌ सर्वत्र वर्तमानत्वं नास्ति । सदा वर्तमानत्वं तु अस्ति । एवं निरुपाधिकमसत्त्वं शशशृङ्गादेरेव । अत्रापि शशशृङ्गयोः संबन्ध एव असत्त्वपर्यवसानम्‌ । शशशृङ्गपदस्यैवाभावात्‌ । अयमर्थो बुद्धिसरे सयुक्तिकं निरूप्यते । परमात्मगुणानां सदा वर्तमानत्वेऽपि सर्वत्र वर्तमानत्वं नास्ति, परमात्मगुणस्य परमात्मन्येव सत्त्वात्‌, अन्यत्रासत्त्वात्‌ । एवमेव केषाञ्चित्‌ अनित्यानां परिमितानां घटादीनां सदा वर्तमानत्वमपि नास्ति, सर्वत्र वर्तमानत्वमपि नास्ति । किन्तु 'अत्र वर्तते, तत्र नास्ति; इदानीं वर्तते, तदानीं नासीत्‌' इत्यादिसार्वजनीनप्रतीतिव्यवहारयोः सत्त्वात्‌, निरुपाधिकं सत्त्वमपि नास्ति, निरुपाधिकमसत्त्वमपि नास्ति । अतस्तेषां कादाचित्कं क्काचित्कं च सत्त्वं सोपाधिकम्‌ । अनयोः आद्यम्‌ अनित्यत्वरूपम्‌, द्वितीयम्‌ अविभुत्वरूपम्‌ = परिमितत्वरूपम्‌ = मूर्तत्वरूपम्‌ । तत्र अनित्यं कादाचित्कं वस्तु कार्यमित्युच्यते । कादाचित्कं वस्त्वेव तृतीयो राशिः । अतश्च 'कादाचित्कस्य' इत्युपक्रमादेव तृतीयराशिरप्यस्तीति राशिद्वये कार्यकारणभावाभावेऽपि, तृतीये राशौ कार्यकारणभावस्यावश्यकता सूचिता । कादाचित्कस्य = कदाचिदेव भवतः घटादेः कार्यस्य कालावधिनियतिकरम्‌ = एतावता असतोऽपि इदानीमेव सतः पूर्वकालावधेः व्यवस्थापकं पूर्वसत्‌ = कार्याव्यवहितपूर्वकाले सत्‌ यत्‌, तदेव कारणं स्यात्‌ = कारणपदवाच्यं भवेत्‌ ॥   
अयं भावः - घटादयो हि पदार्थाः न सर्वदा दृश्यन्ते । नापि कदाचिदपि न दृश्यन्ते इत्यपि । किन्तु कदाचित्‌ दृश्यन्ते, कदाचिन्न दृश्यन्त इति सर्वानुभवसिद्धम्‌ । तत्रापि कदा दृश्यन्ते, कदा न दृश्यन्त इति व्यवस्था नास्तीत्यपि न; किन्तु कुलालादिसामग्रीसमवधाने सति, एतावता कालेनादृश्यमानोऽपि घटः, समनन्तरकाले दृश्यत इत्यनुभवसिद्धम्‌ । एवञ्च घटादेः कादाचित्कत्वेऽपि, कुलालादिव्यापारानन्तरत्वरूपनियतकालविशेषे सत्त्वदर्शनात्‌, तदव्यवहितपूर्वकालस्य तत्पूर्वावधित्वात्‌, तदव्यहितपूर्वकाले विद्यमाना एव पदार्थाः घटस्य कारणानीत्युच्यते । एवञ्च कारणं नाम कार्यस्य पूर्वावधिरेवेति कार्यकारणभावः न दुर्निरूपः ॥   
ननु 'कार्यं प्रागभावप्रतियोगि' इति लक्षणमुच्यते कार्यस्य । अतः प्रागभाव एव पूर्वावधिरस्तु, किमधिकेनेत्यत्राह - भावेत्यादि। भावोपष्टंभशून्यः = भावरूपपदार्थान्तरोपोद्वलनशून्यः प्रागभावोऽपि, तदवधिं = कार्यस्य पूर्वावधिं न खलु कुर्यात्‌ = नैव कुर्यात्‌ । कृत इति चेत्‌, प्रागभावो हि अनादिः । दण्डचक्रकुलालादिसामग्रीसमवधानात्‌ पूर्वमपि घटप्रागभावस्य सत्त्वेन, तदेव घटः कृतो नाभूत्‌? इति प्रश्ने, यदि प्रागभावातिरिक्तं मृदादिकारणान्तरं नाङ्गीक्रियेत, तर्हि उत्तरं वक्तुं न शक्येत । अतश्च दण्डचक्रादिरूपः प्रागभावातिरिक्तः भावरूपोऽपि पदार्थः घटस्य पूर्वावधिभूतः कारणपदवाच्यः आवश्यक एव । ननु नित्यानां यथा कारणानपेक्षत्वं स्वभावः, तथा कार्याणामपि कारणानपेक्षत्वं स्वभावादेव भवत्वित्यत्राह – कार्यमित्यादि । कार्यमपि निर्हेतुकं चेत्‌; नित्यता, तुच्छता वा कथमिव न भवेत्‌ = कार्यं कथं वा हेतुनिरपेक्षं स्वभावात्‌ भवेत्‌, तर्हि नित्यत्वम् अलीकत्वं वा स्यादेव । ननु वह्नेः औष्ण्यम्‌, जलस्य शैत्यं च स्वभावः, न किञ्चित्कारणप्रयुक्तः । एवमेव नित्यानां नित्यत्वं यथा स्वभावः, तथा कादाचित्कत्वमपि स्वभाव एव खलु । एवं सति हेतुसापेक्षत्वं कुतः? इत्यत्राह - कादाचित्कस्वभावादिति इति यदि, न, तत्र हेतुः – नियमनादिति । यद्यपि कादाचित्कत्वं कादाचित्कस्य स्वभाव एव । परन्तु, तत्‌ कादाचित्कत्वम्‌ = कदाचिदेव भवनम्‌, नाव्यवस्थितम्‌, किन्तु व्यवस्थितं खलु दृश्यते । दण्डचक्राद्यनन्तरमेव किल घटः दृश्यते । एवं तन्तुतुरीवेमाद्यनन्तरमेव पटो दृश्यते, न कदापीदं व्यभिचरितं दृष्टम्‌ । न तावन्मात्रम्‌, तुरीतन्तुवेमाद्यनन्तरं पट एव न घटः, दण्डचक्राद्यनन्तरं घट एव न पटः इत्यपि नियमो दृश्यते । अतः कादाचित्कत्वेऽपि व्यवस्थाया दर्शनात्‌, तादृशव्यवस्थाहेतुभूतमेव कारणमित्युच्यते । अतः नियतः कार्यकारणभावः कादाचित्कवस्तुस्थले आवश्यकः । एवं प्रदर्शनेऽपि, यदि हठादुच्यते, कार्यकारणभावो नास्तीति, तत्राह - अन्यथेत्यादि । अन्यथा = कादाचित्कस्य नियतपूर्ववर्ति किञ्चित्‌ कारणं यदि नाङ्गीक्रियते, तदा, अतिप्रसङ्गात्‌ = अतिप्रसङ्गप्रसङ्गः । यदि कार्यकारणभाव एव न स्यात्‌, तर्हि यदा कदाचिदपि दृश्येत कार्यम्‌, न तु दण्डचक्राद्यनन्तरमेव घटः, दण्डचक्राद्यनन्तरं घट एवेति द्विविधनियमोऽपि न स्यात्‌ । तथा नियमदर्शनात्‌ तादृशानियमः आवश्यकः । अतश्च नियतपूर्ववर्ति यत्‌, तदेव कारणमुच्यत इति कार्यकारणभावः नियमसिद्ध: । अन्ततः भोजनादेः क्षुण्णिवृत्तेश्च कार्यकारणभावं ज्ञात्वा प्रतिदिनं सर्वै: क्रियमाणं भोजनादि असम्बद्धमेव स्यात्‌ । अतः तन्निराकरणं त्वात्मवञ्चनमात्रमिति ॥   
ननु अतीन्द्रियाणामपि केषाञ्चित्सामग्र्यन्तर्गतत्वस्य भवतैवोक्तत्वात्‌, कथं कार्यकारणभावश्शक्यनिर्णयः? कथं वा जनानां प्रवृत्तेस्संभवः? अथवा कार्ये प्रवर्तमानास्सर्वे किं भ्रान्ताः? इति चेत्‌, जनानां प्रवृत्तिविषये वक्तव्यं समनन्तरसरे (श्लो.९) ग्रन्थकृतैव विव्रियते । कार्यकारणभावनिर्णयविषये, सृष्टिप्रक्रिया लेशतो वा ज्ञायते चेत्‌, एवं प्रशन एव नोत्तिष्ठेत्‌ । 'पादोऽस्य विश्वा भूतानि । त्रिपादस्यामृतं दिवि ।' इत्युक्तरीत्या इदं हि विश्वं भौतिकम्‌, दैविकम्‌, आत्मिकञ्चेति त्रिलोकीरूपम्‌ । इदं त्रयमपि परस्परसापेक्षम्‌, अत एव परस्परमोतप्रोतञ्च । अस्मदीयं ज्ञानमज्ञानं वा, अङ्गीकारमनङ्गीकारं वा नैतदपेक्षते । स्थूलं जगत्‌, परिदृश्यमानं भौतिकम्‌ । तत्पृष्ठत आधिदैविकविस्तारः । तत्पृष्ठत आध्यात्मिकविस्तारश्चेति त्रयं मिलित्वैव सर्वं प्रचलति । अत इदं प्रथममवगन्तव्यम्‌ - मानवबुद्धिः स्वत एवापरिपूर्णा, यतो मानवः स्वयमपूर्णः । तया स्वीयं भौतिकं क्षेत्रमेव सम्यगवगन्तुं न शक्यते, किमुत बुद्ध्यतीताधिदैविकाध्यात्मिकविषये । अतस्त- दुपायः प्रथममन्वेषणीयः, येनोपायेन देवानात्मानं च ज्ञातुमयं प्रभवेत्‌ । 'भिद्यते हृदयग्रन्थिश्छिद्यन्ते सर्वसंशयाः । क्षीयन्ते चास्य कर्माणि तस्मिन्‌ दृष्टे परावरे ॥'(मु.२-२-९) 'स्मृतिलंभे सर्वग्रन्थीनां   
विप्रमोक्षः' (छां .७-२६-२) 'आत्मा वा अरे द्रष्टव्यः श्रोतव्यो मन्तव्यो निदिध्यासितव्यः । आत्मनि खल्वरे दृष्टे श्रुते मते विज्ञाते सर्वमिदं विज्ञातम्‌' (वृ.४-४-५, ६-५-६) । 'तपसा ब्रह्म विजिज्ञासस्व' (तै.भृ.१) इत्यादीनि प्रमाणानि किं वदन्तीति जिज्ञासितव्यम्‌, अनन्तरं तपसा ज्ञातव्यं च ॥   
वक्ष्यामः क्रमशस्सर्वं तत्त्वं स्वावसरे रहः । यावच्छक्यं यथामानम्‌, सन्तः पश्यन्त्वमत्सराः ॥   
अत एवोच्यते - 'त्रिविधं नरकस्येदं द्वारं नाशनमात्मनः । कामः क्रोधस्तथा लोभस्तस्मादेतत्त्रयं त्यजेत्‌ ॥' (गी.१६-२१) इति । किमिदमुच्यते 'एतत्त्रयं त्यजेत्‌' इति! कथमेषां त्यागस्तावत्सुलभः? चन्द्रानयनवदिदमुच्यते । सत्यम्‌ - मम जानाति किल भवान्‌ । तर्हीदमप्यवधीयताम्‌ - 'तस्माच्छास्त्रं प्रमाणं ते कार्याकार्यव्यवस्थितौ । ज्ञात्वा शास्त्रविधानोक्तं कर्म कर्तुमिहार्हसि ॥' (गी.१६-२४) इति । किमिति भोः विस्मृतं व्यासवचनम्‌ - 'श्रुतिश्च भिन्ना स्मृतयश्च भिन्ना महामतीनां मतयश्च भिन्नाः । नैको ऋषिर्यस्य मतं प्रमाणं महाजनो येन गतस्स पन्थाः' इति । ज्ञायते व्यासवचनम्‌ । किन्तु को लाभः! के ते महाजनाः? किंगोत्राः, किन्नामधेयाः, किंलक्षणा वा ते? पुनः पुनः प्रश्नोत्तरेण को वा लाभः? श्रद्धा, निष्ठा, तितिक्षा वा यदि स्यात्‌, अन्ततः प्रामाणिक्यार्तिर्वा यदि स्यात्‌, तदा नूनं सर्वं सुलभमेव । नूनम्‌! तादृशानां साहाय्ये तिष्ठत्येव सदा सर्वभूतसुहृत्‌ । य एवमाह स्वतः - 'भोक्तारं यज्ञतपसां सर्वलोकमहेश्वरम्‌ । सुहृदं सर्वभूतानां ज्ञात्वा मां शान्तिमृच्छति ॥' (गी.५-२९) इति । किमिति भोः! सर्वं पुराणप्रवचनं संवृत्तम्‌ । मनस्समाधानमृच्यताम्‌! उच्यते किल भवतैव 'पुराणम्‌' इति । तदेव समाधानम्‌ । 'पुरापि नवं यत्‌, तत्‌ खलु पुराणम्‌' । अतस्समस्यापि न नूतना, उत्तरमपि न नूतनम्‌ । आर्तिरैकैवावश्यकीत्यलं विस्तरेण । अत एवोच्यते भगवता वेदार्थसङ्ग्रहे - 'तेषां संसारमोचनं भगवत्प्रपत्तिमन्तरेण नोपपद्यते' इति । प्रपत्तिविषये यद्वक्तव्यं तज्जीवसरे (श्लो.३१) भविष्यति ॥ ३३ ॥
</details>

<details><summary>वरदार्य-सुबोधिनी (कन्नड)</summary>

कार्यकारणभाववन्नु ऒप्पदिद्दरॆ हानि एनु ? ऎन्नुवुदक्कॆ उत्तरवन्नु कॊडुत्तारॆ- कादाचित्रस्य कालावधिनियतिकरं पूर्वसत् कारणं स्यात्यावुदो ऒन्दु समयदल्लि मात्र आगुत्तिरुव कार्यगळिगॆ पूर्वकालद ऎल्लॆयन्नु व्यवस्थॆगॊळिसुवन्तह, कार्यवागुवुदक्कॆ मॊदलिद्दिद्दे कारणवॆनिसिकॊळ्ळुत्तदॆ. घटपटादिगळु पूर्वदल्लि इल्लदिद्दु यावागलो ऒन्दु समयवल्लि मात्र आगुत्तिरुवुदु प्रत्यक्षसिद्ध. ई घटादिगळु कारणविल्लदॆये अगुवुदादरॆ ऒन्दु निर्दिष्ट कालक्किन्तलू मॊदले एतक्कॆ आगलिल्ल, अथवा इन्नु स्वल्प काल कळॆदमेलॆ एतक्कॆ आग बारदु ? निर्दिष्ट कार्यक्कॆ निर्दिष्ट वस्तुगळु कूडुवुदे अत्यावश्यक. दीपक्कॆ हणतॆ, ऎण्णॆ, बत्ति, बॆङ्कि इवॆल्ल ऒन्दु क्रमदल्लि कॊडुवुदे तड, अल्लि दीप आगदे इरलु साध्यवे इल्ल. आ दीपक्कॆ पूर्वकाल ऎन्नुवुदु इवुगळ मेळनवे आगुत्तदॆ. ऒन्दु कार्यक्कॆ पूर्वकालद ऎल्लॆयन्नु निगदिमाडुवुदे कारणवॆन्दागुत्तदॆ. कार्यगळ पूर्वावधिये कारण ऎन्दु कार्यकारणभाव सिद्ध.श्लोक 25] 



47 

कार्यं निर्हेतुकं चेत्कथनिव न भवेन्नित्यता तुच्छता ना कादाचिक्कस्वभावाद्यदि न नियमनादन्यथा तिप्रसङ्गात् 

-34- 

[इन्द्रियगळ भौतिकत्व निराकरणॆ 

नेत्रादेर्दिपिकादेरिन नियमयुतं तैजसत्पादिसाध्यॆ 

रूपादिग्राहकत्वं यदि करणतया स्मादसाधारणत्वं 

आयाकार्यद प्रागभाववे अदरदर पूर्वावधि एतक्कॆ आगबारदु? ऎन्दरॆ - भावोपष्टम्भशून्यः प्रागभावोऽपि तदनदिं न खलु कुर्यात् – भावपदार्थगळ 

भावपदार्थगळ सहकारविल्लद प्रागभाववू सह आ कार्यद पूर्वावधियन्नु माडलु साध्यवे इल्ल. प्रागभाव अनादि याद्दरिन्द इदक्कॆ मॊदले आ कार्य एतक्कॆ आगलिल्ल ऎन्दु प्रश्निसिदरॆ, प्रागभावक्किन्तलू अतिरिक्तवाद कॆल भावरूप वस्तुगळन्नु कारणवॆन्दु ऒप्पले बेकु. 

कार्यं निर्हेतुकं चेत् नित्यता तुच्छता ना कथमिव न भवेत्-कार्यक्कॆ कारण यावुदू इल्लवॆन्दरॆ, अवाग कार्य आकाशदन्तॆ ऎन्दू इरबेकागुत्तदॆ, अथवा शशशृङ्गदन्तॆ तुच्छवागबेकागुत्तदॆ. ई ऎरडक्केने हेतुविन आपेक्षॆ इरुदिवुल्ल. कादाचित स्वभावात् यदि, नियमनात् न ; अन्यथा अतिप्रसङ्गात् नित्यत्व मत्तु तुच्छत्व आयावस्तुगळ स्वभावदन्तॆ घटादिगळिगॆ कादाचितत्व- यावुदो ऒन्दु समय आगुवुदॆम्बुदु अदर स्वभाववॆन्दरॆ, निर्दिष्ट कालदल्ले आगुत्तदॆ ऎम्ब व्यववस्थॆ कण्डुबरुवुदरिन्द अदु सरियल्ल. ई व्यवस्थॆयन्नु ऒप्प दिद्दरॆ मण्णु नीरु इत्यादिगळु सेरिदाग पटवो, दार मग्ग मुन्ताद वुगळु सेरिदाग घटवो बरबेकागुत्तदॆ. हागिल्लदॆ निर्दिष्टवस्तुगळु कूडिद कूडले निर्दिष्ट कालदल्लि निर्दिष्ट कार्यवे आगुत्तदॆ ऎम्ब अनु भवविरुवुदरिन्द कार्यकारणभाव अनिवार्य ॥ ३३ । 

</details>

<details><summary>सर्वार्थसिद्धिः</summary>

> ननु +++(सूर्य-चन्द्रादि-)+++परिवेषादिषु  
नियत-पूर्व-सत्-किञ्चिन् न दृश्यते ।  
न च घटादिदृष्टान्तेन तदनुमेयम्,  
विपरिवर्तस्य +++(→परिवेषादि-दृष्टान्तेन घटाद्य्-अकारणकत्वम् इति)+++ दुर्वारत्वात् ।  
अतो दृश्यमाना अप्य् अवधयः केषुचिद्  
+++(शलाटोः पाकेन)+++ रसोत्पत्तौ रूपादिवद्  
यदृच्छा-सिद्धा 

इत्यत्राह - कादाचित्कस्येति ॥ 

अयं भावः -  
यदि परिवेषादीनाम् अपि कादाचित्कत्वं दृष्टं  
तत्र निपुणं निरूपयतां  
देश-कालादृष्ट-विशेषाद् आतपादि-कारण-विशेषस् सिद्धः ।  
+++(भवता)+++ तद्-अनुपलम्भे ऽपि  
सन्दिग्ध-परिवेषादि-दृष्टान्तेन  
नान्यत्र हेत्व्-अभावश् शक्यो ऽनुमातुम्,  
अनिश्चित-+++(कारणाभाव-रूप-)+++साध्यस्य दृष्टान्तत्वायोगात्,  
निश्चित-साध्य-विपर्ययस्य पक्षत्वाद्य्-अतिपातात्।  
+++(सन्दिग्धो हि पक्षः स्यात्। )+++  
निश्चित-निदर्शनाद् अनिश्चितानुमानं युक्तम् एव +++(→घट-दृष्टान्तेन परिवेशादिसकारणकत्वं यथा)+++।  

न च त्वद्-विवाद-मात्रेण  
घटादिषु सर्व-लोक-संमतः कारण-सद्-भावस् सन्दिह्यते ।  
एतेनाहेतुतो भावोत्पत्तिः कण्टकतैक्ष्ण्यादिदर्शनात् इत्यादि च प्रत्युक्तम् । अस्तु हेतुनिरपेक्षो नियतकालः प्रागभाव एव कार्यस्य पूर्वावधिः । स हि स्वभावविरुद्धतया कार्यकालमनश्नुवानस्तत्पूर्व एवेति सिद्धम् । अतः किमन्यैरित्यत्राह - भावोपष्टम्भेति ।  
भावान्तरमभाव इति स्थापयिष्यते ।  
इह त्व् अपिना पक्षान्तरान्वारोहस्सूच्यते ।  

अयं भावः -  

> यदि कार्येण प्रागभाव एव केवलो ऽपेक्षणीयस्  
तद्वद् एतेनाप्य् अनादिना भाव्यम् ।  
अतः प्रागवधिः सन्न् अप्य् अभावस्  
तत्-तद्-भाव-शेखरित एव  
स्वात्मानम् अवधित्वेन नियच्छेद् 

इति । 

> नित्यस्वभाववत् 
कादाचित्क-स्वभावस्यापि हेतुनैरपेक्ष्यं स्याद् 

इत्यत्राह -  
**कार्यं निर्हेतुकं चेद्** इति ।  
विषमं निदर्शनम् इत्य् आकूतम् ।  
तद् एवानिष्ट-प्रसङ्गेन व्यनक्ति - **कथम्** इति ।  
निरवधित्वे गत्य्-अन्तरं न संभवतीति भावः ।  
कार्यस्य निर्हेतुकत्वं सतोऽसतो वेति विकल्पे,  
पूर्वत्र नित्यता,  
अन्यत्र तुच्छता स्याद् इति  
विभा[ज्य]व्यम्,  
पूर्वावधिवद् उत्तरावधेर् अप्य् असत्-कल्पत्वान् नित्यत्वम् । 

> न हीतःपरं न भवितव्यम् अनेन

इत्यपि नियमोऽस्ति । 

> ननु कादाचित्कत्वं स्वभावो न वा ?  
आद्ये नित्यस्वभाववन् निरपेक्ष एव स्यात् ।  
द्वितीये कथम् अतत्-स्वभावः  
कारण-सहस्रेणापि तत्-स्वभावतां नेतुं शक्यः ?  
स्वभावस्य च हेतुमत्त्वे निर्हेतुकमिति किंचिन्न स्यात् । अतो नित्यस्वभाववन्नियतकालस्वभावता स्यादिति शङ्कते - कादाचित्केति । कादाचित्कस्वभावत्वेऽपि हेत्वधीनतां तत एव नित्यस्वभाववैषम्यं चाभिप्रेत्याह - न नियमनादिति । न हि यतः कुतश्चिदनन्तरमनेन भवितव्यमिति कादाचित्कत्वम्, अनियमादृष्टेः; अस्मादनन्तरमेवेदमिति कालविशेषव्यवस्थादृष्टेरित्यर्थः । उक्तनियमानभ्युपगमे सर्वत्र सर्वदा सर्वतः कार्यं स्यादिति तर्कबाधं व्यनक्ति - अन्यथेति । न हि धूमादिना यदा कदाचिद्भवितव्यमित्यस्य कादाचित्कत्वं नियम्यते; तथा सति गर्दभादेरनन्तरं तदुपलब्धिर्वा सामग्र्यनन्तरमनुपलब्धिर्वा स्यादिति ॥ ३३ ॥ इति कार्यकारणभावादि-समर्थनम् ॥
</details>

<details><summary>नरसिंह-देवः आनन्ददायिनी - ३३</summary>

आक्षेपिकीं संगतिमाह - नन्विति । आदिशब्देन क्षणरुच्यादिसंग्रहः । नियतपूर्वमिति - यद्यपि सूर्याम्बुदादयस्सन्त्येव, तथाऽपि न तेषामवधित्वं, तत्सत्त्वेऽपि तदभावादिति भावः । विपरिवर्तस्येत्यादि - तद्द्रष्टान्तेन घटादावेवावधिनैरपेक्ष्यानुमानस्य संभवादिति भावः । यदृच्छासिद्धा इति - अकारणमिति भावः । प्रतिज्ञामात्रं नार्थसाधकमित्यत्राह - अयं भाव इति । आतपादीत्यादिशब्देन पृथिवीपीतभागादिपरिग्रहः । तदनुपलम्भेऽपीति -न च योग्यानुपलम्भादभावनिर्णयः भर्जनुकपालस्थवह्निक(कार)णानामिव तेजःक(कार) णानामप्यनुपलम्भसंभवादिति भावः । विपरिवर्तप्रसङ्ग परिहरति - अनिश्चितेति । निश्चितसाध्यविपर्ययस्येति - ननु घटादावपि मृदादेर्यदृच्छासिद्धत्वमुक्तमिति चेत्; मैवम्; परिवषादौ कारणाभावनिश्चये हि तद्व्याप्त्या घटादावपि मृदादेर्यदृच्छासिद्धता । परिवेषादौ संदेहेन तद्बलाद्यदृच्छासिद्धत्वकल्पनायोगात् । तथा च घटादौ सकारणकत्वव्याप्तिग्रहस्संभवत्येव । परिवेषादौ तत्संदेहश्च व्यभिचारसंदेहतया न प्रतिबन्धक इति साध्यविपर्ययनिश्चयात् न पक्षत्वमिति भावः । विपरिवर्तप्रसङ्गं परिहरति - एतेनेति । निश्चितसाध्यदृष्टान्तेन (तत्रापि) कारणविशेषानुमानसंभवादिति भावः । नन्वस्तु पूर्वावध्यनुमानम् । तथाऽपि प्रागभाव एव पूर्वावधिः कारणमस्तु । न च प्रागभावस्यपि यत्कारणं तदेव कारणम(तदेवावधिर)स्तु, न तु प्रागभावः, तद्धेतोरेवेति न्यायादिति वाच्यं; तस्य हेतुनिरपेक्षत्वात् । तथा च भावरूपकारणनिरपेक्षत्वमेव निर्हेतुकत्वमित्या(मस्त्वित्या)शङ्कते - अस्तु हेतुनिरपेक्ष इति । स्वभावविरुद्धतया - भावाभावयोः स्वरूपेण विरुद्धतया । तत्पूर्व एव - अतः किमन्यैरिति सिद्धमित्यत्रा(मित्याहेत्य)न्वयः । अन्यैः - भावरूपैः । भावान्तरमिति - तथा च प्रागभावमात्रहेतुकत्वेऽपि भावरूपकारणजन्यत्वं सहेतुकत्वं सिद्धमिति भावः । अन्वारोहोऽङ्गीकारः । ननु भावापष्टम्भ एव मास्तु मानाभावादित्यत्राह - अयं भाव इति । तद्वदेवेति - ननु जन्यत्वस्यानादित्वविरुद्धतया तद्व्याप्यप्रागभावजन्यत्वस्यापि विरोधितया कथं ततोऽनादित्वसादित्वसाधनमिति चेन्न; कार्यं प्रागभावमात्रजन्यं चेत् प्रागभावाधिकरणक्षणोत्तरत्वाधिकरणक्षणवर्तिप्रागभावप्रतियोगि न स्यात्; यत्त(यद्य)दघिकरणक्षणोत्तरत्वाधिकरणक्षणवर्तिप्रागभावप्रतियोगि तन्न तन्मात्रजन्यं यथा घटो दण्डमात्रजन्यः इत्यापादनेनानादित्वसिद्धेरिति भावः । अन्ये तु प्रागभावमात्रजन्यत्वे प्रागपि प्रागभावसत्त्वेन कार्योत्पत्तेर्विलम्बायोगत् अतीतका(लेऽपि)ले (कार्यस्यावश्यकतया) कार्याभावस्यासंभवात् अनादित्व(मर्थात्प्राप्त)मित्याहुः । कार्यस्याद्यजातस्य पूर्वकालसत्त्वमेवानादित्वमित्यप्याहुः । तत्तद्भावशेखरित इति - मूर्ति(मृत्त)त्वादिविशिष्टः । नित्यस्वभाववदिति - अन्यथा प्रसङ्गात्; नचेष्टापत्तिः भवाद्भिर्नित्यानित्यव्यवस्थाकरणादिति भावः । स्वभावत्वेऽपि कार्यस्य हेत्वधीनता दर्शनबलादभ्युपेयते न तु नित्यस्य; तदभावात्; अन्यथा कार्यस्य धूमादेर्यतः कुतश्चिद्गर्दभादिजातीयादनन्तरमप्युपलब्धिरुत्पत्तिस्स्यात् । वह्न्यादिघटितसामग्र्यनन्तरमपि कदाचिदनुपब्धिस्स्यात्; नचेष्टापत्तिः; धूमादेर्वह्न्याद्यनन्तरमेव नियतोपलम्भविरोधात् । तदर्थिनो नियमेन तत्रैव प्रवृत्तेः । स्वक्रियाव्याघातादेरपि प्रसङ्गान्नियतावधिकत्वमङ्गीकरणीयमित्याह -स्वभावत्वेऽपि इत्यादिना । नहीति - (धूमादिना) यदाकदाचिद्भवितव्यमित्येतावता नियतकारणानङ्गीकारे तस्मादनन्तरमनेन भाव्यमिति कादाचित्कत्वमुत्पत्ति(त्तिर्न)न नियन्तुं शक्यमित्यर्थः ॥ ३३ ॥  
 इति त्रिगुणपरीक्षायां कार्यकारणभावभङ्गनिरासः
</details>

<details><summary>उत्तमूरु-वीरराघवः अलभ्यलाभः - ३३</summary>

ननु नियतपूर्वस्याप्यन्यथासिद्धत्वांगीकारे को दोषः । न च कार्यस्य तावता कादाचित्कत्वहानिः; नियतपूर्वस्यानुपलम्भबाधितत्वेऽपि कादाचित्कत्वस्यानेकत्र दर्शनादिति शंकायां कादाचित्कं सर्वं नियतपूर्वावधिकत्वात् सकारणकमेवेत्याह कादाचित्कस्येति श्लोकेन । रसोत्पत्तौ रूपादिवदिति । शलाटोः फलभावदशायां विलक्षणरूपरसाद्युत्पत्तिर्दृष्टा । न हि तत्र नियतमपि रूपं रसस्य कारणमिष्यत इति भावः । अहेतुत इत्येतत्स्थाने अनिमित्तत इति न्यायसूत्रे पाठः । कण्टकानां तीक्ष्णता, पुष्पाणां सौकुमार्यम्, ग्राव्णः काठिन्यमित्यादौ निमित्तं हि दुर्वचमिति भावः । प्रागभावमात्रमवधिः स्यात् । कादाचित्कत्वं स्वभाव एव भवत्वित्याद्याशंकापरिहारप्रणाली न्यायकुसुमाञ्जलौ संक्षिप्ताऽत्र विव्रियते । पूर्वावधिरिति । कार्यस्य सर्वस्य पूर्वोत्तरोभयावधिकत्वमनुभवसिद्धम् । कारणकलाप एव पूर्वावधिरित्युच्यते; कार्यध्वंसादिश्चोत्तरावधिरिति । सहीत्ययं हि शब्द उत्तरस्य नेयः, 'तत्पूर्व एवेति हि सिद्धमिति । तद्वत् - प्रागभाववत् । एतेनापि – कार्येणापि । अवधित्वेन नियच्छेदिति । सामग्र्या एव पूर्वावधित्वात् एकं कारणं सर्वकारणान्तरविशिष्टं सदेव स्वस्मिन्नवधिताकल्पकमिति भावः । अथ शंकामुखेन कादाचित्कत्वस्य स्वाभाविकत्वं हेतुनिरपेक्षत्वं निरस्यति । नित्यस्वभाववत् । नित्यानामात्मप्रकृत्यादीनामात्मत्वप्रकृतित्वादिः स्वभावो न हेत्वपेक्षः हेत्वपेक्षत्वे नित्यत्वव्यघातात् । अथाप्यात्मत्वादिकं हेतुनिरपेक्षत्वेपि प्रतिनियतमेव हीति शंका । चार्वाकेण नित्यवस्त्वनंगीकारेऽपि प्रतिवाद्यभिमतनिदर्शनेन तन्निरासप्रयासः । उत्तरार्धं कुसुमाञ्जलौ, ''निरवधित्वे अनियतावधित्वे वा कादाचित्कत्वव्याघातात्'' इत्युक्तस्य विवरणरूपम् । तत् सिद्धं नियतपूर्वावधिकत्वमावश्यकम्, तदेव सकारणत्वमपीति ।  
अथ श्लोकार्थः - कार्यस्य पूर्वकाल-उत्तरकालश्चेति कालद्वये उत्तरकालोऽनन्तः - अनवधिकः । पूर्वकालस्तु अनादिरपि सान्तः - सावधिकः । योऽयमस्य कालस्यावधिः - समाप्तिः, तस्य नियतिम् - अवश्यम्भावितां यत् कार्यात् पूर्वं सति - वर्तमानं करोति, तत् तत्कार्यकारणम् । यथा घटं प्रति दण्डचक्रकुलालादि । ननु दण्डादीनां सर्वकार्याननुगतत्वात् सर्वत्रानुगतः कार्यात् पूर्वं स्थितः कार्यप्रागभाव एवेति, स एक एव कारणं भवतु । अतः स एव पूर्वकालावधिनियतिकरः स्वयं कार्ये जाते नश्यत्त्वात् कार्यं प्रति पूर्वावधित्वेनापि कथनार्हश्चेत्यत्राह भावेति । भावरूपकारणमेव चार्वाकनिषेध्यम्, अभावरूपकारणसत्त्वेऽपि न दोष इत्याशयेनैवमुच्यते चेत् - तन्न युक्तम्; अस्मन्मते अभावस्य भावान्तरत्वेन भावकारणकत्वत्यागासंभवात् । अभावस्यातिरिक्तत्वेऽपि प्रागभावस्यानादितया कार्येणापि प्रागेव भवितव्यमिति तदनादितायां प्रागभावस्यैवासिद्धिः स्यात् । अतो दण्डचक्रादिभावपदार्थसहकारशून्यस्य प्रागभावमात्रस्य कार्यावधित्वं वा कार्यपूर्वकालावधिकरत्वं वा कारणत्वं वा दुर्वचम् । कार्यं निर्हेतुकं चेत् - हेतुं विना स्वभावत एव कार्यं कादाचित्कञ्चेत्, नैवम् - निरवधित्वरूपनिर्हेतुकत्वस्य कादाचित्कत्वस्य च मिथो विरोधात् । अतस्तदा कार्यं शशविषाणादिवत् अत्यन्तासद्वा, आत्मवत् त्रैकालिकसद्वा स्यात् । कादाचित्कत्वं स्वभावत्वादेष्टव्यमिति, निरवधित्वं त्याज्यम् । तथा अनियतयत्किञ्चिदवधिकत्वमपि त्याज्यम् । अयमेवावधिरिति नियमनस्यावश्यकत्वात् । अन्यथा यस्य कस्यापि प्राक् सत्त्वात् प्रागेव कार्यापत्तेः । अतोऽतिप्रसंगात्, 'नियतावधिकत्वे हेतुवादाभ्युपगमात्' इत्युदयनाचार्योक्तरीत्या सकारणकत्वसिद्धिरिति ।  
इति चार्वाकमताकस्मिकत्वभंगः ॥ ३३ ॥
</details>

<details><summary>सौम्य-वरद-रामानुज-गूढार्थ-प्रकाशः - ३३</summary>

नहीति । सामग्रीसद्भावेऽवश्यं ध्वंसेन भाव्यमिति नियमानङ्गीकारादिति भावः ॥ ३३ ॥
</details>







