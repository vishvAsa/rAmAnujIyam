+++
title = "041 शब्दं गृह्णाति"

+++
<details><summary>मूलम्</summary>

शब्दं गृह्णाति दूराभ्युदितमपि बहिस्सन्तता श्रोत्रवृत्तिर्दिग्भेदासन्नतादिग्रहणमपि तदा तत्र तत्सन्निधानात् ।  
इत्येकेऽन्ये तु दूरान्तिकगतजनताशब्दधीकालभेदात् श्रोत्रायातस्य तस्य ग्रहमनुमितिमप्याहुरस्मिन्दिगादेः ॥ ४१ ॥
</details>

<details><summary>वरदार्य-सर्वाङ्कषा - ४१</summary>

41. 

[[85]]


अस्तु चक्षुरिन्द्रियस्याप्यायकतेजस्संबन्धात् प्राप्यकारित्वम् । श्रोत्रेन्द्रियस्य तु तदपि न संभवति । तदाप्यायकभूतस्याकाशस्य विभुत्वेन प्रसरणासंभवात् । अतः श्रोत्रमप्राप्यकार्येवेति शङ्कामपनयति - शब्दमित्यादिना । **बहिः** = कर्णशष्कुलीदेशात् बहिः **सन्तता** = व्याप्ता, प्रसृता **श्रोत्रवृत्तिः** = श्रोत्रेन्द्रियस्य वृत्तिः दूराभ्युदितमपि **शब्दम्** = दूरे जातमपि शब्दम् **गृह्णाति** = विषयीकरोति । ननु चक्षुराप्यायकस्य तेजसः प्रसरणं युज्यते । श्रोत्राप्यायकस्य आकाशस्य विभुत्वात् कथं प्रसरणमिति चेत्, सांख्यानां सिद्धान्तिनां च आकाशस्याविभुत्वान्न कश्चिद्दोषः ॥ 

शब्दग्रहणविषये पक्षद्वयं प्रतिपादयन्ति विद्वांसः - श्रोत्रमेव आप्यायकभूतसहकारेण बहिः व्याप्य शब्दोत्पत्तिदेशं गत्वा शब्दं गृह्णाति इत्येकः पक्षः । शब्द एव येन केन प्रकारेण कर्णविवरप्रदेशमागतः, तत्रत्येन श्रोत्रेन्द्रियेण गृह्यते इत्यन्यः पक्षः । आद्यः सांख्यानाम्, द्वितीयः वैशेषिकाणाम् । प्रथमपक्षे स्वारस्यविशेषं दर्शयति - दिगित्यादिना । श्रोत्रागतस्यैव शब्दस्य ग्रहणमिति पक्षे 'प्राच्यां शब्दः श्रूयते' इत्यादिप्रतीत्यस्वारस्यम् । **दिग्भेदः** = प्राचीप्रतीच्यादिदिग्विशेषः । तत्र आसन्नः शब्दः, **आसन्नता** = तत्सन्निहितता शब्दधर्मः । तादृशानाम् ग्रहणमपि **तन्त्र** =तत्तद्दिशि तत्सन्निधानात् श्रोत्रेन्द्रियगमनात् युज्यते । न हि श्रोत्रं प्राप्ते शब्दे दिग्भेदोऽस्ति । कर्णशष्कुलीदेशस्यैकत्वात्, तत्रागते शब्दे दिग्भेदाभावात् । तर्ह्ययमेव सिद्धान्तो वा ? इत्यत्राह - इत्येकइति । एके – सांख्याः । अन्ये तु - सिद्धान्तिनस्तु, अस्य 'आहुः' इत्यनेनान्वयः । एतत्पक्षप्रवृत्तेः मूलमाह - दूरान्तिकेत्यादि । दूरे अन्तिके च गता या **जनता** = जनसमूहः । तस्य यः तुमुलः शब्दः, तत्र भेदो दृश्यते । दूरे जातः शब्दः, तत्रत्यैः तारतया गृह्यते, दूरस्थैस्तु मन्दतया गृह्यते । दूरे काष्ठच्छेदादौ शब्दग्रहणे कालभेदः प्रत्यक्षसिद्धः । श्रोत्रेन्द्रियवृत्तिः तद्देशं गता शब्दं यदि गृह्णीयात्, तदा शब्दस्वरूपे अयं भेदः न युज्येत । **धीभेदः** = तदनुगुणः तद्विषयकानुभवेऽपि भेदः । एवं **कालभेदः** = समीपस्थैः शब्दोत्पत्तिसमनन्तरमेव स गृह्यते । दूरस्थैस्तु स एव शब्दः विलम्बेन गृह्यते । आदिशब्देन वाय्वादिप्रयुक्तग्रहणभेदो ग्राह्यः । यस्यां दिशि वायुर्वाति, तद्दिशि स्थितैः शब्दः स्पष्टं गृह्यते, प्रतिदिशि स्थितैस्तु अस्पष्टं गृह्यते । अतः एतादृशकालभेदादिभिः **श्रोत्रायतस्य** = श्रोत्रप्रदेशं प्राप्तस्य तस्य शब्दस्य **ग्रहम्** = ग्रहणम् आहुः । तर्हि दिग्ग्रहणं कथम्? न हि श्रोत्रदेशं प्राप्ते शब्दे दिक्संबन्धोऽस्तीत्यत्राह - अनुमितिमिति । **अस्मिन्** = द्वितीयपक्षे दिगादेः **अनुमितिमपि** = अनुमितिं चआहुः । तस्य ग्रहम्, दिग्ग्रहणे अनुमितिरूपतां चाहुः । **दिगादेः** = इत्यादिना आसन्नत्वदूरस्थत्वादीनां ग्रहणम् । 'दूरे शब्द ' 'समीपे शब्दः' इत्यादावपि अनुमितिरेव स्वरसेति भावः । 'वीणानादः ' 'भेरीशब्दः' इत्यादौ हि अनुमानमवर्जनीयम्, वीणादीनां श्रोत्राग्राह्यत्वात्। एवमेव दिग्ग्रहणमपि अनुमानमेव, श्रोत्रेन्द्रियेण दिग्ग्रहणासंभवात् ॥ 



[[86]]

ननु प्रथमपक्षे श्रोत्रेन्द्रियवृत्तेः शब्दोत्पत्तिदेशप्रसरणसंभवेन शब्दग्रहणसंभवेऽपि द्वितीयपक्षे कथं शब्दस्य श्रोत्रदेशागमनसंभवः, शब्दस्य गुणत्वात्, गुणे क्रियाया अभावात् । न च शब्दो द्रव्यमेव किं न स्यादिति वाच्यम्, गन्धस्यापि प्रसरणदर्शनेन द्रव्यत्वप्रसङ्गात् । न च तत्रापीष्टापत्तिः, शब्दस्पर्शरूपरसगन्धानां पञ्चभूतगुणत्वेन द्रव्यत्वाभावात् । गुणे च क्रियाया असंभवात् । मा अस्तु गुणत्वं तेषाम् । अत एव द्रव्यगुणविभागोऽपि मास्त्विति चेत्, पूर्वमेवास्य वादस्य (लो. 8) निरस्तत्वात् । अतः शब्दादीनां गुणत्वात्, प्रसरणासंभवात् कथमिदं युज्यते इति चेत्, शब्दस्य शब्दान्तरजनकत्वेन वीचीतरङ्गन्यायेन, जले तरङ्गात्तरङ्गोत्पत्तिवत्, शब्दतरङ्गस्य श्रोत्रप्राप्तया ग्रहणात् । अत एव जले तरङ्गानां यथा क्रमशः न्यूनीभावः, तथैव शब्देऽपि क्रमशः क्षयः । अत एव समीपस्थेन तारतया श्रूयमाणः शब्दः दूरस्थेन मन्दतया गृह्यते । दूरात् काष्ठच्छेदादिकं पश्यन् जनः, यदा कुठारपतनं दूरतः पश्यति, तदैव तच्छब्दं न गृह्णाति, किञ्चिदिव विलम्बेनैव गृह्णाति; पार्श्वस्थस्तु तदैव गृह्णाति । एतेन ज्ञायते शब्द एव श्रोत्रदेशमागच्छतीति । न च श्रोत्रेन्द्रियस्य तद्देशगमनेनायं विलम्ब इति शंक्यम्, शब्दस्य तत्रैव तावत्कालमवस्थानासंभवात् शब्दस्य ग्रहणमेव न स्यात् । अतः द्वितीयपक्ष एवाचार्यसंमतः ॥ 

ननु भोः ! परिह्रियतामियमत्र समस्या । 'प्राच्यां शब्दः' 'दूरे शब्दः' इति प्राच्यादिदिशः, दूरादिदेशस्य परोक्षत्वादनुमितिर्दिगादेरस्तु । 'वीणानादः ' 'भेरीशब्दः' इत्यादौ यदा वीणादिः परोक्षः, तदास्तु तदंशेऽपि शब्दवैलक्षण्येन वीणासंबन्धादीनामनुमानम् । वीणाम्, भेरीं वा पुरतः पश्यत एव जायमानः ‘वीणानादः ' 'भेरीशब्दः' इत्यनुभवः किं चाक्षुषः, उत श्रौत्रः ? चक्षुरिन्द्रियं तु वीणां गृह्णीयात्, न तु नादम् । श्रोत्रेन्द्रियं तु शब्दं गृह्णीयात्, न वीणाम्, भेरीं वा । न चैतादृशस्थलविशेषे चक्षुरिन्द्रियं, श्रोत्रेन्द्रियं चोभयमपि स्वकार्यं करोतीति वक्तुं शक्यम्; चक्षुरिन्द्रियेण शब्दग्रहणस्य, श्रोत्रेन्द्रियेण वीणादिद्रव्यग्रहणस्य वा चक्षुश्रवोऽतिरिक्ते कुत्राप्यसंभवात् । इन्द्रियविषयव्यवस्थायाः पूर्वमेव (श्लो. 8) स्थापितत्वाच्च । नैयायिकोक्तालौकिकसन्निकर्षस्य सिद्धान्तेऽनङ्गीकाराच्च । न चेन्द्रियद्वयेनैकं ज्ञानं जायताम् ? का हानिः ? इति वाच्यम्; अनुपदमेव 'चित्ताणुत्वे तु सर्वेन्द्रियसमुदयने धीक्रमः' ( श्लो. 39) इति युगपज्ज्ञानद्वयोत्पत्तेर्निरासात् । न चेदं ज्ञानद्वयरूपमेवेति वाच्यम्, वीणायाः शब्दस्य च संबन्धाग्रहणप्रसङ्गात् । अतो 'वीणानादः' इत्यनुभवः कथं निर्वाह्यः ? इति चेत् किमर्थमेवं संभ्रमः ? 'अलौकिकसन्निकर्ष' पदं श्रुतवतामयं संभ्रमः । अलौकिकपदमनैन्द्रियकपर्यायम् । ज्ञानमेव सन्निकर्षस्तत्रेत्यर्थः । सर्वत्र शब्दं परित्यज्य प्रमेयम्, अनुभवं च पूर्वग्रहं विना परिशीलयतां दुष्परिहरं न किञ्चिदस्ति । अन्ततः अग्रे व्याप्तिग्रहणप्रकारप्रतिपादनसमये ' तज्जात्याधारभावाद्युगपदखिलमप्यक्षिसंबन्धि तत्र' (बु.47) इत्युक्तः जातिमूलकः संबन्ध एव नैयायिकैः सामान्यलक्षणेत्युच्यते । अस्य विस्तरस्तत्प्रकरणे भविष्यति । अतो नैयायिकैरुक्तं सर्वं निरसनीयमिति न निर्बन्धः । प्रत्युत 'व्यवहारे न्यायनयः' इत्येव वरम् । 'वीणानादः ' इत्यत्रापि 'सुरभि चन्दनम्' इत्यादाविव चक्षुरिन्द्रियजन्यं वीणाज्ञानमेव, स्मृतिद्वारा तादृशविशिष्टज्ञाने वीणामुपस्थापयति । अत्र वीणाभानं ज्ञानलक्षणयैव । अथवा श्रोत्रेन्द्रियजन्यं विलक्षणनादज्ञानमेव विशिष्टज्ञाने चक्षुर्जन्ये वीणाविषयकनादमुपस्थापयति । आद्यं श्रौत्रं प्रत्यक्षम् द्वितीयं तु चाक्षुषमिति विवेकः । 'सुरभि 

42. 

87. 

[ आकाशस्य प्रत्यक्षत्वम् ] 

प्रत्यक्षं व्योम, नीलं नभ इति हि मतिश्चक्षुषैवास्मदादेः, 

कूपोऽसौ, रन्ध्रमेतत्, खग इह पततीत्यादिधीश्चात्र मानम् । आधारोऽत्रातपादिः यदि, भवति कथं तस्य चेहेति बोधः ? 



तस्यांशैश्चेत्र्यणौ तत् शिथिलगति, न च व्योमवाक् आतपादौ ॥42॥ 

चन्दनम्' इत्यत्र हि सौरभं घ्राणग्राह्यम्, चन्दनखण्डस्तु चक्षुर्ग्राह्यः । चक्षुरिन्द्रियजन्ये चन्दनज्ञाने, तत्पूर्वं घ्राणेन्द्रियजन्यं सौरभज्ञानमेव सौरभमुपस्थापयति । अथवा घ्राणेन्द्रियजन्ये सौरभज्ञाने, तत्पूर्वक्षणे चक्षुरिन्द्रियजन्यं चन्दनज्ञानं चन्दनमुपस्थापयति । आद्यं चाक्षुषम्, द्वितीयं घ्राणजम् । एवमेव द्वीन्द्रियजन्यमिव भासमानं सर्वमपि भिन्नेन्द्रियग्राह्यवस्तुद्वयविषयकज्ञानमुपपादनीयम्, युगपत् इन्द्रियद्वयव्यापारासंभवात् । अथवा अन्यतरस्यानुमानेन वोपस्थितिरिति ज्ञेयम् ॥ ४१ ॥
</details>

<details><summary>वरदार्य-सर्वाङ्कषा-पाठान्तरम् - ४१</summary>

अस्तु चक्षरिन्द्रियस्याप्यायकतेजस्संबन्धात्‌ प्राप्यकारित्वम्‌ | श्रोत्रेन्द्रियस्य तु तदपि न संभवति । तदाप्यायकभूतस्याकाशस्य विभुत्वेन प्रसरणासंभवात्‌ । अतः श्रोत्रमप्राप्यकार्येवेति शङ्कामपनयति - शब्दमित्यादिना । बहिः = कर्णशष्कुलीदेशात्‌ बहिः सन्तता = व्याप्ता, प्रसृता श्रोत्रवृत्तिः = श्रोत्रेन्द्रियस्य वृत्तिः दूराभ्युदितमपि शब्दम्‌ = दूरे जातमपि शब्दं गृह्णाति = विषयीकरोति । ननु चक्षुराप्यायकस्य तेजसः प्रसरणं युज्यते । श्रोत्राप्यायकस्य आकाशस्य विभुत्वात्‌ कथं प्रसरणमिति चेत्‌, सांख्यानां सिद्धान्तिनां च आकाशस्याविभुत्वान्न कश्चिदोषः ॥   
शब्दग्रहणविषये पक्षद्वयं प्रतिपादयन्ति विद्वांसः - श्रोत्रमेव आप्यायकभूतसहकारेण बहिः व्याप्य शब्दोत्पत्तिदेशं गत्वा शब्दं गृह्णाति इत्येकः पक्षः । शब्द एव येन केन प्रकारेण कर्णविवरप्रदेशमागतः, तत्रत्येन श्रोत्रेन्द्रियेण गृह्यते इत्यन्यः पक्षः । आद्यः सांख्यानाम्‌, द्वितीयः वैशेषिकाणाम्‌ । प्रथमपक्षे स्वारस्यविशेषं दर्शयति - दिगित्यादिना । श्रोत्रागतस्यैव शब्दस्य ग्रहणमिति पक्षे 'प्राच्यां शब्दः श्रूयते' इत्यादिप्रतीत्यस्वारस्यम्‌ । दिग्भेदः = प्राचीप्रतीच्यादिदिग्विशेषः । तत्र आसन्नः शब्दः, आसन्नता = तत्सन्निहितता शब्दधर्मः । तादृशानाम्‌ ग्रहणमपि तत्र = तत्तद्दिशि तत्सन्निधानात्‌ श्रोत्रेन्द्रियगमनात्‌ युज्यते । न हि श्रोत्रं प्राप्ते शब्दे दिग्भेदोऽस्ति । कर्णशष्कुलीदेशस्यैकत्वात्‌, तत्रागते शब्दे दिग्भेदाभावात्‌ । तर्ह्ययमेव सिद्धान्तो वा? इत्यत्राह - इत्येक इति । एके - सांख्याः । अन्ये तु - सिद्धान्तिनस्तु, अस्य 'आहुः' इत्यनेनान्वयः । एतत्पक्षप्रवृत्तेः मूलमाह - दूरान्तिकेत्यादि । दूरे अन्तिके च गता या जनता = जनसमूहः । तस्य यः तुमुलः शब्दः, तत्र भेदो दृश्यते । दूरे जातः शब्दः, तत्रत्यैः तारतया गृह्यते, टूरस्थैस्तु मन्दतया गृह्यते । दूरे काष्ठच्छेदादौ शब्दग्रहणे कालभेदः प्रत्यक्षसिद्धः । श्रोत्रेन्द्रियवृत्तिः तद्देशं गता शब्दं यदि गृह्णीयात्‌, तदा शब्दस्वरूपे अयं भेदः न युज्येत । धीभेदः = तदनुगुणः तद्विषयकानुभवेऽपि भेदः । एवं कालभेदः = समीपस्थैः शब्दो- त्पत्तिसमनन्तरमेव स गृह्यते । दूरस्थैस्तु स एव शब्दः विलम्बेन गृह्यते । आदिशब्देन वाय्वादिप्रयुक्तग्रहणभेदो ग्राह्यः । यस्यां दिशि वायुर्वाति, तद्दिशि स्थितैः शब्दः स्पष्टं गृह्यते, प्रतिदिशि स्थितैस्तु अस्पष्टं गृह्यते । अतः एतादृशकालभेदादिभिः श्रोत्रायतस्य = श्रोत्रप्रदेशं प्राप्तस्य तस्य = शब्दस्य ग्रहम्‌ = ग्रहणम्‌ आहुः । तर्हि दिग्ग्रहणं कथम्‌? न हि श्रोत्रदेशं प्राप्ते शब्दे दिक्संबन्धोऽस्तीत्यत्राह - अनुमितिमिति । अस्मिन्‌ = द्वितीयपक्षे दिगादेः अनुमितिमपि = अनुमितिं च आहुः । तस्य ग्रहम्‌, दिग्ग्रहणे अनुमितिरूपतां चाहुः । दिगादेः = इत्यादिना आसन्नत्वदूरस्थत्वादीनां ग्रहणम्‌ । 'दूरे शब्दः' 'समीपे शब्दः' इत्यादावपि अनुमितिरेव स्वरसेति भावः । 'वीणानादः' 'भेरीशब्दः' इत्यादौ हि अनुमानमवर्जनीयम्‌, वीणादीनां श्रोत्राग्राह्यत्वात्‌ । एवमेव दिग्ग्रहणमपि अनुमानमेव, श्रोत्रेन्द्रियेण दिग्ग्रहणासंभवात्‌ ॥   
ननु प्रथमपक्षे श्रोत्रेन्द्रियवृत्तेः शब्दोत्पत्तिदेशप्रसरणसंभवेन शब्दग्रहणसंभवेऽपि, द्वितीयपक्षे कथं शब्दस्य श्रोत्रदेशागमनसंभवः, शब्दस्य गुणत्वात्‌, गुणे क्रियाया अभावात्‌ । न च शब्दो द्रव्यमेव किं न स्यादिति वाच्यम्‌, गन्धस्यापि प्रसरणदर्शनेन द्रव्यत्वप्रसङ्गात्‌ । न च तत्रापीष्टपत्तिः, शब्दस्पर्शरूपरसगन्धानां पञ्चभूतगुणत्वेन द्रव्यत्वाभावात्‌ । गुणे च क्रियाया असंभवात्‌ । मा अस्तु गुणत्वं तेषाम्‌ । अत एव द्रव्यगुणविभागोऽपि मास्त्विति चेत्‌, पूर्वमेवास्य वादस्य (श्लो.८) निरस्तत्वात्‌ । अतः शब्दादीनां गुणत्वात्‌, प्रसरणासंभवात्‌ कथमिदं युज्यते इति चेत्‌, शब्दस्य शब्दान्तरजनकत्वेन वीचीतरङ्गन्यायेन, जले तरङ्गात्तरङ्गोत्पत्तिवत्‌, शब्दतरङ्गस्य श्रोत्रप्रााप्त्या ग्रहणात्‌ । अत एव जले तरङ्गानां यथा क्रमशः न्यूनीभावः, तथैव शब्देऽपि क्रमशः क्षयः । अत एव समीपस्थेन तारतया श्रूयमाणः शब्द: दूरस्थेन मन्दतया गृह्यते । दूरात्‌ काष्ठच्छेदादिकं पश्यन्‌ जनः, यदा कुठारपतनं दूरतः पश्यति, तदैव तच्छब्दं न गृह्णाति, किञ्चिदिव विलम्बेनैव गृह्णाति; पार्श्वस्थस्तु तदैव गृह्णाति । एतेन ज्ञायते शब्द एव श्रोत्रदेशमागच्छतीति । न च श्रोत्रेन्द्रियस्य तद्देशगमनेनायं विलम्ब इति शक्यम्‌, शब्दस्य तत्रैव तावत्कालमवस्थानासंभवात्‌ शब्दस्य ग्रहणमेव न स्यात्‌ । अतः द्वितीयपक्ष एवाचार्यसंमतः ॥   
ननु भोः! परिह्रियतामियमत्र समस्या । 'प्राच्यां शब्दः' 'दूरे शब्दः' इति प्राच्यादिदिशः, दूरादिदेशस्य परोक्षत्वादुमितिर्दिगदेरस्तु । 'वीणानादः' 'भेरीशब्दः' इत्यादौ यदा वीणादिः परोक्षः, तदास्तु तदंशेऽपि शब्दवैलक्षण्येन वीणासंबन्धादीनामनुमानम्‌ । वीणाम्‌, भेरीं वा पुरतः पश्यत एव जायमानः 'वीणानादः' 'भेरीशब्दः' इत्यनुभवः किं चाक्षुषः, उत श्रौत्रः? चक्षुरिन्द्रियं तु वीणां गृह्णीयात्‌, न तु नादम्‌ । श्रोत्रेन्द्रियं तु शब्दं गृह्णीयात्‌, न वीणाम्‌, भेरीं वा । न चैतादृशस्थलविशेषे चक्षुरिन्द्रियं, श्रोत्रेन्द्रियं चोभयमपि स्वकार्यं करोतीति वक्तुं शक्यम्‌; चक्षुरिन्द्रियेण शब्दग्रहणस्य, श्रोत्रेन्द्रियेण वीणादिद्रव्यग्रहणस्य वा चक्षुश्रवोऽतिरिक्ते कुत्राप्यसंभवात्‌ । इन्द्रियविषयव्यवस्थायाः पूर्वमेव (श्लो.८) स्थापितत्वाच्च । नैयायिकोक्तालौकिकसन्निकर्षस्य सिद्धान्तेऽनङ्गीकाराच्च । न चेन्द्रियद्वयेनैकं ज्ञानं जायताम्‌? का हानिः? इति वाच्यम्‌; अनुपदमेव 'चित्ताणुत्वे तु सर्वेनद्रियसमुदयने धीक्रमः' (श्लो.३९) इति युगपज्ज्ञानद्वयोत्पत्तेर्निरासात्‌ । न चेदं ज्ञानद्वयरूपमेवेति वाच्यम्‌, वीणायाः शब्दस्य च संबन्धाग्रहणप्रसङ्गात्‌ । अतो 'वीणानादः' इत्यनुभवः कथं निर्वाहः? इति चेत्‌; किमर्थमेवं संभ्रमः? 'अलौकिकसन्निकर्ष'पदं श्रुतवतामयं संभ्रमः । अलौकिकपदमनैन्द्रियकपर्यायम्‌ । ज्ञानमेव सन्निकर्षस्तत्रेत्यर्थः । सर्वत्र शब्दं परित्यज्य प्रमेयम्‌, अनुभवं च पूर्वग्रहं विना परिशीलयतां दुष्परिहरं न किञ्चिदस्ति । अन्ततः अग्रे व्याप्तिग्रहणप्रकारप्रतिपादनसमये 'तज्जात्याधारभावाद्युगपदखिलमप्यक्षिसंबन्धि तत्र' (बु.४७) इत्युक्तः जातिमूलकः संबन्ध एव नैयायिकैः सामान्यलक्षणत्युच्यते । अस्य विस्तरस्तत्प्रकरणे भविष्यति । अतो नैयायिकैरुक्तं सर्वं निरसनीयमिति न निर्बन्धः । प्रत्युत 'व्यवहारे न्यायनयः' इत्येव वरम्‌ । 'वीणानादः' इत्यत्रापि 'सुरभि चन्दनम्‌' इत्यादाविव चक्षुरिन्द्रियजन्यं वीणाज्ञानमेव, स्मृतिद्वारा तादृशविशिष्टज्ञाने वीणामुपस्थापयति । अत्र वीणाभानं ज्ञानलक्षणयैव । अथवा श्रोत्रेन्द्रियजन्यं विलक्षणनादज्ञानमेव विशिष्टज्ञाने चक्षुर्जन्ये वीणाविषयकनादमुपस्थापयति । आद्यं श्रौत्रं प्रत्यक्षम्‌ द्वितीयं तु चाक्षुषमिति विवेकः । 'सुरभि चन्दनम्‌' इत्यत्र हि सौरभं घ्राणग्राह्यम्‌, चन्दनखण्डस्तु चक्षुर्ग्राह्यः । चक्षुरिन्द्रियजन्ये चन्दनज्ञाने, तत्पूर्वं घ्राणेन्द्रियजन्यं सौरभज्ञानमेव सौरभमुपस्थापयति । अथवा घ्राणेन्द्रियजन्ये सौरभज्ञाने, तत्पूर्वक्षणे चक्षुरिन्द्रिय- जन्यं चन्दनज्ञानं चन्दनमुपस्थापयति । आद्यं चाक्षुषम्‌, द्वितीयं घ्राणजम्‌ । एवमेव द्वीन्द्रियजन्यमिव भासमानं सर्वमपि भिन्नेन्द्रियग्राह्यवस्तुद्वयविषयकज्ञानमुपपादनीयम्‌, युगपत्‌ इन्द्रियद्वयव्यापारासंभवात्‌ । अथवा अन्यतरस्यानुमानेन वोपस्थितिरिति ज्ञेयम्‌ ॥ ४१ ॥
</details>

<details><summary>वरदार्य-सुबोधिनी (कन्नड) - ४१</summary>

श्लोक 41]

- 41-

[शब्द ग्रहणप्रकार निरूपणॆ]

55

शब्दं कृष्णाति दूराभ्यदितमपि बहिस्सन्तता शोत्रवृत्ति

दिग्धदासन्नतादिग्रहणमसि तदा तत्र तत्सन्निधानात् । इत्येके... तु दूरा कगतजनताशब्द धीकालभेदात्

प्रोत्रायातस्य तस्य ग्रहमनुमितिमप्याहुरनिगादे॥

प्रोत्रन्द्रियदल्लि विशेष विचारवन्नु हेळुत्तारॆ. दूरदल्लि हुट्टुव शब्दवन्नु तेन्द्रिय हेगॆग्रहिसुत्तदॆ? दूराभ्युदितंशब्दं बहि सन्तता शोत्रवृत्तिः गृह्याति दूरदल्लि हुट्टिद शब्दवन्नु किविय हॊरगॆ व्यापिसुव शोन्द्रियदवृत्तियु ग्रहिसुत्तदॆ. शोन्द्रिय किविय ऒळगे इद्दरू अदक्कॆ आप्यायकभूतवाद आकाशद प्रसरण दिन्द दूरदल्लि हुट्टिद शब्दवन्नु अदु ग्रहिसुत्तदॆ. तडा तत्र तत्सन्निधा नात् दिग्ददासन्नतादिग्रहणमपि हीगॆ त्रन्द्रियद वृत्तियु हॊरगॆ व्यापिसिदाग आ दिक्किनल्लि आ प्रोतेन्द्रियद सम्पर्क बरुवुदरिन्द याव दिक्किनल्लि ऎष्टु दूरदल्लि शब्द हुट्टुत्तदॆ ऎम्बुदन्नु ग्रहिसुवुदू साध्यवागुत्तदॆ. इति एकॆ ऎन्दु कॆलवरु हेळुत्तारॆ.

अन्नो तु दूरान्विकगतजनताशब्दकालभेदात् प्रोत्रा यातस्य तस्य ग्रहणं, अस्मिन् दिगादेः अनुमितिं अपि आहुति

बेरॆ कॆलवरन्तू दूरदल्लिरुव गुम्पिन शब्दग्रहणक्कू हत्तिरदल्लिरुव गुम्पिन शब्द ग्रहणक्कू कालदल्लि हॆच्च कडिमॆ इरुवुदरिन्द, दूरदल्लि कट्टिगॆ यन्नु ऒडॆयुवाग कॊडलियन्नु कॆळगॆ हॊडॆदु ऒन्दॆरडु क्षणद अनं

तरवे शब्द नम्म किवियल्लि केळिसुवुदन्नु नावु नोडबहुदाद्दरिन्द नम्म किवियन्नु तलुपिद शब्द ग्रहणवन्नू ई शब्ददल्लि याव दिक्कु ऎष्टु दूर ऎम्ब विषयदल्लि अनुमितिये ऎन्दू हेळुवरु. दूरदल्लि हुट्टिद शब्द हरडुत्ता कडिमॆयागुत्ता बरुवुदू अनुभव सिद्ध. प्रोतेन्द्रिय वृत्तिये शब्द हुट्टुव जागवन्नु सेरि शब्दवन्नु ग्रहिसिदरॆ ऎष्टु प्रमाणदल्लि हुट्टुवुदो अष्टे प्रमाणदल्लि आ शब्द गृहीतवाग बेकागुत्तदॆ. शब्द अल्लिन्द नम्मॆडॆगॆ अलॆ अलॆयागि बरुवुदादरॆ अलॆगळु बरुबरुत्ता कडिमॆयागुवुदरिन्द शब्दवू कडमॆयागि गृहीतवागुत्तदॆ. आद्दरिन्द शब्द नम्म किवियडॆ बन्दु गृहीतवागुत्तदॆ ऎम्ब ऎरडनॆय

पक्षवे स्वरसवॆन्दु हेळुवरु ॥ ४१ ॥
</details>

<details><summary>सर्वार्थसिद्धिः - ४१</summary>

भवतु चक्षुषस् तेजसाऽऽप्यायितत्वान् मणि-प्रभा-न्यायेन काचिद् वृत्तिः,  
श्रोत्रस्य त्वाकाशाप्यायितस्य सा कथम् इत्यत्राह - शब्दमिति ॥  

विकारि-द्रव्यस्य तावत्  
स्वरूपत आप्यायक-द्वारा वा तत्र-तत्र वृत्तिर् अविरुद्धा ।  

न चानुपलम्भ-विरोधः ; योग्यत्वाभावात् ।  
अन्यथा स्वेष्टम्+++(=??)+++ अपि भज्येत ।  
तवापि हि बुद्धि-सन्ततेः शरीरान्तर-गमनम्+++(=??)+++ आलोकादि-गमनं च  
दृष्टं कल्प्यं वा ?  
नाद्यः, अ-शक्यत्वाद् अनभ्युपगमाच् च ।  
न द्वितीयः, तद्वद् अत्रापि कल्पनोपात्तेः ।  
न हि तत्र गतिः प्राप्तिर् वा कल्प्यते ।  
किंतु तत्रतत्रोत्पत्तिमात्रम् इत्रि चेत्तथाऽत्रापि त्वया कल्प्यम् ; अविशेषात् ।  

न च 

> शब्दात्मकाः पुद्गलाः  
श्रवण-देशम् आयाता दृश्यन्त  

इति युक्तम् ;  
शब्दस्य रूपादिवद् गुणत्वोपपत्तेः पुद्गलत्वायोगात् ।  

नापि  

> शब्दस्यैवागमनम्, बाह्यैकेन्द्रिय-ग्राह्यतया श्रुत्यादिभिश् च 

रूपादेर् इवाद्रव्यस्य क्रियानुपपत्तेः । 

न च  
शब्दस्य तद्व्यञ्जकस्य वा वीचीतरङ्गकल्पना ;  
अत्यन्तगौरवात् । +++(5 इदम् एवाधुनिकैर् लघ्व् इति प्रतिपादितम्)+++

न च व्याप्तं श्रोत्रम्,  
युगपत्-सार्वत्रिक-शब्दोपलम्भ-प्रसङ्गात् ।  
न च  
प्रतिनियतैः प्रदेशैश् शक्तम् +++(व्याप्तं श्रोत्रम्)+++;  
नियामकाभावात् ।  

> श्रोत्र-समवायेन शब्दो गृह्यत  

इति पक्षस् तु  
इन्द्रियाणाम् अभौतिकत्व-स्थापनया ऽपास्तः ।+++(4)+++  

अतो यथोपलम्भं  
तत्-तज्-जन्तुषु स्ववृत्त्या तावद्-देशव्याप्तं श्रोत्रं  
तत्-तद्-देशे शब्दं गृह्णातीति ।  

एवम् अनभ्युपगमे दोषम् अभिप्रेत्याह - **दिग्-भेदेति** ।  

> दिग्-भेदासन्नतादि-ग्रहणम् अपि तदा तत्र तत्-सन्निधानात्

यदि श्रोत्रवृत्तिस् तत्र-तत्र न स्यात्  
कथं तद्विशिष्टः शब्दो गृह्येत ?  
न ह्य् अत्र प्राच्यादि-प्रतिनियतं लिङ्गं दृश्यते ;  
नापि दूरासन्नत्व-नियतम् ।  

अतश् शब्द-स्वरूप इव  
तद्-उत्पत्ति-देश-विशेषेष्व् अपि  
श्रोत्र-वृत्तेः शक्तिः कार्य-कल्प्या ।  
आसत्ति-तारतम्यानुरोधेन विशदाविशदावभासश् च  
चक्षुर्-वृत्ति-नयेन नेतव्यः ।  

अत्र पक्षान्तरं स्थापयितुं  
सांख्यानुसारिणां पक्षोऽयम् इति निगमयति - इत्येक इति ।  


बुद्ध्य्-अन्तरानुगुण-मतान्तरम् आह - अन्ये त्विति । 

> अन्ये तु दूरान्तिक-गत-जनता-शब्द--धी-काल-भेदात्  
श्रोत्रायातस्य तस्य ग्रहम् 

दूरस्थस् ताड्यमान-भेर्या  
दशकोणाभिघातात् पश्चाद् विलम्बेन शब्दं शृणोति,  
वादकास् तद्-आसन्नाश् चाविलम्बितम्,  
तद् एतद् गन्धाश्रय-द्रव्य-विसर्प-न्यायम् अन्तरेण कथं स्यात् ?+++(5)+++  

अत एवानुवात-प्रतिवातयोर्  
अतिदूरानतिदूरं च  
शब्दो गृह्यते ;+++(5)+++  
बहिर्-अन्तर्-गृह-गतानां च  
दूर-स्थ-शब्द-ग्रहणे स्फुटास्फुट-धीश् च ।  

अतः 

> "श्रोत्र-प्रदेशायात-भूत-धर्मस्य शब्दस्य ग्रहणम्,  
तस्यायातत्वम् आश्रय-द्वारकम् ।  
शब्द-गन्ध-सूर्यालोक--रत्न-प्रभादयो धर्म्य्-अतिवर्तिनो गतिमन्तश् च  

इत्य् आत्म-सिद्धि-वाक्ये  
शब्द-शब्दो गन्ध-शब्द-वद् आश्रय-लक्षकः ।  

गुहा-सौधादि-संक्षोभः  
प्रतिशब्दश् च जृम्भते ।  
निस्साणादि-प्रणादेन  
तद् एतत्-पक्ष-सङ्गतम् ॥  

नन्व् एवं दिगादि-विशिष्टोपलम्भः कथम् इत्यत्राह - अनुमितिमिति । 

> अनुमितिम् अप्य् आहुर् अस्मिन् दिग्-आदेः

आदि-शब्देन दूरासन्नत्व-ग्रहः दृष्टान्त-प्रदर्शनं च ।  

यथा मयूर-वीणादेः  
शब्दोऽयम् इति गृह्यते ।  
तथा प्राच्यादि-जातो ऽयम्  
इति लिङ्गात् तथा-विधात् ॥ +++(5)+++ 

तत्र यद्यपि शब्दस्य  
विशेषः कोऽपि दुर्वचः ।  
तथाऽपि विदितस् तैस् तैर्  
लिङ्गं स्यात् सम्मतेष्व् इव ॥  


> नन्व् इमौ द्वावपि पक्षौ हाठिकौ,  
पूर्वत्र दिग्-आदिषु श्रोत्रस्य शक्ति-कल्पना-गौरवात्,  
उत्तरत्र दुर्वच-लिङ्ग-दर्शन-कॢप्तेर् 

इति ।  
हन्त ! एवं वदन्  
किं शब्द-ग्रहे दिगादि-ग्रहणम् एव नास्तीति मन्यते ?  
सद् अपि वा निष्कारणकम् ?  
स-कारणम् अपि वा कारणान्तर-सिद्धम् इति ?  

नाद्यः, सर्वलोक[धी]विरोधात् ;  
सामग्री-वैकल्यात् तु कदाचिद् दिगादि-रहित-धीः ।  
न द्वितीयः, आगन्तोर् अ-हेतुकत्व-विरोधात् ।  
न तृतीयः, +++(प्रत्यक्षानुमानयोः बाधितयोः, शब्दे च शिष्टे…)+++ आगमादेर् अत्रासंभवात् ।  

> भ्रान्त्याऽत्र दिगादि-धीर् 

इति चेन् न ;  
+++(सर्प-रज्जु-निभ-भ्रम-बुद्धौ साधारण-धर्म-ग्रहणम् इष्यत इत्य् अतः)+++  
प्रतिपुरुष-नियत--दिग्-अध्यास-हेतु-भूत--  
धर्म-विशेष-ग्रहाभावात्,  
भावे वा तत एव तत्-तद्-अनुमानोपपत्तेः ।  
तद्वद्+++(=शब्द-गत-प्रतिनियत-धर्मवद्)+++ एव च दिग्-आदेर् अप्य् उपलम्भोपपत्तेः ।  
न चाबाधितांशे भ्रान्ति-कॢप्तिर् युक्ता ।  
अतः प्रत्यक्षतो ऽनुमानतो वाऽत्र  
दिगादि-ग्रह इत्य्-अन्यतर-पक्षो ऽनतिक्रमणीयः ।  

> शब्दस्य नित्य-विभुत्वात् तद्-आश्रितत्वाद् वा  
श्रोत्रेण नित्य-संबन्ध 

इति वादस् त्व् अद्रव्यसरे निरसिष्यते [इति] ॥ ४१ ॥  

इति श्रोत्रवृत्तिशब्दाश्रयागमनपक्षौ ॥
</details>

<details><summary>नरसिंह-देवः आनन्ददायिनी - ४१</summary>

अत्राप्याक्षेपसंगतिमाह - भवत्विति । आकाशाप्यायितस्येति - आकाशस्य नित्यतया वृत्त्य (शस्यप्रभा) भावादिति भावः । विकारिद्रव्यस्येति -कार्यत्वाद्वृत्तिस्स्यादिति (प्रभाया अभावेऽपि परिणामविशेषस्यापि विरोधादिति) भावः । अन्यथेति - बौद्धपूर्वपक्ष्यनुसारेणेदमिति (बौद्धोऽत्रपूर्ववादीति) भावः । इष्टभङ्गमेवाह - बुद्धिसंततेरिति । अशक्यत्वादिति - दर्शनायोग्यत्वादित्यर्थः । जैनमतानुसारेण शङ्कते - न चेति । पूरयन्ति गलन्ति चेति पृथिव्यादि (द्रव्याणि पुद्गलः) परमाणुरूपं द्रव्यं पुद्गलशब्दार्थः । शब्दोऽपि परमाण्वात्मकद्रव्यपुञ्जमिति शब्दस्यैव गतिमत्तया श्रोत्रदेशगमनसंभवात् न वृत्तिः कल्प्येति भावः । न च शब्दस्य पुद्गलत्वमस्त्वित्याशङ्क्याह - नापीति । शब्दो गुणः बाह्ये(ह्यैके)न्द्रियग्राह्यजातिमत्त्वात् रूपादिवत् इत्यनुमानं द्रष्टव्यम् । आदिशब्देन पुराणादिग्रहः । न च शब्दस्येति - वीचीतरङ्गवदुपपत्तिकल्पनेत्यर्थः । ननु श्रोत्रस्य व्यापकस्यैवोत्पत्तिकल्पनास्त्वित्यत्राह - न चेति । न च प्रतिनियतैरिति - कदाचित्कुत्रचित् शब्दग्रह इति नानादेशव्यवस्थया शब्दग्रहात् नियतप्रदेशशक्तिकल्पनमित्यर्थः । अन्यथा दूरस्थशब्दस्याग्रहणेन तत्र देशे शक्त्यभावे तत्र गतेऽपि शब्दग्रहो न स्यादिति भावः । श्रोत्रसमवायेनेति - वैशेषिकपक्ष इत्यर्थः । भूतगुणस्य शब्दस्याहङ्कारिकेणेन्द्रियेण समवायायोगादित्यर्थः । श्रोत्रेणाग्रहणेऽप्यनुमानात्तद्ग्रह इत्यत्राह - न ह्यत्रेति । दूरासन्नत्वनियतं - दूरासन्नत्वव्याप्तम् । ननु श्रोत्रस्य वृत्त्यङ्गीकारेऽपि देशग्रहणासामर्थ्यात् कथं तत्तद्देशविशिष्टशब्दग्रहः? इत्यत्राह - अत इति । प्रकारान्तरेण तद्विशिष्टप्रतीत्यनिर्वाहादिति भावः । ननु तत्तच्छब्ददेशव्यापिवृत्तिस्वीकारे दूरासन्नयोः शब्दग्रहतारतम्यानुपपत्तिरित्यत्राह - आसत्तितारतम्यानुरोधेनेति । ग्राह्यशब्दापेक्षया ग्राहकपुरुषस्येति शेषः । बुद्ध्यन्तरं - दूरासन्नयोःक्रमेण बुद्धिरित्यर्थः । बुद्ध्यन्तरमेवोपपादयति -दूरस्थस्ताड्यमानेति । गन्धाश्रयेति - तथा च शब्दाश्रयद्रव्यस्य श्रवणदेशविसर्पः कल्प्यत इति भावः । अत एवेति - अतिदूरोऽप्यनुवाते शब्दो गृह्यते प्रतिवाते अनतिदूर एव गृह्यत इत्यर्थः । भूतधर्मस्येति - शब्दस्य द्रव्यत्वं येऽभ्युपगच्छन्ति तन्मतमसंगतमिति भावः । ननु तस्याद्रव्यत्वे कथमागमनमित्यत्राह - तस्य चेति । सिद्धान्तविरोधं परिहरति - शब्दगन्धेति । गन्धस्य गणत्वं सर्वसिद्धमिति भावः । शब्दशब्द इति - ननु गुणत्वे धर्म्यतिवर्तिन इति विरोध इति चेन्न; धर्मिशब्देन समुदायस्याभिधानात् तदेकदेशरूपाश्रयद्वारा तदतिवर्तित्वं सम्भवतीति (समुदायरूपधर्म्यतिवर्तित्वस्य विवक्षितत्वादिति) भावः । ननु आश्रयद्वारा शब्दस्य कर्ण(अन्य)देशागमनं किमर्थं कल्प्यते? तावद्व्यापी शब्द एव प्रथममुत्पद्यतामित्यत्राह - गुहासौधादीति । शब्दस्य तावद्देशव्यापिन उत्पत्तौ गुहासौधप्राकारादीनाम(रादिष्व)भिघातरूपसंक्षोभा(भाभावात्)त् प्रतिशब्दो नोपपद्यते शब्दाश्रयद्रव्यस्यागमनपक्षे तु तीव्रतरशब्दाश्रयद्रव्याभिघातेन गुहादौ प्रतिशब्द(उत्पद्यत इत्यर्थः) स्सम्भवतीति भावः । नन्वस्मिन् पक्षेऽपि तत्तद्देशविशिष्टशब्दग्रहो न स्यादित्याशङ्कते - नन्विति । ननु आस्मिन् पक्षे मयूरवीणादिशब्दविशेषग्रहेऽपि सामर्थ्यं श्रोत्रस्य कल्प्यताम् तथा च नायं दृष्टान्तः; अन्यथा तत्र तत्तत्प्रतिनियतविशेषस्याभावादानुमानिकत्वानुपपत्तेरित्यत्राह - यद्यपीति । विशेषस्य शब्दे (दुर्वचत्वेऽपि) दुरभिलपत्वेऽपि तैस्तैः पुरुषैर्विदितोनुभवसिद्धस्संमतेष्विव - इक्षुक्षीरादिमाधुर्येष्विव विशेषो लिङ्ग भवत्वित्यर्थः; अन्यथा इक्षुक्षीरादिमाधुर्येष्वपि विशेषो न स्यादिति भावः । हाठिकौ - हठात्सिद्धौ - आपातसिद्धाविति यावत् । अध्यात्मादित्वाट्ठञु । ननु शब्दग्राह - कस्य दिगादिग्राहकत्वे कदाचिदयं(ग्राहकेष्वयं) शब्दः कुत्रत्य इति सन्देहो न स्यात् इत्यत्राह - सामग्रीति । दोषादिना लिङ्गादिप्रतिसन्धानादि सहकारिवैकळ्यादिति भावः । आगन्तोः - कार्यस्येत्यर्थः । आगमादिः - तद्बोधकश्रुत्यादिः । भ्रान्त्येति - भ्रान्तिः - दोषः - तेनेत्यर्थः । यद्वा (केचित्तु) द्विद्रोणेन घान्यं क्रीणाति पञ्चकेन पशून् इत्यादिवत् प्रकृत्यादित्वात्स्वार्थे तृतीया । तथा च दिगादिधीर्भ्रान्तिरित्यर्थः(इत्याहुः) । प्रतिनियतेति - सादृश्यज्ञानस्याध्यासकारणत्वादिति भावः । तद्वदेवेति - प्रतिनियत-धर्मच्-छ्रोत्रेणैव शब्द-गत-प्रतिनियत-धर्मवद् दिगादि-ग्रहणोपपत्तेर् इत्यर्थः । एतच्च प्रथमपक्षानुसारेण; किञ्च बाधकाभावादिति न भ्रान्तिरित्याह - न चाबाधितेति । ननु शब्दो नित्यो विभुः श्रोत्रेण सर्वदा सम्बद्ध एव । यद्वा विभ्वाश्रितत्वादपि श्रोत्रेण सम्बद्ध एव; तथा च तद्ग्रहार्थं श्रोत्रवृत्तिशब्दागमनकल्पनाऽनर्थिकेत्यत्राह - शब्दस्येति ॥ ४१ ॥   
श्रोत्रवृत्तिशब्दाश्रयागमनपक्षौ
</details>

<details><summary>उत्तमूरु-वीरराघवः अलभ्यलाभः - ४१</summary>

शब्दमिति । श्रोत्रेन्द्रियं शब्ददेशं गच्छति, अत एव दिगादिग्रहणमिति प्रथमपक्षः सांख्यानुसारिणाम् । श्रोत्रदेशमागतः शब्द एव गृह्यते, अत एव दूरान्तिकादिभेदेन ग्रहणे  
विलम्बाविलम्बाविति द्वितीयः पक्षः । तदा दिगादिविषयेऽनुमानमेव, वीणादिमयूरादिविशेषवत् । दूरेति । दूरगतया जनतया शब्दग्रहः पश्चात्काले, अन्तिकगतया तु ग्रहणं पूर्वमिति भेदः श्रोत्रं प्रतिशब्दागमनविलम्बादेवोपपाद्यः । न च शब्दोत्पत्तिस्थले शब्दस्य चिरमवस्थानात् दूरस्थजनश्रोत्रवृत्तिर्विलम्बेन तत्र गत्वा तं गृह्णातीति शक्यम्; तथा सति तावति विलम्बेऽप्यासन्नजनानां शब्दग्रहणानुवृत्त्यापातात् । तथाऽननुभवादिति । एवं श्रोत्रमायातस्य शब्दस्य ग्रहं = प्रत्यक्षम्, अस्मिन् दिगादेः तत्तच्छब्दसंबन्धिदिग्भेदवीणादिकारणभेदादिविषयानुमितिञ्चाऽऽहुरिति । अनुमितिमपीत्ययम् अपिशब्दः प्रत्यक्षस्यापि ग्राहक इति वृत्त्यवसानवाक्यतोऽवगम्यते ।  
आकाशाप्यायितस्य सा कथमिति । श्रोत्रस्याहंकारिकतया आकाशभिन्नतया तेनाऽप्यायनस्य  
सुवचत्वेऽपि आकाशस्य महत्त्वात् तदाप्यायितत्वे सर्वदेशसर्वशब्दग्रहणमेव स्यात्, देशभेदेन  
वृत्तितदभावौ दुर्वचाविति शंका । विकारीति । आकाशस्य सांशतया आप्यायकांशन्यूनाधिकभावानुरोधेन ग्रहणवैषम्यमिति परिहारः । तवापि हीति । इदं पूर्वश्लोके ''स्वाभ्युपगतसाम्यात्” इत्यादिनोक्तमेव । जैनमतमनूद्य निरस्यति नचेति । दृश्यन्त इत्यत्र गृह्यन्त इति पाठ्यम् । गुणत्वोपपत्तेः - गुणत्वसाधकयुक्तिसत्त्वात् । प्रदेशैः शक्तमिति । प्रदेशविशिष्टत्वाकारेण शब्दग्रहणसमर्थश्रोत्रमित्यर्थः । पुद्गलत्वेति । पूरणगलनरूपव्यापारवत्तया परिच्छिन्नद्रव्यं हि पुद्गलशब्दवाच्यमिति । इति निगमयतीति । इत्याशयेन निगमयतीत्यर्थः । द्वितीयपक्षः श्रेयानित्याशयः । एके - वरदनारायणभट्टारकाः (न्या.सि) । तार्किकाः वीचीतरङ्गन्यायेन कदम्बमुकुलन्यायेन वा शब्दस्य श्रोत्रप्राप्तिं मन्यन्ते । तदसंमत्या शब्दस्याऽऽगतिमन्यथोपपादयति तस्य चाऽऽयातत्वमिति । शब्दो जातः निःसृतभेर्यवयवं वाय्वंशं वाऽऽश्रितः सन्नेव श्रोत्रदेशमायातीति भावः । निस्साणः = जयघोषणवाद्यम् । एतत्पक्षेति । शब्दसञ्चारपक्षेत्यर्थः । तत्र यद्यपीति । वीणादिशब्दे वैजात्यग्रहणवत् दिग्भेदे शब्दे वैजात्यग्रहणं नास्ति । अतस्तादृशविशेषस्य दुर्वचत्वेऽपि तैस्तैः अवधानवद्भिः पुरुषैर्विदितः, शब्दोऽयमस्मच्छ्रोत्रीये प्राच्यभागे गृहीतः, अयं प्रतीच्यभागे इत्येवं विशेषः दूरे शब्दोत्पत्तिस्थानदिग्भेदानुमाने लिंगं स्यात् संमतेष्विवेति । यथा वाय्वग्निजलादिकृतचलनदहनक्लेदनादिकमेकैकस्मिन् पार्श्वे उपलभ्य तत्तद्दिग्गतत्वं तत्रतत्रानुमीयते, तथेत्यर्थः । व्याख्यातारः इक्षुक्षीरादिमाधुर्यवदिति वदन्ति । हाठिकौ - हठकृतौ । दिगादिषु - दिगादिग्रहणे । कदाचिदिति । केचित् ग्रहणकाले अवधानरहिताः विपरीततयाऽपि दिशं गृह्णन्ति, शब्दस्य प्रतिश्रुतश्च भेदग्रहणादिव । भावेवेति । दिगध्यासहेतुत्वेनेष्टस्य धर्मस्य दिगनुमापकत्वं दिग्ग्राहकत्वमेव वा किं नेष्यत इत्यर्थः ॥ ४१ ॥
</details>

<details><summary>वाधूल-श्रीनिवासः गूढार्थ-विवृतिः - ४१</summary>

शब्दोत्पत्तिदेशगतेन श्रोत्रेण शब्दो गृह्यते चेत् - दूरासन्नदेशोत्पन्नशब्देषु विशदाविशदबुद्ध्यनुपपत्तिः, श्रोत्रप्राप्तेरविशेषादित्याशङ्क्याह आसत्तितारम्येति । बुद्ध्यन्तरानुगुणमिति । निस्साणादिशब्दजनितसौधक्षेपप्रतिशब्दबुद्ध्यनुगुणमित्यर्थः । तथापि  
विदित इति । दुर्वचत्वेऽपि तैस्तैः पुरुषैर्विदितः । संमतेष्विव = इक्षुक्षीरादिरसेष्विव । लिङ्गं स्यात् । यथा अन्धेन पीयमानेक्षुक्षीरगतो विशेषः अयमिक्षुरसः, अयं क्षीररस इति बुद्धौ लिङ्गं तथेत्यर्थः ॥ ४१ ॥
</details>

<details><summary>सौम्य-वरद-रामानुज-गूढार्थ-प्रकाशः - ४१</summary>

भवत्विति । चाक्षुषवृत्तेस्तेजोरूपत्वेन तेजसश्चलनसंभवात् तद्द्वारा प्राप्तिसंभवः, श्रोत्रवृत्तेस्तु आकाशरूपत्वेन आकाशस्य च चलनासंभवात् तद्द्वारा श्रोत्रप्राप्तिर्न संभवतीति भावः । अन्यथेति । अयोग्यस्य अनुपलम्भबाधेऽतीन्द्रियवस्तूच्छेदापत्तिरित्यपि भावः । बाह्यैकेन्द्रियग्राह्यतयेति । अत्र गुणत्वे साध्ये बाह्यैकेन्द्रियग्राह्यजातिमत्त्वादित्यर्थः । तेन शब्दत्वादौ न व्यभिचारः । अद्रव्यत्वे साध्ये यथाश्रुतमेव ग्राह्यम् । प्रभायां व्यभिचारवारणाय तद्व्यतिरिक्ते सतीति विशेषणं देयम् । अनुमानस्य अनुकूलतर्काभावमाशङ्क्याह - श्रुत्यादिभिश्चेति । गुहासौधेति । संक्षोभः - निबिडध्वनिः । निस्साणः, वाद्यावशेषः । 'निस्साणो जयधोषणः इति वैजयन्ती । तत् = विजृम्भणम्, एतत्पक्षसङ्गतम् = एतन्मनसंगनमित्यर्थः ॥ ४१ ॥
</details>








