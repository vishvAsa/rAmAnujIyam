+++
title = "045 यत्त्वाकाशोऽवकाशप्रद इति"

+++
<details><summary>मूलम्</summary>

यत्त्वाकाशोऽवकाशप्रद इति कथितं शास्त्रतस्तत्र याऽसावन्योन्यं(न्य) स्पर्शभाजां विहतिरिह न सा प्राच्यतत्त्वेष्विव स्यात् ।  
इत्यैदंपर्यमूह्यं न यदि कथमिवान्येषु लभ्योऽवकाशः सिद्धादेः स्वप्रभावाज्जल इव कथितो युज्यते मज्जनादिः ॥ ४५ ॥
</details>

<details><summary>वरदार्य-सर्वाङ्कषा - ४५</summary>

शरीरोपादानभूतानां पञ्चभूतानामसाधारणकार्यगणनप्रकरणे, ‘पृथिव्याः धारणम्, जलस्य आप्यायनम्, तेजसः पाचनम्, वायोः शोषणम्, आकाशस्य अवकाशदानम्' इत्यादि तत्तत्प्रकरणेषु श्रूयते । भुक्तस्यान्नस्य 



[[92]]

[आकाशानुमानान्तरनिरासः ] 

45. 

यत्त्वाकाशोऽवकाशप्रद इति कथितं शास्त्रतः, तत्र याऽसौ 

अन्योन्यस्पर्शभाजां विहतिरिह, न सा प्राच्यतत्त्वेष्विव स्यात् । इत्यैदम्पर्यमूह्यं, न यदि, कथमिवान्येषु लभ्योऽवकाशः 

सिद्धादेः स्वप्रभावाज्जल इव कथितो युज्यते मज्जनादिः ॥45॥ 

गलद्वाराऽन्तर्गमनाद्यर्थमाकाशस्यावश्यकत्वात् अवकाशदानमाकाशस्य कार्यमित्यर्थः । निष्क्रमणम्, प्रवेशनमपि अवकाशदानस्य रूपान्तरम् । अतः कार्येण कारणानुमानस्य सर्वसंमतत्वात्, निष्क्रमणादिकार्येण तद्धेतोराकाशस्यानुमाने का हानिः ? इत्याशङ्कामनूद्य परिहरति - यत्त्वित्यादिना । यत्तु आकाशः अवकाशप्रदः इति शास्त्रतः कथितम्, अत्र 'शरीरेष्ववकाशं च नभः कुर्यात्तथा परः' इति शास्त्रमानन्ददायिन्यामुदाहृतम् । **तत्र** = तद्विषये **इति** = **एवंप्रकाऐदम्पर्यम्** = तात्पर्यम् **ऊह्यम्** = ऊहनीयम् । एवंप्रकारमिति कोऽयं प्रकार : ? इत्यत्राह - स्पर्शभाजां या असौ अन्योन्यं विहतिः, सा प्राच्यतत्त्वेष्विव इह न स्यात् इति ऐदंपर्यमूह्यमित्यन्वयः । ' स्पर्शवतां सप्रतिघत्वम् **'** = स्पर्शवन्तः घटपटादयः एककालैकदेशावच्छेदेन न मिलन्ति । द्वौ घटौ, घटपटौ वा एकस्मिन् देशे एकस्मिन् काले स्थातुं न प्रभवतः। तथा मेलने परस्परम् आघातः स्यादिति नियमः । सेयं व्याहतिः आकाशापेक्षया **प्राच्यानि** = एतदनन्तरपूर्वाणि यानि तत्त्वानि स्पर्शवन्ति वाय्वग्निजलपृथिवीरूपाणि, तेष्विव आकाशे न **स्यात्** = न भवति, आकाशे स्पर्शाभावात् इति **बोधनाय** = आकाशस्य सर्वत्रावकाशो वर्तत इति ज्ञापनार्थम् 'आकाशोऽवकाशप्रदः' इत्युच्यते, न तु तेनाकाशानुमानमिष्टम् । न **यदि** = एवमनङ्गीकारे **अन्येषु** = आकाशात् प्राक्तनेषु महदहङ्कारादिषु अवकाशः कथमिव लभ्यः ? तेषामपि स्पर्शशून्यत्वात् परस्परं सप्रतिघत्वाभावात् अवकाशप्रदत्वं वर्तते । अतः आकाश एक एव अवकाशप्रद इति न युक्तम् ॥ 

[[1]]

ननु सिद्धपुरुषाः जले भूमावपि निमज्जन्तीति वदन्ति । भूमेः सिद्धपुरुषदेहस्य च स्पर्शवत्त्वात् सप्रतिघत्वमवर्जनीयमिति, उक्तशास्त्रं कथं प्रमाणम् ? कथं वा भूमौ निमज्जनमिति चेत्, तत्राह - सिद्धादेरित्यादि । आदिना तत्तुल्याः देवाः गृह्यन्ते । तेषां **स्वप्रभावात्** = सिद्धानां योगाभ्यासादिजन्यात् प्रभावात्, देवानां धर्मविशेषवशात् जले **इव** =जले यथा सर्वेषां मज्जनम्, तथा भूमावपि **मज्जनादिः** = निमज्जनम्, उन्मज्जनं च **कथितः** = योगशास्त्रेषु अभिहितः युज्यते । स न सहजः । अतः नोक्तनियमविरोधः । 'सर्वे नियमाः सापवादाः' इत्यस्त्याभाणकः । वह्नेर्दाहकत्वं स्वभावस्सर्वविदितः । मणिमन्त्रौषधादिप्रयोगे दाहो न भवति । अत एव नियमानां सर्वेषामपि आदौ 'असति विरोधे ' इति योजयन्ति । यथा 'सर्वं वाक्यं सावधारणम्” इति नियमस्य ‘असति विरोधे सर्वं वाक्यं सावधारणम्' इत्येवार्थः । अतः प्रकृते आकाशस्य नानुमानात्सिद्धिः । अस्माभिः जले मज्जनवेलायां जलस्य द्रवत्वेन जलावयवानां पार्श्वतो गमनात् सप्रतिघत्वनियमस्य यथापवादः, तथा पृथिव्यादौ योगजप्रभावात् नियमस्यापवाद इति भावः । तथा च निष्क्रमणादिलिङ्गैरपि नाकाशानुमानसंभवः, किन्तु श्रुत्यैवाकाशसिद्धिः ॥ ४५ ॥
</details>

<details><summary>वरदार्य-सर्वाङ्कषा-पाठान्तरम् - ४५</summary>

शरीरोपादानभूतानां पञ्चभूतानामसाधारणकार्यगणनप्रकरणे, 'पृथिव्याः धारणम्‌, जलस्य आप्यायनम्‌, तेजसः पाचनम्‌, वायोः शोषणम्‌, आकाशस्य अवकाशदानम्‌' इत्यादि तत्तत्प्रकरणेषु श्रूयते । भूक्तस्यान्नस्य गलद्वाराऽन्तर्गमनाद्यर्थपाकाशस्यावश्यकत्वात्‌ अवकाशदानमाकाशस्य कार्यमित्यर्थः । निष्क्रमणम्‌, प्रवेशनमपि अवकाशदानस्य रूपान्तरम्‌ । अतः कार्येण कारणानुमानस्य सर्वसंमतत्वात्‌, निष्क्रमणादिकार्येण तद्धेतोराकाशस्यानुमाने का हानिः? इत्याशङ्कामनूद्य परिहरति - यत्त्वित्यादिना । यत्तु आकाशः अवकाशप्रदः इति शास्त्रतः कथितम्‌, अत्र 'शरीरेष्ववकाशं च नभः कुर्यात्तथा परः' इति शास्त्रमानन्ददायिन्यामुदाहृतम्‌ । तत्र = तद्विषये इति = एवंप्रकारम् ऐदम्पर्यम्‌ = तात्पर्यम्‌ ऊह्यम्‌ = ऊहनीयम्‌ । एवंप्रकारमिति कोऽयं प्रकारः? इत्यत्राह ~ स्पर्शभाजां या असौ अन्योन्यं विहतिः, सा प्राच्यतत्त्वेष्विव इह न स्यात्‌ इति ऐदंपर्यमृह्यमित्यन्वयः । 'स्पर्शवतां सप्रतिघत्वम्‌' = स्पर्शवन्तः घटपटादयः एककालैकदेशावच्छेदेन न मिलन्ति । द्वौ घटौ, घटपटौ वा एकस्मिन्‌ देशे एकस्मिन्‌ काले स्थातुं न प्रभवतः । तथा मेलने परस्परम्‌ आघातः स्यादिति नियमः । सेयं व्याहतिः आकाशापेक्षया प्राच्यानि = एतदनन्तरपूर्वाणि यानि तत्त्वानि स्पर्शवन्ति वाय्वग्निजलपृथिवीरूपणि, तेष्विव आकाशे न स्यात्‌ = न भवति, आकाशे स्पर्शाभावात्‌ इति बोधनाय = आकाशस्य सर्वत्रावकाशो वर्तत इति ज्ञापनार्थम्‌ 'आकाशोऽवकाशप्रदः' इत्युच्यते, न तु तेनाकाशानुमानमिष्टम्‌ । न यदि = एवमनङ्गीकारे अन्येषु = आकाशात्‌ प्राक्तनेषुं महदहङ्कारादिषु अवकाशः कथमिव लभ्यः? तेषामपि स्पर्शशून्यत्वात्‌ परस्परं सप्रतिघत्वाभावात्‌ अवकाशप्रदत्वं वर्तते । अतः आकाश एक एव अवकाशप्रद इति न युक्तम्‌ ॥   
ननु सिद्धपुरुषाः जले भूमावपि निमज्जन्तीति वदन्ति । भूमेः सिद्धपुरुषदेहस्य च स्पर्शवत्त्वात्‌ सप्रतिघत्वमवर्जनीयमिति, उक्तशास्त्रं कथं प्रमाणम्‌? कथं वा भूमौ निमज्जनमिति चेत्‌, तत्राह - सिद्धादेरित्यादि । आदिना तत्तुल्याः देवाः गृह्यन्ते । तेषां स्वप्रभावात्‌ = सिद्धानां योगाभ्यासादिजन्यात्‌ प्रभावात्‌, देवानां धर्मविशेषवशात्‌ जले इव = जले यथा सर्वेषां मज्जनम्‌, तथा भूमावपि मज्जनादिः = निमज्जनम्‌, उन्मज्जनं च कथितः = योगशासस्त्रेषु अभिहितः युज्यते । स न सहजः । अतः नोक्तनियमविरोधः । 'सर्वे नियमाः सापवादाः' इत्यस्त्याभाणकः । वह्नेर्दाहकत्वं स्वभावस्सर्वविदितः । मणिमन्त्रौषधादिप्रयोगे दाहो न भवति । अत एव नियमानां सर्वेषामपि आदौ 'असति विरोधे' इति योजयन्ति । यथा 'सर्वं वाक्यं सावधारणम्‌' इति नियमस्य 'असति विरोधे सर्वं वाक्यं सावधारणम्‌' इत्येवार्थः । अतः प्रकृते आकाशस्य नानुमानात्सिद्धिः । अस्माभिः जले मज्जनवेलायां जलस्य द्रवत्वेन जलावयवानां पर्श्वतो गमनात्‌ सप्रतिघत्वनियमस्य यथापवादः, तथा पृथिव्यादौ योगजप्रभावात्‌ नियमस्यापवाद इति भावः । तथा च निष्क्रमणादिलिङ्गैरपि नाकाशानुमानसंभवः, किन्तु श्रुत्यैवाकाशसिद्धिः ॥ ४५ ॥
</details>

<details><summary>वरदार्य-सुबोधिनी (कन्नड) - ४५</summary>

पञ्च भूतगळिन्द आद मानव शरीरदल्लि आकाश अवकाशवन्नु कल्पि सुत्तदॆ ऎन्दु शास्त्रगळल्लि हेळिरुवुदरिन्दलू, प्रवेश निर्गमनादिगळिन्दलू आकाशवन्नु अनुमान माडुवुदरल्लि तप्पेनु? ऎम्ब प्रश्नॆगॆ उत्तरवन्नु हेळुत्तारॆ आकाशः अवकाशप्रदः इति शास्त्रतः यत्तु कथितं, तत्र स्पर्शभाजां अनन्यं या अस् विहतिः, सा प्राच्यतन इह न स्यात्, इति ऐदम्पर्यं ऊहूं आकाशवु अवकाशवन्नु कल्पिसुत्तदॆ ऎन्दु शास्त्रदिन्द यावुदॊन्दु हेळ ल्पट्टित्तो, आ विषयदल्लि स्पर्शवन्नुळ्ळ पदार्थगळिगॆ परस्पर घर्षणॆ यागुवुदॆम्ब याव ऒन्दु प्रसिद्ध न्यायविदॆयो, अन्तह घर्षणॆ मुन्दिन पृथिव्यादि तत्त्वगळल्लिरुवन्तॆ ई आकाशदल्लि आगुवुदिल्ल ऎन्दु तात्पर्यवन्नु ऊहिसतक्कद्दु. स्पर्शवुळ्ळ ऎरडु पदार्थगळु ऒन्दे जागदल्लि बन्दरॆ परस्पर घर्षणॆ अनिवार्य ऎम्ब सर्व प्रसिद्धवाद नियम आकाशक्कॆ स्पर्शविल्लवाद्दरिन्द अन्वयिसुवुदिल्ल ऎन्दु भाव.

न यदि, अन्नोष्टु अवकाशः कथं लभ्य आकाशदिन्दले अव काश सिगुत्तदॆ ऎन्दरॆ, उळिद तत्त्वगळल्लि अवकाश दॊरॆयलु हेगॆ साध्य?

60

- 46-

[आकाश आवरणाभावरूपवल्ल]

[श्लोक 46

सद्रूपेणैव भानान्न भवति वरणाभावमात्रं विहायः संसर्गाभावमात्रं न च भवति यतो नास्ति संसर्गिभोधः।

सृष्टिक्रमदल्लि अहङ्कारद सृष्टिय अनन्तरवे आकाशद सृष्टि यागुत्तदॆ. आकाशवे अवकाशकल्पनॆगॆ कारणवादरॆ, अहङ्कारादि हिन्दिन तत्त्वगळल्लि अवकाश दॊरॆयदे घर्षणॆयागबेकागुत्तदॆ. आद्दरिन्द अव काशकार्यदिन्द आकाशद अनुमान साध्यविल्ल.

सिद्धपुरुषरु भूमियॊळगॆ प्रवेशमाडबल्लरॆन्दु योगशास्त्रदल्लि हेळिरुवुदरिन्द स्पर्शवत्ताद ऎरडु वस्तुगळु ऒन्दुकडॆ सेरलु साध्यविल्ल ऎन्दु हेळिद्दु सरियल्ल ऎम्ब आक्षेपक्कॆ उत्तर हेळुत्तारॆ - सिद्धादे कथितः मज्जनादिः स्वप्रभावात् जल इव युज्यते सिद्धरु मुन्तादवरिगॆ हेळिरुव भूमियल्लि मुळुगुवुदु मुन्ताद क्रियॆगळु इतररु नीरिनल्लि मुळुगुवन्तॆ अवर तपःप्रभावदिन्द युक्तवागुत्तदॆ.

नीरु स्पर्शवत्ताद द्रव्यवादरू नावु मुळुगुवुदक्कॆ अवकाश कॊडुवन्तॆ सिद्धरिगॆ तपः प्रभावदिन्द भूमियू अवकाश कॊडुत्तदॆ. इदरिन्द हिन्दॆ हेळिद सामान्य नियमक्कॆ याव विरोधवू इल्ल ॥ ४५ ।
</details>

<details><summary>सर्वार्थसिद्धिः - ४५</summary>

ननु शरीरादिष्वाकाशोऽवकाशदानेनोपकरोतीति तत्तच्छास्त्रसिद्धम् ; अतोऽस्य निष्क्रमणादिलिङ्गत्वं ग्राह्यम् । तदिदमनुभाषते यत्त्विति ॥ शास्त्राभिप्रेतमस्योपकारकत्वं शिक्षयति - तत्रेति । पृथिव्यादिचतुष्कस्येव स्पर्शवत्प्रतिघाति त्वमाकाशस्य नास्ति ; तत्पूर्वेषामिवाहङ्कारादितत्त्वानाम् । अतः प्राणिसञ्चारादिप्रतिघातकत्वाभावादस्योपकारकत्वकथनमिति तात्पर्यं निपुणनिरूपणीयम् । न ह्याकाशेन देयमवकाशाख्यं द्रव्यान्तरमस्तीति भावः । आकाश एव तर्ह्यवकाशः स्यादित्यत्राह - यदीति । अस्पर्शत्वाविशेषान्महदादिप्रदेशानामप्यवकाशत्वं ग्राह्यम् । ननु स्पर्शवतां मिथःप्रतिघातकत्वनियमो नास्ति, भूमावुन्मज्जति निमज्जतीत्यादिसिद्धप्रतिपादनादित्यत्राह - सिद्धादेरिति । अनेन जन्मौषधिमन्त्रतप-स्समाधिभूतसिद्धिमतां तत्तदुपष्टब्धानां च संग्रहः । जलदृष्टान्तेन विभज्य प्रवेशनं पुनश्शाघ्रसंभेदश्च सूच्यते । केचित्तु सिद्धादीनां प्रभावविशेषेण भूम्यादिषु प्रवेशप्रतिघात एव नास्तीति मन्यन्ते काचादिषु नीरन्ध्रेषु नयनप्रभादेरिवेति ॥ ४५ ॥ इत्यवकाशनिरूपणम् ॥
</details>

<details><summary>नरसिंह-देवः आनन्ददायिनी - ४५</summary>

पूर्वाक्षेपेण संगतिमाह - नन्विति । शास्त्रेति ।  
शरीरेष्ववकाशं च नभः कुर्यात्तथा परः ।  
इति शास्त्रसिद्धमित्यर्थः । अतोऽस्य निष्क्रमणादीति । (ननु) आकाशस्य शास्त्रसिद्धत्वात् कथं निष्क्रमणादिलिङ्गत्वमिति चेत्; न; निष्क्रमणादिलिङ्गत्वं निष्क्रमणादिकारणत्वमेवेत्यर्थः । पृथिव्यादीति । तथा च प्रतिघातकत्वाभावमात्रान्न तद्धेतुत्वमित्यर्थः । नन्ववकाशाख्यस्य कस्यचिद्द्रव्यस्य तद्धेतुत्वे तद्द्वारा तद्धेतुत्वमाकाशस्यास्तु इत्यत्राह - न ह्याकाशेनेति । नन्ववकाश इत्याकाशादिदेयद्रव्यान्तरं माऽस्तु, तथाऽपि तस्य निष्क्रमणादिहेतुत्वमवश्यं वाच्यम् । तथा च आकाश एवावकाशोऽस्तु; तथा (एवं)च आकाशस्य निष्क्रमणलिङ्गकत्वं युक्तमित्यत्राह - आकाश एव तर्हीति । आकाशाभावस्थलेऽप्यवकाशसत्त्वान्नाकाशस्यावकाशत्वम् । अप्रतिघातकत्वमात्रेणाकाशस्य तत्त्वे महदादीनामपि तथात्वात्तत्त्वप्रसङ्गादि(ङ्ग इ)ति भावः । ननु -  
सिद्धयोगस्तदा(था)भूमावुन्मज्जति निमज्जति ।  
इति योगरहस्यादावुक्तेः स्पर्शवद्द्रव्यस्यापि प्रतिघातकत्वनियमो नास्तीत्याशङ्क्य परिहरति - ननु स्पर्शवतामिति । तदुपष्टब्धानामिति । तादृशोपष्टम्भवतां (दृगौषधवतां) तदनुगृहीतानां चेत्यर्थः । विभागसम्भेदौ विनैव विवक्षा(पक्षा)न्तरमाह - केचित्त्विति ॥ ४५ ॥  
 अवकाशनिरूपणम्
</details>

<details><summary>उत्तमूरु-वीरराघवः अलभ्यलाभः - ४५</summary>

ननु यद्याकाशस्य क्रियाहेतुत्वं न स्यात्, आकाशोऽवकाशप्रद इति कथमुच्यते । न्यायदर्शनेऽपि (३-१) ''गन्धक्लेदपाकव्यूहावकाशदानेभ्यः पाञ्चभौतिकं शरीरम्' इति अवकाशप्रदत्वमुपक्षिप्तमित्यत्राह यत्त्विति । चतुर्णां भूतानां प्रतिघातकत्वादवकाशप्रदत्वं नास्ति । तदभावेऽवकाश इत्येतावानेव तदर्थः । आकाशोत्पत्तेः प्राक्, तथा आकाशं विना प्रकृतिमहदहंकारादिमात्रं यत्र, तत्र चावकाशस्य चलनादेरिष्टत्वात् । अयं श्लोकार्थः – शास्त्रतः - शास्त्रे आकाशोऽवकाशप्रद इति यत् । कथितं कथनं वाक्प्रयोगः, तत्र इत्यैदम्पर्यमूह्यमित्यन्वयः । एतदर्थपरत्वं तर्क्यमित्यर्थः । तमेवार्थमाह याऽसावित्यादिना । स्पर्शभाजां चतुर्णां वायुतेजोजलमहीरूपाणां भूतानामन्योन्यप्रतिघातित्वमस्ति । तत् आकाशोत्पत्तेः प्राक्स्थितेषु तत्त्वेष्विवाऽऽकाशेऽपि नास्तीति । तथा च तत्राऽऽकाशपदमाकाशपर्यन्तसर्वतत्त्वपरम् । इदमेवोपपादयति नयदीति । न यदि = अन्यथा, अन्येषु प्रकृतिमहदादिमात्रेषु अवकाशः स्थितः कथं निर्वाह्य इति । ननु चतुर्णां भूतानामप्यवकाशप्रदत्वमस्ति, सिद्धो वा योगी वा भूमौ निमज्जति उन्मज्जति हीत्यत्राह सिद्धेति । यथा जले मज्जन्तो वयं जलमपसार्य तत्र प्रविशामः, तथा सिद्धादयो भूमावपि तदवयवान् अपनीयैव मज्जनादि कुर्वन्ति, स्वप्रभावात् । अतिवेगात्तु तत्रापनयनांशादर्शनमस्माकम् । आकाशान्तपदार्थस्थले तु एवं तत्तदंशापनयनं नास्ति, किं तु अप्रतिघातस्वभावादनपनीयैव गतिरिति विशेषः । इत्यादि सिद्धप्रतिपादनादिति । इत्युन्मज्जनादिकर्तृतया सिद्धपुरुषादेः प्रतिपादनादित्यर्थः । जन्मेति । ''जन्मौषधिमन्त्रतपस्समाधिः सिद्धयः'' इति योगसूत्रम् (४-१) । भूतेति जातेत्यर्थकम् । पक्षान्तरमाह केचित्त्विति । अणिमादिशक्तिसंपत्त्या आकाशादिगतात्यल्परन्ध्रांशे सिद्धादिशरीरप्रवेशः काव्यादौ दृष्टेरिवेति प्रथमपक्षः । निरवयवे तु ब्रह्मादौ रन्ध्रवर्णनानुपपत्त्या अप्रतिघातपक्ष एवाऽऽदरणीयः ॥४५॥
</details>

<details><summary>वाधूल-श्रीनिवासः गूढार्थ-विवृतिः - ४५</summary>

सिद्धादेरिति [आदि?] शब्दार्थः तदुपष्टब्धानामित्यनेन दर्शितः ॥ ४५ ॥
</details>

<details><summary>सौम्य-वरद-रामानुज-गूढार्थ-प्रकाशः - ४५</summary>

प्रतिघातित्वाभावे दृष्टान्तमाह - तत्पूर्वेषामिति । तदुपष्टब्धानामिति । वस्त्राभरणादीनामित्यर्थः । काचादिषु चेति । अत्र चकारो भिन्नक्रमः । नीरन्ध्रेष्वपीति । अपिरत्र विरोधसूचकः ॥ ४५ ॥
</details>








