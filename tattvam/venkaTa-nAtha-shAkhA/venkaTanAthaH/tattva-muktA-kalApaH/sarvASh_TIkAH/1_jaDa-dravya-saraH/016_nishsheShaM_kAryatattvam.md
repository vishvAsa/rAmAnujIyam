+++
title = "016 निश्शेषं कार्यतत्त्वम्"

+++
<details><summary>मूलम्</summary>

निश्शेषं कार्यतत्त्वं जनयति स परो हेतुतत्त्वैश्शरीरी तत्तत्कार्यान्तरात्मा भवति च तदसौ विश्रुतो विश्वरूपः ।  
तेजोऽबन्नाभिधेये बहुभवनमभिध्यानलिङ्गं च दृष्टं तस्मादीशाननिघ्नाः प्रकृतिविकृतयस्स्वस्वकार्यप्रसूतौ ॥ १६ ॥
</details>

<details><summary>वरदार्य-सर्वाङ्कषा - १६</summary>

> ननु उत्तरोत्तर-तत्त्वं प्रति पूर्वपूर्वतत्त्वस्यैवोपादानत्वस्याभिधाने,  
जगतः ब्रह्मोपादानत्वरूपः सिद्धान्तः गत एव ।  
मूलतत्त्वस्यैव ब्रह्मोपादनत्वेऽपि तत्सिद्धान्तः संगच्छेतेति चेत्,  
तर्हि 'यतो वा इमानि भूतानि जायन्ते' इति श्रुतौ,  
'इमानि ' इति निर्देशात्,  
“भूतानि' इति बहुवचननिर्देशाच्च,  
जगति प्रत्यक्ष-सिद्धानां सर्वभूतानाम् अपि साक्षात् ब्रह्मोपादानकत्व-श्रवणानुरोधेन सर्वेषाम् अपि वस्तूनां ब्रह्मोपादानकत्वस्यैवाङ्गीकारात् अपसिद्धान्तापत्तिः ।  
> 
> अस्तु तर्हि साक्षादेव ब्रह्मणः सकाशात् सर्वेषामप्युत्पतिरिति यदि,  
तर्हि क्रमश एव सृष्टिर् इत्युक्तिविरोध 

इत्य् उभयतः पाशा रज्जुः इत्य् अत्र+++(5)+++  

> 'तदभिध्यानाद् एव तु तल्-लिङ्गात् सः' (ब्र.सू.2-3-14) 

इति सूत्रोक्तं समाधानमाह - निःशेषम् इत्य्-आदि ।  
तद्-अभिध्यान-रूपात् परमात्म-लिङ्गात्  
सः **परः** = परमात्मा **हेतुतत्त्वः** = उत्तरोत्तरतत्त्वोपादानभूतैः पूर्व-पूर्व-तत्त्वैः **शरीरी** = शरीर-विशिष्टस् सन्न् एव  
निश्शेषं **कार्यतत्त्वम्** = उत्तरोत्तर-कार्यरूपं सर्वं तत्त्वं **जनयति** = उत्पादयति ।  
**तत्तत्कार्यान्तरात्मा** = तत्तत्कार्यवर्गस्यापि अन्तर्यामी **च** = तत्तत्कार्यशरीरकोऽपि भवति । 

**तत्** = तस्मादेव कारणात्, पूर्वपूर्वतत्त्वशरीरकपरमात्मन एवोपादानत्वात्, उत्तरोत्तरतत्त्वशरीरकपरमात्मन एवोपादेयत्वाच्च **असौ** = परमात्मा **विश्वरूपः** = जगद्रूपी **विश्रुतः** = श्रुतिस्मृत्यादिषु प्रसिद्धः । 

अत एव **तेजोऽबन्नाभिधेये** = तेजोऽब्-अन्न-शब्द-वाच्ये तत्त्वे, बहु-भवनम्, अभिध्यानलिङ्गं च **दृष्टम्** = प्रत्यक्षश्रुतिसिद्धं दृश्यते । छान्दोग्ये सद्विद्यायाम् ' तदैक्षत बहुस्याम्' इति तच्छब्दवाच्यस्य 



[[36]]


ब्रह्मणः ‘ऐक्षत' इति **अभिध्यानम्** = सङ्कल्पः, 'बहु स्याम्' इत्यात्मन एव जगद्रूपेण बहुधाभवनं च यथा दृश्यते, तथैव ' तत्तेज ऐक्षत बहु स्याम्' इति तेजसोऽपि संकल्पः, बहुधाभवनम्, 'ता आप ऐक्षन्त बह्वयः स्याम' इति अपामपि सङ्कल्पः बहुधाभवनं च दृश्यते । 'अप्' शब्दस्य नित्यबहुवचनत्वात् ' ऐक्षन्त' 'बह्वयः' इति बहुवचनम् ॥ 

यद्यपि तेजसः, अपामेव च सङ्कल्पः, बहुधाभवनं च श्रूयते; न तु अन्नशब्दवाच्यपृथिव्या इति 'तेजोऽबन्न' इति अन्नपदग्रहणं न युज्यत इव; तथापि, अन्नशब्दवाच्यायाः पृथिव्याः तत्त्वान्तरानुपादानत्वेन तत्र संकल्पप्रसक्त्यभावात् श्रुतौ पृथिव्याः संकल्पाश्रवणेऽपि, जगति पृथिव्या बहुधाभवनदर्शनात्, परमात्मनश्च सर्वान्तर्यामित्वात्, पृथिव्या अपि सङ्कल्पः अर्थात्सिद्ध्यतीत्यभिप्रायेण 'अन्न' शब्दोऽप्याचार्यैः कोडीकृतः । न हि परमात्मा चतुर्विंशतितत्त्वमात्रशरीरी, तावन्मात्रकारणं वा किन्तु जगच्छरीरी, जगत्कारणं च । तस्मात् स्थूलेऽपि जगति मृत्पिण्डघटादिरूपोपादानोपादेयेष्वपि तत्तच्छरीरकस्यैव परमात्मनः उपादानत्वम्, उपादेयत्वं चेत्येतत्सूचनायैव श्रुतावश्रुतसंकल्पस्याप्यन्नस्य संग्रहः कृतः । एवञ्च व्यष्टौ, समष्टौ च परमात्मैवोपादनमिति सिद्ध्यति । दृश्यन्ते च श्रुतयः 'पृथिव्या ओषधयः' इत्याद्याः । तथा च जडानां तेजः प्रभृतीनां संकल्पासंभवात्, तेजःप्रभृतिशब्दाः तत्तच्छरीरकपरमात्मवाचकाः । **तस्मात्** = स्वयं बहुधा भवनस्य, संकल्परूपचेतनलिङ्गस्य च दर्शनात्, **प्रकृतिविकृतयः** = प्रकृतिरूपा वा विकृतिरूपा वा सर्वे पदार्थाः **स्वस्वकार्यप्रसूतौ** = तत्तत्कार्योत्पादने **ईशाननिघ्नाः** = परमात्मशरीररूपत्वात् परमात्माधीना एव । एवं सांख्यसंमतसृष्टिक्रमात् सिद्धान्तसंमतसृष्टिक्रमस्य वैलक्षण्यं निरूपितम् । अतः परब्रह्मण एव सर्वत्र स्थूले सूक्ष्मे वा जगति उपादानत्वात् परब्रह्मणः जगदुपादानत्वे, क्रमसृष्टौ वा न कोऽपि विरोधः ॥ १६ ॥
</details>

<details><summary>वरदार्य-सर्वाङ्कषा-पाठान्तरम् - १६</summary>

ननु उत्तरोत्तरतत्त्वं प्रति पूर्वपूर्वतत्त्वस्यैवोपादानत्वस्याभिधाने, जगतः ब्रह्मोपादानत्वरूपः सिद्धान्तः गत एव । मूलतत्त्वस्यैव ब्रह्मोपादनत्वेऽपि तत्सिद्धान्तः संगच्छेतेति चेत्‌, तर्हि 'यतो॒ वा इ॒मानि॒ भूता॑नि॒ जाय॑न्ते'(तै.आर. ३.५.१५.१) इति श्रुतौ, 'इमानि' इति निर्देशात्‌, 'भूतानि' इति बहुवचननिर्देशाच्च, जगति प्रत्यक्षसिद्धानां सर्वभूतानामपि साक्षात्‌ ब्रह्मोपादानकत्वश्रवणानुरोधेन सर्वेषामपि वस्तूनां ब्रह्मोपादानकत्वस्यैवाङ्गीकारात्‌ अपसिद्धान्तापत्तिः । अस्तु तर्हि साक्षादेव ब्रह्मणः सकाशात्‌ सर्वेषामप्युत्पतिरिति यदि, तर्हि क्रमश एव सृष्टिरित्युक्तिविरोध इत्युभयतः पाशा रज्जुः इत्यत्र 'तदभिध्यानादेव तु तल्लिङ्गात्सः' (ब्र.सू. २.३.१४) इति सूत्रोक्तं समाधानमाह - निःशेषमित्यादि । तदभिध्यानरूपात्‌ परमात्मलिङ्गात्‌ सः परः = परमात्मा हेतुतत्त्वैः = उत्तरोत्तरतत्त्वोपादानभूतैः पूर्वपर्वतत्त्वैः शरीरी = शरीरविशिष्टस्सन्नेव निश्शेषं कार्यतत्त्वम्‌ = उत्तरोत्तरकार्यरूपं सर्वं तत्त्वं जनयति = उत्पादयति । तत्तत्कार्यान्तरात्मा = तत्तत्कार्यवर्गस्यापि अन्तर्यामी च = तत्तत्कार्यशरीरकोऽपि भवति । तत्‌ = तस्मादेव कारणात्‌, पूर्वपूर्वतत्त्वशरीरकपरमात्मन एवोपादानत्वात्‌, उत्तरोत्तरतत्त्वशरीरकपरमात्मन एवोपादेयत्वाच्च असौ = परमात्मा विश्वरूपः = जगद्रूपी विश्रुतः = श्रुतिस्मृत्यादिषु प्रसिद्धः । अत एव तेजोऽबन्नाभिधेये = तेजोऽबन्नशब्दवाच्ये तत्त्वे, बहुभवनम्‌, अभिध्यानलिङ्गं च दृष्टम्‌ = प्रत्यक्षश्रुतिसिद्धं दृष्यते । छान्दोग्ये सद्विद्यायाम्‌ 'तदैक्षत बहुस्याम्‌' इति तच्छब्दवाच्यस्य ब्रह्मणः 'ऐक्षत' इति अभिध्यानम्‌ = सङ्कल्पः, 'बहु स्याम्‌' इत्यात्मन एव जगद्रूपेण बहुधाभवनं च यथा दृश्यते, तथैव 'तत्तेज ऐक्षत बहु स्याम्‌' इति तेजसोऽपि संकल्पः, बहुधाभवनम्‌, 'ता आप ऐक्षन्त बह्वयः स्याम' इति अपामपि सङ्कल्पः बहुधाभवनं च दृश्यते । 'अप्'शब्दस्य नित्यबहुवचनत्वात्‌ 'ऐक्षन्त' 'बह्वयः' इति बहुवचनम्‌ ॥   
यद्यपि तेजसः, अपामेव च सङ्कल्पः, बहुधाभवनं च श्रूयते; न तु अन्नशब्दवाच्यपृथिव्या इति 'तेजोऽबन्न' इति अन्नपदग्रहणं न युज्यत हव; तथापि, अन्नशब्दवाच्यायाः पृथिव्याः तत्त्वान्तरानुपादानत्वेन तत्र संकल्पप्रसक्त्यभावात्‌ श्रुतौ पृथिव्याः संकल्पाश्रवणेऽपि, जगति पृथिव्या बहुधाभवनदर्शनात्‌, परमात्मनश्च सर्वान्तर्यामित्वात्‌, पृथिव्या अपि सङ्कल्पः अर्थात्सिद्ध्यतीत्यभिप्रायेण 'अन्न'शब्दोऽप्याचार्यैः क्रोडीकृतः । न हि परमात्मा चतुर्विंशतितत्त्वमात्रशरीरी, तावन्मात्रकारणं वा किन्तु जगच्छरीरी, जगत्कारणं च । तस्मात्‌ स्थूलेऽपि जगति मूत्पिण्डिघटादिरूपोपादानोपादेयेष्वपि तत्तच्छरीरकस्यैव परमात्मनः उपादानत्वम्‌, उपादेयत्वं चेत्येतत्सूचनायैव श्रुतावश्रुतसंकल्पस्याप्यन्नस्य संग्रहः कृतः । एवञ्च व्यष्टौ, समष्टौ च परमात्मैवोपादनमिति सिद्ध्यति । दृश्यन्ते च श्रुतयः 'पृथिव्या ओषधयः' इत्याद्याः । तथा च जडानां तेजः प्रभृतीनां संकल्पासंभवात्‌, तेजःप्रभृतिशब्दाः तत्तच्छरीरकपरमात्मवाचकाः । तस्मात्‌ = स्वयं बहुधा भवनस्य, संकल्परूपचेतनलिङ्गस्य च दर्शनात्‌, प्रकृतिविकृतयः = प्रकृतिरूपा वा विकृतिरूपा वा सर्वे पदार्थाः स्वस्वकार्यप्रसूतौ = तत्तत्कार्योत्पादने ईशाननिघ्नाः = परमात्मशरीररूपत्वात्‌ परमात्माधीना एव । एवं सांख्यसंमतसूष्टिक्रमात्‌ सिद्धान्तसंमतसृष्टिक्रमस्य वैलक्षण्यं निरूपितम्‌ । अतः परब्रह्मण एव सर्वत्र स्थूले सूक्ष्मे वा जगति उपादानत्वात्‌ परब्रह्मणः जगदुपादानत्वे, क्रमसृष्टौ वा न कोऽपि विरोधः ॥ १६ ॥
</details>

<details><summary>सर्वार्थसिद्धिः</summary>

प्रक्रान्तेषु प्रकृत्यादिकारणेषु ”पुरुषार्थ एव हेतुर्न केनचित्कार्यते करणम्” इति वदतस्सांख्यस्यानन्यथासिद्धैः श्रुत्यादिभिर्बाधमाह - निश्शेषमिति ॥ ”यत्किंचित्सृज्यते येन”, ”जगत्सर्वं शरीरं ते” इत्यादिभिरेतत्सिद्धम् । ”तत्सृष्ट्वा, तदेवानुप्राविशत्" इत्यादेश्चार्थमाह - तत्तदिति । अन्तर्यामिब्राह्मणसुबालोपनिषदादिप्रसिद्धिमपि संवादयति - तदसाविति । विश्रुतः प्रधानपुरुषविलक्षणत्वेन विश्वशरीरकतया प्रत्यक्षश्रुतिसिद्धः, क्वचिद्विश्वरूपशब्देनापि । ”तत्तेज ऐक्षत”, ”बहु स्यां”, ”ता आप ऐक्षन्त बह्व्यः स्याम” इति वाक्यविशेषाभिप्रेतं तद्व्यनक्ति - तेज इति । न ह्यचेतनमात्रस्यानुत्पन्नकरणकलेबरस्य कर्मिणो वा तदानीं बहुभवनसङ्कल्पाश्रयत्वं युक्तम्, गौणत्वं चात्रापि ”गौणश्चेन्नात्मशब्दात्” इति सूत्रन्यायेन निरस्तम् । प्रकृतं हि मुख्यमीक्षणम्; अत्रापि तत्संभवे नान्यथा गतिर्युक्तेति भावः । उक्तनिगमनव्याजेन - ”विकारजननीमज्ञामष्टरूपामजां ध्रुवाम् । ध्यायतेऽध्यासिता तेन तन्यते प्रेर्यते पुनः ॥ सूयते पुरुषार्थं च तेनैवाधिष्ठिता जगत् ॥”  
”मयाऽध्यक्षेण प्रकृतिस्सूयते सचराचरम् । ”यत्किंचिद्वर्तते लोके सर्वं तन्मद्विचेष्टितम् ॥ इत्यादिकमपि प्रख्यापयति - तस्मादिति ॥ १६ ॥ इति सर्वतत्त्वानामीश्वराधिष्ठानेन कार्यकरत्वम् ॥
</details>

<details><summary>नरसिंह-देवः आनन्ददायिनी - १६</summary>

उत्तरपद्येन तत्वानामीश्वरनिघ्नताकथनस्य का सङ्गतिः? विवादाभावेन व्यर्थं चेत्यत्राह - प्रक्रान्तेति । प्रसङ्ग एव सङ्गतिर्विवादश्चास्तीति भावः । सांख्यपद्यं पठति - पुरुषार्थ इति । करणं चक्षुरादिकं सर्वं तत्वजातं केनचिदधिष्ठात्रा न कार्यते । कथं तर्हि तेषां प्रवृत्तिः? पुरुषार्थ एव हेतुः - स्वर्गापवर्गलक्षणः पुरुषार्थ एवानागतावस्थालक्षणसिद्ध्ये प्रवर्तयतीत्यर्थः । चैतन्याभावेऽपि पुरुषार्थस्य प्रवर्तकत्वं संभवति -  
वत्सविवृद्धिनिमित्तं क्षीरस्य यथा प्रवृत्तिरज्ञस्य ।  
इत्यक्तेः एतत्सिद्धमिति - शरीरत्वं सिद्धमित्यर्थः ।  
यत्किञ्चित्सृज्यते येन भूतं स्थावरजङ्गमम् ।  
तस्य सृज्यस्य सम्भूता तत्सर्वं वै हरेस्तनुः ॥  
इति शरीरत्वोक्तिरिति भावः - अन्तर्यामीति । 'यस्य पृथिवी शरीरं यस्यापश्शरीरम्' इत्यादिनाऽन्तर्यामिब्राह्मणादिषु शरीरत्वोक्तेरित्यर्थः । क्वचिद्विश्वरूपेति - 'विश्वात्मन् विश्वरूपाय वै नमः' । 'सर्वात्मन्' 'विश्वरूप' इत्यादावित्यर्थः । एवं तेज ऐक्षत आप ऐक्षन्त इत्यादिश्रुत्या बाध इत्याह - तत्तेज ऐक्षतेत्यादि । तथा च चेतनाधिष्ठिता प्रकृतिः कारणमिति भावः । नन्वत्रेश्वराधिष्ठितत्वं न प्रतीयत इत्यत्राह - अभिप्रेतभिति । ननु प्रकृतेरचेतनायास्सङ्कल्पाश्रयत्वाभावेऽपि जीवस्य सम्भवाज्जीवस्स्रष्टाऽस्त्वित्यत्राह -अनुत्पन्नकरणकळेबरस्येति । नन्वैक्षतेतीक्षणं प्रवृत्तिमात्रं । तच्चाचेतनायाः प्रकृतेः सम्भवतीत्युक्तमित्यत्राह - गौणत्वं चेति प्रकृतमिति । 'सेयं देवतैक्षत' इत्यादिनेत्यर्थः । अष्टरूपां - अष्टौ प्रकृतय इत्युक्ताष्टरूपां । ध्रुवां -विनाशरहितां । तेन - ब्रह्मणा । अध्यासिता - अधिष्ठिता पुरुषार्थं जगच्च सूयते ॥ १६ ॥  
इति त्रिगुणपरीक्षायां प्रकृतिविकृतीनामीश्वराधिष्ठानेन कार्यकरत्वम् ।
</details>

<details><summary>उत्तमूरु-वीरराघवः अलभ्यलाभः - १६</summary>

एवं चतुर्विंशतौ प्रकृतिविकृतिविभागः कृतः । इदं प्रकृतित्वं विकृतित्वञ्च तद्विशिष्टब्रह्मणि, न तु विशेषणमात्रे इत्याह निश्शेषमिति । अत्र पूर्वार्धे प्रथमः पाद एकं वाक्यम्, द्वितीये वाक्यद्वयं वृत्तिस्वारस्यात् । यद्वा पर इत्यत्र वाक्यसमाप्तिः । उपरि वाक्यद्वयम् । अथवा उपर्येकमेव वाक्यम् - तस्मादसौ विश्वरूपो विश्रुतः हेतुतत्त्वैः शरीरी तत्तत्कार्यान्तरात्मा च भवतीति । विश्रुतः - विलक्षणतया श्रुतः; निमित्तत्वोपादानत्वोभयार्हतया श्रुतेः ॥ नात्र श्रुत्यन्तरैककण्ठ्यायैवं वर्णनम्, सृष्टिप्रकरणमेव स्पष्टमेव दर्शयतीत्याह तेज इति । पुरुषार्थ इति । ''वत्सविवृद्धिनिमित्तं क्षीरस्य यथा प्रवृत्तिरज्ञस्य । पुरुषविमोक्षनिमित्तं तथा प्रवृत्तिः प्रधानस्य'' इति वदद्भिः सांख्यैः, ''स्वांस्वां प्रतिपद्यन्ते परस्पराकूतहेतुकां वृत्तिम् । पुरुषार्थ एव हेतुः न केनचित् कार्यते करणम्'' इति चेतनकारणत्वनिपेधोऽपि कृतः । एतदर्थस्तु - करणानि इन्द्रियान्तःकरणरूपाणि स्वस्वकार्यं स्वयमेव कुर्वन्ति । न तावता सदा वृत्तिप्रसंगः; परस्पराकृतहेतुकत्वात् । यथा योद्धारः शाक्तीकधानुष्कादयः परस्परसंकेतबलेन शक्तिमेव धनुरेवाचादाय प्रवर्तन्ते, तद्वत् इन्द्रियकार्यमालोचनमनुसृत्य मनसो विकल्पे तमनुसृत्य बुद्धेरध्यवसाये प्रवृत्तिः । आकूतं नामात्र तत्तत्कार्याभिमुख्यमेव । एवं बुद्धिरपि मनः प्रवर्त्य इन्द्रियाणि व्यापारयतीति । बहुभवनमुपादानत्वोपयोगि; अभिध्यानं विलक्षणसंकल्पः निमित्तत्वोपादानत्वोभयोपयोगि । लिङ्गपदं सम्यक्सूत्रस्मारणाय । न केवलं चेतनान्तराशरीरभूतायां समष्टौ, चेतनान्तरशरीरभूतव्यष्टिविषयेऽपि परमात्मनः कारणत्वं कार्यत्वञ्चेति ज्ञापनाय चतुर्थः पादः । विकारजननीमिति द्वितीया प्रथमार्थे । पिबन्त्येनामिति दूरान्वयो वा । तेन परमात्मना अध्यासिता - अधिष्ठिता ध्यायते, अभिध्यानविषयीक्रियते । सूयते इति कर्तरि । उत्पादयतीत्यर्थः ॥ १६ ॥  
(इति सर्वविशिष्टेश्वर एव कारणत्वकार्यत्वे)
</details>

<details><summary>सौम्य-वरद-रामानुज-गूढार्थ-प्रकाशः - १६</summary>

'निश्शेषम्’ इति । प्रसङ्गसङ्गतिं दर्शयन् सर्वं कारणमीश्वरप्रेरितमेव कार्यं जनयतीति निर्णयस्य विप्रतिपत्तिपूर्वकत्वात् विप्रतिपत्तिं सूचयति प्रक्रान्तेप्विति । प्रकृतेष्वित्यर्थः । प्रकृत्यादिकारणेष्विति । स्वस्य[स्व?] कार्यार्थं प्रवृत्तेष्विति शेषः । पुरुषार्थ एवेति । जीवस्य भोगनिमित्तं कर्मैवेत्यर्थः । कार्यत इति । प्रेर्यत इत्यर्थः । प्रत्यक्षश्रुतिसिद्ध इति । सर्वैरधीयमानश्रूतिसिद्ध इत्यर्थः ॥ १६ ॥
</details>

<details><summary>Keith</summary>

सृष्टियल्लि मुन्दिन तत्त्वगळिगॆ हिन्दिन तत्त्वगळु कारणवागुवुदादरॆ सर्वजगत्तिगू परमात्मने कारणनॆम्ब सिद्दान्तवेनागुवुदु ? ऎम्ब संश यवन्नु परिहरिसुत्तारॆ - सः परः हेळुतः शरीरी सन् निशेषं कार्यतत्त्व जनयति आ परमात्मनु कारणगळाद पूर्वतत्त्वगळिगॆ अन्तर्यामियागिरुत्ता कार्यभूतवाद तत्त्वगळॆल्लवन्नु सृष्टिसुत्तानॆ. तत्तत्कार्यान्तरात्मा च भवति आया कार्यगळिगॆ अन्तर्यामिया गियू आगुत्तानॆ. तत् अस् विश्व रूपः विश्रुतः – आद्दरिन्दले इवनु जगद्रूपियॆन्दु प्रसिद्धनागिद्दानॆ. इदक्कॆ प्रमाणवन्नु हेळुत्तारॆ तेजोs बन्नाभिधेये बहुभवनं अभिध्यानलिङ्गं च दृष्ट “तेजः' 'आपः' 'पृथिवी' ई पदवाच्यवाद तत्त्वगळ रूपदल्लि परमात्मने अनेकाकारगळन्नु ताळुत्तानॆम्बुदू अदक्कॆ कारणवाद सङ्कल्प विशेषवू श्रुतियल्लि कण्डुबरुत्तदॆ. तस्मात् प्रकृतिविकृतयः स्वस्वकार्यप्र सूत् ईशाननिघा- आद्दरिन्द प्रकृतितत्त्व, विकृतितत्र्य ऎल्लवू परमात्मन अधीनवागिये तम्म तम्म कार्यगळन्नु माडुत्तवॆ. 

 \- 

सविशॆषादैत अथवा विशिष्टाद्वत पददल्लि ऎरडर्थ अडगिदॆ. सवि- शेषे अथवा विशिष्टे अदैत - चिदचिद्विशिष्टनाद परमात्मनु ऒब्बने ऎम्बुदु ऒन्दर्थ. सविशेषयोः अथवा विशिष्टयो अतं – पर मात्मने कारणरूपनागियू कार्यरूपनागियू आगिरुवनु ऎम्बुदु मत्तॊन्दर्थ. परमात्मनु सर्ववस्तुगळल्लू अन्तर्यामियागिरुवुद रिन्द सर्व वस्तुगळू अवन शरीरवागुत्तवॆ. इदरिन्द अवनु विश्वरूपि 

श्लोक 17] 

- 17- 



[पञ्चीकरण प्रक्रियावर्णनॆ 

द्वेधा भूतानि भित्ता 

पुनरपि च भिनत्यर्धमेकं चतुर्धा तैरेकै कस्य भागै परमनुकलयत्यर्धमर्ध० चतुर्भिः । इत्थं पञ्चीकृत्य जनयति स जगद्गतुरण्णादिकाया- हैदम्पर्य० त्रिवृत्त श्रुतिरधिकगिरामक्षमैका निरोय्तुं 

8 

21 

ऎन्दॆनिसि कॊळ्ळुत्तानॆ. आद्दरिन्द तेजस्सिनिन्द जल हुट्टुत्तदॆ ऎन्दरॆ तेजश्य. रीरकनाद परमात्मनु जलशरीरकनादनॆन्दर्थ. हीगॆ ऎल्लॆडॆयल्लू अवनु कारणनागिरुवुदरिन्दले 'तेज ऐक्षत'-तेजस्सु सङ्कल्पिसितु-इत्यादि निर्दॆ- शगळु कण्डुबरुत्तवॆ. आद्दरिन्द परमात्मने वास्तविकवागि सर्वकारणनु. 

हीगॆ तत्त्वगळ समष्टि सृष्टिय विचारवन्नु मुगिसि व्यष्टि सृष्टिगॆ तळहदियन्तिरुव 'पञ्चीकरण'वन्नु हेळुत्तारॆ-भूतानि द्वेधा भित्ता पुनरसि एकं अर्ध० चतुर्धा भिन-आकाशादि पञ्च भूतगळन्नु ऎरडागि विभजिसि मत्तॆयू अदर ऒन्दर्धवन्नु नाल्कु भागवागि विभजि सुत्तानॆ. एकैकस्य तैः चतुर्भिः भागै परं अर्धमर्धं अनु कलयति- हीगॆ विभागिसल्पट्ट प्रतियॊन्दु भूतद आ ऎण्टनॆय ऒन्दाद नाल्कु भागगळिन्द मत्तॊन्दु प्रतियॊन्दु भूतद अर्धभागवन्नु मिश्रणमाडुत्तानॆ. इत्थं पञ्चीकृतैः तैः सः जगद्देतुः अण्णादि कार्याणि जनयति- हीगॆ पञ्चीकरणमाडल्पट्ट आ पञ्चभूतगळिन्द आ परमात्मनु ब्रह्माण्ड मॊदलाद ऎल्ल कार्यगळन्नू सृष्टिसुत्तानॆ. 

छान्दोग्यपनिषत्तिनल्लि त्रिवृत्करणवन्नु हेळिरुवाग पञ्चीकरण हेगॆ सिन्धुवागुवुदु ? ऎम्ब आक्षेपक्कॆ समाधानवन्नु हेळुत्तारॆ - एक त्रिवृत्यश्रुतिः अधिकगिरां ऐदम्पर्यं निरोद्दुं अक्षमा - त्रिवृत्करणवन्नु हेळुव ऒन्दे ऒन्दु श्रुतियु वेद तत्त्ववन्नु बल्ल महर्षिगळ अनेक वाक्यगळ तात्पर्यवन्नु कॆडिसलु समर्थवागलारदु. 

त्रिवृत्करण श्रुति समष्टि सृष्टिगॆ सम्बन्धिसिद्दल्ल, सृष्टिसृष्टिय अनन्तर मानवशरीरदल्लागुव परिणामवन्नु अदु हेळुत्तदॆ. हीगॆ बेरॆ अर्थवन्नु कॊडबल्ल ऒन्दे ऒन्दु श्रुतिगोस्कर महर्षिगळ युक्ति युक्तवाद अनेक वाक्यगळ तात्पर्यवन्नु कैबिडुवुदु यक्तवल्ल ॥ १७ । 

</details>







