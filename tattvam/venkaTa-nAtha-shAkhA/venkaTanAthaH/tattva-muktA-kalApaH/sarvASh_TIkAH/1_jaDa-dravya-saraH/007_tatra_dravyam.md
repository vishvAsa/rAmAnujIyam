+++
title = "007 तत्र द्रव्यम्"

+++
<details><summary>मूलम्</summary>

तत्र द्रव्यं दशावत्प्रकृतिरिह गुणैस्सत्त्वपूर्वैरुपेता कालोऽब्दाद्याकृतिस्स्यादणुरवगतिमान् जीव ईशोऽन्य आत्मा ।  
संप्रोक्ता नित्यभूतिस्त्रिगुणसमधिका सत्त्वयुक्ता तथैव ज्ञातुर्ज्ञेयावभासो मतिरिति कथितं संग्रहाद् द्रव्यलक्ष्म ॥ ७ ॥
</details>

<details><summary>वरदार्य-सर्वाङ्कषा - ७</summary>

उद्दिष्टानां लक्षणान्याह - तत्रेत्यादिना । **तत्र** = उद्दिष्टेषु तत्त्वेषु **दशावत्** द्रव्यम् । दशा नाम अवस्था। सा च आगन्तुकापृथक्सिद्धधर्मः । ‘घटवत् भूतलम्' इत्यादौ घटादयो भूतलस्य धर्माः आगन्तुकाः । अतः घटोऽप्यवस्था स्याद्भूतलस्य । घटो हि **द्रव्यम्** = अवस्थावत्, न तु अवस्था । इदं तु अवस्थाया लक्षणम्, न त्ववस्थावतः । अतः तद्व्यावृत्त्यर्थम् अपृथक्सिद्धेति विशेषणम् । भूतलस्य घटादिः नापृथक्सिद्धधर्मः, किन्तु पृथक्सिद्धधर्म इति तद्व्यावृत्तिः । आगन्तुकेत्यनुपादाने, आत्मनः नित्यत्वादीनां अपृथक्सिद्धधर्मत्वादतिव्याप्तिः, अतः आगन्तुकेति । आत्मनः नित्यत्वं सहजम्, न त्वागन्तुकम् । अतः तद्व्यावृत्तिः । मृदः घटत्वादिधर्माः आगन्तुकाः अपृथक्सिद्धाश्च । तादृशधर्मवत्त्वात् मृदादीनां द्रव्यत्वम् । प्रकृतेर्महदादिरूपेण परिणामात्, महत्त्वादयो धर्माः प्रकृतेरागन्तुकाः अपृथक्सिद्धाश्च । तादृशधर्मवत्त्वात्प्रकृतौ लक्षणसमन्वयः । एवं कालस्य क्षणदिवसाद्यात्मना परिणामात् क्षणत्वादिधर्मानादाय, नित्यविभूतेः क्षेत्रारामाद्यात्मना परिणामात्, धर्मभूतज्ञानस्य च सुखादिरूपेण परिणामाच्च लक्षणसमन्वयः । जीवात्मपरमात्मनोस्तु स्वरूपपरिणामाभावेऽपि घटादिसंयोगानामागन्तुकत्वादपृथक्सिद्धत्वाच्च तादृशसंयोगमादाय लक्षणसमन्वयः । ननु विभोः परमात्मनो घटादिसंयोगस्यावर्जनीयत्वात् लक्षणसमन्वयेऽपि जीवस्याविभुत्वात् घटसंयोगः कथमिति चेत्, वाय्वादिसंयोगमादाय लक्षणसमन्वयसंभवात् न दोषः । एवं षण्णामपि द्रव्याणां द्रव्यत्वं ज्ञेयम् ॥ 

बाबूरामाचार्य 

बहदा 2 लेवडा, ल 

नवलपरासी, नेपा 



[[12]]

संप्रोक्ता नित्यभूतिस्त्रिगुणसमधिका सत्त्वयुक्ता तथैव 

ज्ञातुर्ज्ञेयावभासो मतिरिति कथितं संग्रहाद् द्रव्यलक्ष्म ॥7॥ 

[[1]]

द्रव्यसामान्यलक्षणमुक्त्वा, विशेषलक्षणानि क्रमश आह - प्रकृतिरित्यादि । **इह** = द्रव्यवर्गे सत्त्व- **पूर्वैः** = सत्त्वाद्यैः **गुणैः** = सत्त्वरजस्तमोभिः **उपेता** = युक्ता प्रकृतिः । सत्त्वादिगुणत्रयवत्त्वं प्रकृतेर्लक्षणम् । सांख्यास्तु त्रिगुणात्मिका प्रकृतिः, न त्रिगुणाश्रया, गुणगुणिनोरभेदादिति वदन्ति । सिद्धान्ते, गुणगुणिभावस्यानुपदमेव स्थाप्यमानत्वात् त्रिगुणाश्रया प्रकृतिः, न तु त्रिगुणात्मिकेति ज्ञेयम् । **कालः अब्दाद्याकृतिः** स्यात् । संवत्सरादिरूपपरिणामाश्रयः कालः । संवत्सरादिपरिणामाश्रयत्वं कालस्य लक्षणम् । **अणुः, अवगतिमान्** = चेतनः जीवः । अणुत्वे सति चेतनत्वं जीवस्य लक्षणम् । अणुत्वमात्रोक्तौ पृथिवीपरमाण्वादावतिव्याप्तिः । अतः चेतनत्वम् । चेतनत्वमात्रोक्तौ ईश्वरे अतिव्याप्तिः । अतः अणुत्वम् । ईश्वरस्य विभुत्वात् नातिव्याप्तिः । **अन्यः** = जीवभिन्नः **आत्मा** चेतनः **ईशः** = परमात्मा । जीवभिन्नत्वे सति चेतनत्वं परमात्मनो लक्षणम् । जीवभिन्नत्वमात्रोक्तौ घटादावतिव्याप्तिः; अतः चेतनत्वम् । चेतनत्वमात्रोक्तौ जीवात्मन्यतिव्याप्तिः; अतः जीवभिन्नत्वम् । **नित्यभूतिः त्रिगुणसमधिका**, तथैव **सत्त्वयुक्ता** = सत्त्वगुणयुक्ता संप्रोक्ता । त्रिगुणभिन्नत्वे सति सत्त्वगुणवत्त्वम् नित्यविभूतेर्लक्षणम् । वस्तुतस्तु तमश्शून्यत्वे सति सत्त्वगुणवत्त्वम्, रजश्शून्यत्वे सति सत्त्वगुणवत्त्वं वा नित्यविभूतेर्लक्षणम्, लाघवात् । प्रथमदलाभावे प्रकृतिद्रव्य एवातिव्याप्तिः, तत्र सत्त्वगुणस्य सत्त्वात् । द्वितीयदलाभावे आत्मनि अतिव्याप्तिः, आत्मनि रजस्तमोगुणयोरभावात् । सत्त्वगुणस्यापि तत्राभावात्, अतिव्याप्तेः परिहारः । **ज्ञातुः** = आत्मनः **ज्ञेयावभासः** = ज्ञेयवस्तुविषयकः प्रकाशः **मतिः** = धर्मभूतज्ञानम् । सकर्मकः सकर्तृकः प्रकाशः धर्मभूतज्ञानम् इत्यर्थः । ज्ञानं हि कंचित्पुरुषं प्रति किञ्चिदर्थप्रकाशरूपं सर्वानुभवसिद्धमिति तु सकर्मकावभासत्वम् धर्मभूतज्ञानस्य लक्षणम् । **सकर्मकः** = सविषयकः **अवभासः** =प्रकाशरूपः धर्मभूतज्ञानम् । सकर्मकत्वमात्रोक्तौ गमनादिक्रियाणामपि ग्रामादिकर्मकत्वात् गमनादिक्रियायामतिव्याप्तिंः । अतः प्रकाशरूपत्वमुक्तम् । गमनादिक्रियाणां प्रकाशरूपत्वाभावान्नातिव्याप्तिः । प्रकाशरूपत्वमात्रोक्तौ, आत्मनि अतिव्याप्तिः, तस्य स्वप्रकाशत्वात् । अतः सकर्मकत्वमुक्तम् । आत्मा तु न सविषयकः पदार्थ इति नातिव्याप्तिः आत्मनः निर्विषयत्वे कथं ज्ञानरूपत्वमिति चेत्, तस्य स्वमात्रविषयकत्वात् निर्विषयत्वं नास्ति । तर्हि तत्र सकर्मकत्वस्यापि सत्त्वात् कथमतिव्याप्तेः परिहार इति चेत्, विषयपदं हि लोके घटादावेव प्रसिद्धम् । तादृशविषयत्वम् आत्मनः नास्तीति नातिव्याप्तिः । नन्वेवमपि आत्मनो धर्माणां प्रत्यक्त्वादीनाम् आत्मनैव भानात् सकर्मकावभासत्वमात्मनोऽनिवार्यमिति चेत्, एतत्तत्त्वमग्रे (जीव. 7) विचारयामः । **इति** = इत्येवं **संग्रहात्** = संक्षेपेण **द्रव्यलक्ष्म** = द्रव्याणां लक्षणम् कथितम् । वस्तुतस्तु – सत्त्वपूर्वैर्गुणैरुपेता प्रकृतिरित्युक्तम् । रजोगुणवत्त्वं तमोगुणवत्त्वम् वा एकैकमेव लक्षणं लघु वक्तुं शक्यम्, अन्यत्र कुत्राप्यतिप्रसक्तेरभावात् । एवं सति त्रिगुणवत्त्वं स्वरूपपरिचायकम् । एवं त्रिगुणसमधिका सत्त्वयुक्ता नित्यविभूतिरिति लक्षणमपि गौरवग्रस्तम् । रजश्शून्यत्वे सत्त्ववत्त्वम्, तमश्शून्यत्वे सति सत्त्ववत्त्वं वा लक्षणं पर्याप्तम् । सत्त्ववत्त्वमात्रोक्तौ प्रकृतावतिव्याप्तिरिति हि त्रिगुणसमधिका इत्युक्तम्; रजश्शून्यत्वस्य, तमश्शून्यत्वस्य वा विवक्षेणेनैवातिव्याप्तेः परिहारात् ॥ 

। 

। 

J 

8. 

[[13]]

[ गुणानां द्रव्यातिरिक्तत्वसमर्थनम् ] 

एकार्थप्रत्यभिज्ञा भवति दृढतरा दर्शनस्पर्शनाभ्यां 

संघातादेरयोगादवगमयति सा वस्तु रूपादितोऽन्यत् । 



वस्तुतस्तु – 'विलक्षणसत्त्ववत्त्वम्' लक्षणमिति कथनमेव वरम् । नित्यविभूतिगतं सत्त्वं हि प्रकृतिगतसत्त्वापेक्षयात्यन्तविलक्षणम् । प्रकृतिर्हि जडा । तद्गतं सत्त्वमपि जडरूपमेव । नित्यविभूतिस्तु अजडा, स्वप्रकाशा । रजस्तमस्समानाधिकरणसत्त्वाद्विलक्षणमेव तदसमानाधिकरणं शुद्धसत्त्वम् । अतः विलक्षणसत्त्ववत्त्वमेव लघुलक्षणं वक्तुं शक्यम् । अधिकं नायकसरे । एवमन्यदपि ज्ञेयम् ॥ 

ननु उक्तलक्षणेषु लेशतो गौरवसत्त्वेऽप्यतिव्याप्त्यादिदोषाणामभावात् लक्षणस्य लक्षणान्तरादूषकत्वन्यायेनोक्तेषु दोषः कः ? इति चेत्; लक्षणस्येतरव्यावृत्त्यर्थतया लघुधर्मसमनियतगुरुधर्मस्या- 11 भावप्रतियोगितानवच्छेदकत्वपक्षे व्यतिरेकव्याप्तिग्रहणासम्भवात् । अतः कथमुक्तानि लक्षणानि समर्थ - नीयानीत्यत्रोक्तम् – संग्रहादिति । अयं भावः - व्यवहारस्यापि लक्षणप्रयोजकत्वात्, यादृशरीत्या निर्वचने वस्तुस्वरूपपरिचयो भवेत् तादृशरीतेरेवादर्तव्यत्वेन, गुरुरूपस्यापि लक्षणत्वानपायादित्यादिविषयाणामपि वक्तव्यत्वदृष्ट्या संग्रहात् इत्युक्तम् । विस्तरस्तु अन्यत्र द्रष्टव्य इति भावः ॥ ७ ॥
</details>

<details><summary>वरदार्य-सर्वाङ्कषा-पाठान्तरम् - ०७</summary>

उद्दिष्टानां लक्षणान्याह - तत्रेत्यादिना । तत्र = उद्दिष्टेषु तत्त्वेषु दशावत्‌ द्रव्यम्‌ । दशा नाम अवस्था । सा च आगन्तुकापृथक्सिद्धधर्मः । 'घटवत्‌ भूतलम्‌' इत्यादौ घटादयो भूतलस्य धर्माः आगन्तुकाः । अतः घटोऽप्यवस्था स्याद्भूतलस्य । घटो हि द्रव्यम्‌ = अवस्थावत्‌, न तु अवस्था । इदं तु अवस्थाया लक्षणम्‌, न त्ववस्थावतः । अतः तद्व्यावृत्त्यर्थम्‌ अपृथक्सिद्धेति विशेषणम्‌ । भूतलस्य घटादिः नापृथक्सिद्धधर्मः, किन्तु पृथक्सिद्धधर्म इति तद्व्यावृत्तिः । आगन्तुकेत्यनुपादाने, आत्मनः नित्यत्वादीनां अपृथक्सिद्धधर्मत्वादतिव्याप्तिः, अतः आगन्तुकेति । आत्मनः नित्यत्वं सहजम्‌, न त्वागन्तुकम्‌ । अतः तद्व्यावृत्तिः । मृदः घटत्वादिधर्माः आगन्तुकाः अपृथक्सिद्धाश्च । तादृशधर्मवत्त्वात्‌ मृदादीनां द्रव्यत्वम्‌ । प्रकृतेर्महदादिरूपेण परिणामात्‌, महत्त्वादयो धर्माः प्रकृतेरागन्तुकाः अपृथक्सिद्धाश्च । तादृशधर्मवत्त्वात्प्रकृतौ लक्षणसमन्वयः । एवं कालस्य क्षणदिवसाद्यात्मना परिणामात्‌ क्षणत्वादिधर्मानादाय, नित्यविभूतेः क्षेत्रारामाद्यात्मना परिणामात्‌, धर्मभूतज्ञानस्य च सुखादिरूपेण परिणामाच्च लक्षणसमन्वयः । जीवात्मपरमात्मनोस्तु स्वरूपपरिणामाभावेऽपि घटादिसंयोगानामागन्तुकत्वादपृथक्सिद्धत्वाच्च तादृशसंयोगमादाय लक्षणसमन्वयः । ननु विभोः परमात्मनो घटादिसंयोगस्यावर्जनीयत्वात्‌ लक्षणसमन्वयेऽपि जीवस्याविभुत्वात्‌ घटसंयोगः कथमिति चेत्‌, वाय्वादि- संयोगमादाय लक्षणसमन्वयसंभवात्‌ न दोषः । एवं षण्णामपि द्रव्याणां द्रव्यत्वं ज्ञेयम्‌ ॥   
द्रव्यसामान्यलक्षणमुक्त्वा, विशेषलक्षणानि क्रमश आह - प्रकृतिरित्यादि । इह = द्रव्यवर्गे सत्त्वपूर्वैः = सत्त्वाद्यैः गुणैः = सत्त्वरजस्तमोभिः उपेता = युक्ता प्रकृतिः । सत्त्वादिगुणत्रयवत्त्वं प्रकृतेर्लक्षणम्‌ । सांख्यास्तु त्रिगुणात्मिका प्रकृतिः, न त्रिगुणाश्रया, गुणगुणिनोरभेदादिति वदन्ति । सिद्धान्ते, गुणगुणिभावस्यानुपदमेव स्थाप्यमानत्वात्‌ त्रिगुणाश्रया प्रकृतिः, न तु त्रिगुणात्मिकेति ज्ञेयम्‌ । कालः अब्दाद्याकृतिः स्यात्‌ | संवत्सरादिरूपपरिणामाश्रयः कालः । संवत्सरादिपरिणामाश्रयत्वं कालस्य लक्षणम्‌ । अणुः, अवगतिमान्‌ = चेतन: जीवः । अणुत्वे सति चेतनत्वं जीवस्य लक्षणम्‌ । अणुत्वमात्रोक्तौ पृथिवीपरमाण्वादावतिव्याप्तिः । अतः चेतनत्वम्‌ । चेतनत्वमात्रोक्तौ ईश्वरे अतिव्याप्तिः । अतः अणुत्वम्‌ । ईश्वरस्य विभुत्वात्‌ नातिव्याप्तिः । अन्यः = जीवभिन्नः आत्मा चेतनः ईशः = परमात्मा । जीवभिन्नत्वे सति चेतनत्वं परमात्मनो लक्षणम्‌ । जीवभिन्नत्वमात्रोक्तौ घटादावतिव्याप्तिः; अतः चेतनत्वम्‌ । चेतनत्वमात्रोक्तौ जीवात्मन्यतिव्याप्तिः; अतः जीवभिन्नत्वम्‌ । नित्यभूतिः त्रिगुणसमधिका, तथैव सत्त्वयुक्ता = सत्त्वगुणयुक्ता संप्रोक्ता । त्रिगुणभिन्नत्वे सति सत्त्वगुणवत्त्वम्‌ नित्यविभूतेर्लक्षणम्‌ । वस्तुतस्तु तमश्शून्यत्वे सति सत्त्वगुणवत्त्वम्‌, रजश्शून्यत्वे सति सत्त्वगुणवत्त्वं वा नित्यविभृतेर्लक्षणम्‌, लाघवात्‌ । प्रथमदलाभावे प्रकृतिद्रव्य एवातिव्याप्तिः, तत्र सत्त्वगुणस्य सत्त्वात्‌ । द्वितीयदलाभावे आत्मनि अतिव्याप्तिः, आत्मनि रजस्तमोगुणयोरभावात्‌ । सत्त्वगुणस्यापि तत्राभावात्‌, अतिव्याप्तेः परिहारः । ज्ञातुः = आत्मनः ज्ञेयावभासः = ज्ञेयवस्तुविषयकः प्रकाशः मतिः = धर्मभूतज्ञानम्‌ । सकर्मकः सकर्तृकः प्रकाशः धर्मभूतज्ञानम्‌ इत्यर्थः । ज्ञानं हि कंचित्पुरुषं प्रति किञ्चिदर्थप्रकाशरूपं सर्वानुभवसिद्धमिति तु सकर्मकावभासत्वम्‌ धर्मभूतज्ञानस्य लक्षणम्‌ । सकर्मकः = सविषयकः अवभासः = प्रकाशरूपः धर्मभूतज्ञानम्‌ । सकर्मकत्वमात्रोक्तौ गमनादिक्रियाणामपि ग्रामादिकर्मकत्वात्‌ गमनादित्रियायामतिव्याप्तिः । अतः प्रकाशरूपत्वमुक्तम्‌ । गमनादिक्रियाणां प्रकाशरूपत्वाभावान्नातिव्याप्तिः । प्रकाशरूपत्वमात्रोक्तौ, आत्मनि अतिव्याप्तिः, तस्य स्वप्रकाशत्वात्‌ । अतः सकर्मकत्वमुक्तम्‌ । आत्मा तु न सविषयकः पदार्थ इति नातिव्याप्तिः आत्मनः निर्विषयत्वे कथं ज्ञानरूपत्वमिति चेत्‌, तस्य स्वमात्रविषयकत्वात्‌ निर्विषयत्वं नास्ति । तर्हि तत्र सकर्मकत्वस्यापि सत्त्वात्‌ कथमतिव्याप्तेः परिहार इति चेत्‌, विषयपदं हि लोके घटादावेव प्रसिद्धम्‌ । तादृशविषयत्वम्‌ आत्मनः नास्तीति नातिव्याप्तिः । नन्वेवमपि आत्मनो धर्माणां प्रत्यक्त्वादीनाम् आत्मनैव भानात्‌ सकर्मकावभासत्वमात्मनोऽनिवार्यमिति चेत् एतत्तत्त्वमग्रे (जीव.७) विचारयामः । इति = इत्येवं संग्रहात्‌ = संक्षेपेण द्रव्यलक्ष्म = द्रव्याणां लक्षणं कथितम्‌ । वस्तुतस्तु – सत्त्वपूर्वैर्गुणैरुपेता प्रकृतिरित्युक्तम्‌ । रजोगुणवत्त्वं तमोगुणवत्त्वम्‌ वा एकैकमेव लक्षणं लघु वक्तुं शक्यम्‌, अन्यत्र कुत्राप्यतिप्रसक्तेरभावात्‌ । एवं सति त्रिगुणवत्त्वं स्वरूपपरिचायकम्‌ । एवं त्रिगुणसमधिका सत्त्वयुक्ता नित्यविभूतिरिति लक्षणमपि गौरवग्रस्तम्‌ । रजश्शून्यत्वे सत्त्ववत्त्वम्‌, तमश्शून्यत्वे सति सत्त्ववत्त्वं वा लक्षणं पर्याप्तम्‌ । सत्त्ववत्त्वमात्रोक्तौ प्रकृतावतिव्याप्तिरिति हि त्रिगुणसमधिका इत्युक्तम्‌; रजश्शून्यत्वस्य, तमश्शून्यत्वस्य वा विवक्षेणेनैवातिव्याप्तेः परिहारात्‌ ॥   
वस्तुतस्तु - 'विलक्षणसत्त्ववत्त्वम्‌' लक्षणमिति कथनमेव वरम्‌ । नित्यविभूतिगतं सत्त्वं हि प्रकृतिगतसत्त्वापेक्षयात्यन्तविलक्षणम्‌ । प्रकृतिर्हि जडा । तद्गतं सत्त्वमपि जडरूपमेव । नित्यविभूतिस्तु अजडा, स्वप्रकाशा । रजस्तमस्समानाधिकरणसत्त्वाद्विलक्षणमेव तदसमानाधिकरणं शुद्धसत्त्वम्‌ । अतः विलक्षणसत्त्ववत्त्वमेव लघुलक्षणं वक्तुं शक्यम्‌ । अधिकं नायकसरे । एवमन्यदपि ज्ञेयम्‌ ॥   
ननु उक्तलक्षणेषु लेशतो गौरवसत्त्वेऽप्यतिव्याप्त्यादिदोषाणामभावात्‌ लक्षणस्य लक्षणान्तरादूष- कत्वन्यायेनोक्तेषु दोषः कः? इति चेत्‌; लक्षणस्येतरव्यावृत्त्यर्थतया लघुधर्मसमनियतगुरुधर्मस्या- भावप्रतियोगितानवच्छेदकत्वपक्षे व्यतिरेकव्याप्तिग्रहणासम्भवात्‌ । अतः कथमुक्तानि लक्षणानि समर्थ- नीयानीत्यपत्रोक्तम्‌ - संग्रहादिति । अयं भावः - व्यवहारस्यापि लक्षणप्रयोजकत्वात्‌, यादृशरीत्या निर्वचने वस्तुस्वरूपपरिचयो भवेत्‌ तादृशरीतेरेवादर्तव्यत्वेन, गुरुरूपस्यापि लक्षणत्वानपायादित्यादिविषयाणामपि वक्तव्यत्वदृष्ट्या संग्रहात्‌ इत्युक्तम्‌ । विस्तरस्तु अन्यत्र द्रष्टव्य इति भावः ॥ ७ ॥
</details>

<details><summary>वरदार्य-सुबोधिनी (कन्नड)</summary>

ईग क्रमवागि आरुविध द्रव्यगळ लक्षणवन्नु हेळुत्तारॆ. तत्र दशा, वत् द्रव्य अदरल्लि अवस्थॆ (परिणाम)गळन्नु हॊन्दुत्तिरुवुदु द्रव्य, 

अवस्थाश्रयत्व द्रव्यसामान्यलक्षण. आगन्नु कापृथक्किद्द धर्मवे अवस्थॆ. बन्दु होगुव, द्रव्यदिन्द बेर्पडिसलागद धर्मवे अवस्थॆ ऎन्दर्थ. मण्णिन मुद्दॆ घटवादाग मण्णिगॆ 'पिण्डत्वावस्थॆ' होगि 'घट त्वावस्थॆ' बरुत्तदॆ. घट नाशवादाग घटत्वावस्थॆ होगि 'लोष्टत्व' -बकरॆ ऎम्ब अवस्थॆ बरुत्तदॆ. हीगॆ अनेकविधवाद अवस्थॆगळन्नु द्रव्य हॊन्दुत्तिरुत्तदॆ. इन्तह बदलावणॆगळन्ने 'परिणाम' ऎन्दु हेळुवरु. 

e 

सत्यपूवॆः गुणॆ- उपेता इह प्रकृतिः सत्त्व, रजस्सु तमॆस्सु ऎम्ब गुणगळिन्दकूडिरुवुदे ई शास्त्रदल्लि प्रकृति ऎनिसिदॆ. अब्बा. द्याकृति- काल- स्यात् वर्ष मास मुन्ताद परिणामगळन्नुळ्ळदा गिरुवुदे काल. अणुः अवगतिमान् जीव- अणुवागियू चेतन नागियू इरुववनु जीवात्मनु. 

अणुत्ते सति चेतनत्व जीवलक्षण. अणुत्वमात्र हेळिदरॆ पृथिव्यादि परमाणुगळल्लि अतिव्याप्ति. चेतन मात्र हेळिदरॆ ईश्वरनल्लि अतिव्याप्ति. अन्य- आत्मा ईश--जीवात्मनिगिन्तलू बेरॆयाद चेतनने ईशृरनु. जीवभिन्नप्पे सति चेतनत्व ईश्वरलक्षण. जीवभिन्नत्वमात्र हेळिदरॆ घटादिगळल्लि अतिव्याप्ति. चेतन मात्र हेळिदरॆ जीवात्मनल्लि अतिवाप्ति, 


त्रिगुणसमधिका तथैव सत्ययुक्ता नित्य विभूति- सम्प्रोक्ता 

प्रकृतिगिन्तलू अतीतवागि सत्त्वगुणमात्र(शुद्ध सत्यवुळ्ळदागिरुवुदु नित्यविभूति ऎन्दु हेळल्पट्टिदॆ. 

रजशून्यते सति सत्यवं नित्यविभूतिय लक्षण. रजशून्यत्व मात्र कालदल्लि अतिव्याप्ति, सत्यवमात्र प्रकृतियल्लि अतिव्याप्त. 

ज्ञातु- जोयावभास- मतिः चेतनरिगॆ आगुव पदार्थगळ विषयकवाद प्रकाशवे धर्मभूतज्ञान. 

सविषयकप्रकाशत्व धर्मभूतज्ञानद लक्षण. 

इति द्रव्यलक्ष्य सङ्ग्रहात् कथितं-हीगॆ द्रव्यगळ लक्षण सङ्क्षे- पवागि हेळल्पट्टिदॆ १७ 

</details>

<details><summary>सर्वार्थसिद्धिः</summary>

प्रस्तुतस्य द्रव्यस्य तदवान्तरभेदानां च लक्षणमाह - तत्रेति ॥ तत्र - द्रव्याद्रव्ययोर्मध्ये । द्रव्यं दशावत् - विकारधर्मवदित्यर्थः । ईश्वरादावपि मूर्तसंयोगा आगन्तुकास्सन्ति । संचरति हि मूर्ते तस्य विभुनश्च संयोगा विद्यन्त एव । प्रकृतिशब्दः प्राग्वद्विकृतीनामप्युपलक्षकः; त्रिगुणशब्दाभिलप्यद्रव्यमित्यर्थः । तत्स्वगुणैरेव लक्षयति - गुणैरित्यादिना । इह - अव्यक्तकालयोर्मध्ये । त्रिगुणस्य रजस्तमसी पृथग् लक्षणे ; सत्त्वं तु बन्धकत्वेन विशेषितम् । कालोऽब्दाद्याकृतिरिति । उपाधिकृतविभागैरब्दादिव्यवहारविषय इत्यर्थः । तत्तत्परिणामवान्काल इति पक्षोऽपि वक्ष्यते । ईश्वरादचेतनादणोश्च व्यवच्छेदायाणुरवगतिमानित्युक्तम् । ईशोऽन्य आत्मा - अणुव्यतिरिक्तश्चेतन इत्यर्थः । जीवे विभुत्वोक्तिरीश्वरेऽणुत्वोक्तिश्चान्यपरेति सूत्राद्युक्तम् । संप्रोक्ता, तत्परैश्शास्त्रैरिति शेषः । त्रिगुणसमधिका - त्रिगुणद्रव्यादन्या । सत्त्वयुक्ता - सत्त्वाख्यगुणविशेषवती । त्रिगुणान्यत्वं कालादेरप्यस्तीति तद्व्यवच्छेदोऽनेन कृतः । एतावन्मात्रेण त्रिगुणसाधर्म्यमित्यभिप्रायेण तथैवेत्युक्तम् । रजस्तमस्समानाधिकरणसत्त्वस्यापि तत्र सत्त्वात् ; "सत्त्वं निर्मलत्वात्प्रकाशकम्" इत्यादि समानमिति वा । ज्ञातुर्ज्ञेयाक्भासो मतिः - अहमिदं जानामीत्यहमर्थाश्रयतया सिध्यन्सकर्मकः प्रकाशो मतिरित्यर्थः । तादृशावस्थयाऽपि तद्विशिष्टं गृह्यते । द्रव्यलक्ष्म - सामान्यतो विशेषतश्चेति शेषः ॥ ७ ॥ इति द्रव्यतद्विशेषलक्षणम् ॥
</details>

<details><summary>नरसिंह-देवः आनन्ददायिनी - ०७</summary>

ननु द्रव्यस्यावस्थायोगित्वकथनमयुक्तं द्रव्यादिनिरूपणस्यैव कर्तव्यत्वादित्यभिप्रायेणाह -प्रस्तुतस्येति- । दशाशब्दस्यावयवार्थत्वे नित्येष्वव्याप्तिरित्यत्राह - विकारधर्मवदित्यर्थ इति - धर्मवत्त्वं लक्षणमित्युक्ते अभावरूपधर्मवति गुणेऽतिव्याप्तिः । भावरूपधर्मवत्त्वमित्युक्ते रूपत्वादिजातिमति पुनरप्यतिव्याप्तिः । अत उक्तं विकारधर्मवत्त्वमिति ।  
ननु ज्ञाततावादिमते पुनरप्यतिव्याप्तिः; एकदेशिभिः शब्दादावपि संख्याङ्गीकाराच्छक्त्यङ्गीकाराच्चातिव्याप्तिः । न च गुणादौ शक्त्यभावः; कारणत्वानुरोधेन तदावश्यकत्वादिति चेदुच्यते - अगन्तुकधर्मवत्त्वमित्यर्थः । ज्ञाततातिरिक्तधर्म्यनन्तरकालीनोत्पत्तिकधर्मत्वमागन्तुकत्वं विवक्षितं । यद्यपि द्वित्वरूपा संख्या तादृशी; तथाऽपि सा सिद्धान्ते नास्त्वेव । एकत्वं तु धर्मिणा सहैवोत्पद्यते इति धर्म्यनन्तरका-लीनोत्पत्तिर्नास्त्येव । तथा शक्तिरपि सहजा; आधेया तु गुणे न; मानाभावात् । सहजाऽपि प्रतिबन्धे गुणादौ न विद्यते; तदपगमे धर्म्यनन्तरमुत्पद्यते इति तथेति शङ्का गुणस्यैवापगमोत्पत्तिभ्यां परिहार्या । यद्यपि - यादृशादेव करतलानलसंयोगाद्दाहः तादृशादेव मणिसमवधाने न दाह इति शक्तेरेवोत्पत्त्यपगमौ; तथापि प्रतिबन्धकाभावधर्म्यतिरिक्तविशेषकारणतावच्छेदकविच्छिन्नकारणताप्रतियोगिककार्यतावच्छेदकाव-च्छिन्नधर्म्यसमानकालीनस्ववर्तमानव्यवहारविषयताप्रयोजकधर्मानवच्छिन्नधर्मत्वं विवक्षितमिति न दोषः । प्रतिबन्धकाभावश्च धर्मी च प्रतिबन्धकाभावधर्मिणौ ताभ्यामतिरिक्ते वस्तुनि विशेषकारणतावच्छेदकच्छिन्नाकारणता तत्प्रतियोगिककार्यताच्छेदकावच्छिन्न इति धर्मविशेषणं । धर्म्यसमानेत्यारभ्यावच्छिन्नेत्यन्तमपि धर्मविशेषणं । आद्येन शक्तिमादायातिप्रसङ्गनिरासः; धर्म्यनन्तरकालोत्पन्नशक्तेः प्रतिबन्धकाभावधर्मिभ्यां विशेषकारणाभ्यामुत्पन्नत्वात् । द्वितीयेन ज्ञाततामादायातिप्रसङ्ग-निरासः; ज्ञातताया अतीतधर्म्यादौ स्ववर्तमानव्यवहारप्रयोजकधर्मावच्छिन्नत्वात् । केचित्तु संयोग एव विकार इत्याहुः । अन्यतरकर्म संयोगहेतुरस्तीत्याह - संचरति हीति । लक्ष्यतावच्छेदकमाह - त्रिगुणशब्दाभिलप्येति । ननु सत्वपूर्वैरित्यत्र सत्वविशिष्टरजस्तमोवत्त्वं लक्षणमिति भाति; तच्चायुक्तं; रजस्तमसोरेव प्रत्येकं लक्षणत्वसंभवात् । नापि प्रत्येकं सत्वस्य; शुद्धसत्वेऽतिव्याप्तेः । किञ्च सत्वपूर्वैरिति बहुवचनानुपपत्तिः अन्यपदार्थबहुत्वाभावात् इति चेत्; तत्राह - त्रिगुणस्येत्यादिना । 'सर्वादीनि सर्वनामानि' इत्यत्रेव सत्वस्याप्यन्यपदार्थान्तर्भावान्न बहुवचनानुपपत्तिरिति भावः । कालस्य विकाराभावपक्ष आह - उपाधीति । आकृतिशब्दस्य 'हूतिराकारणाह्वाने' इत्यादौ व्यवहारे आङ्पूर्वस्य कृञोऽनुशासनाद्व्यवहारार्थत्वं वक्तुं युक्तं; व्यवहारविषयत्वमब्दत्वाद्युपाधेरप्यस्तीत्याह - तत्तदिति । ईश्वरादिति - अणुत्वेनेश्वरव्यावृत्तिः । अवगतिमानित्यचेतनव्यावृत्तिः । लक्ष्म्या ईश्वरकोटित्वान्नाव्याप्तिः । अन्य इत्यस्य जीवलक्षणलक्षितादन्यत्वोक्तौ तदन्तर्गतावगतिमद्विशेषणवैयर्थ्यमित्याह - अणुव्यतिरिक्तश्चेतन इति । जीवे इति - अणोरणीयान् महतो महीयान्' 'स चानन्त्याय कल्पते' इत्यादेः; । हृद्यपेक्षया तु मनुष्याधिकारत्वात्' 'निचाय्यत्वादेवं व्योमवच्च' 'उत्क्रान्तिगत्या गतीनां' इत्यादौ उपासनार्थमौपाधिकाणुत्वादिकमुक्तमिति भावः । अहमर्थाश्रयतया इति - सकर्मकःप्रकाशो मतिरिति लक्षणं । तदर्थस्तु स्वव्यतिरिक्तप्रकाशनियततत्कत्वं । नचात्मादौ स्वव्यतिरिक्तप्रत्यक्त्वादिप्रकाशकत्वादतिव्याप्तिः, आत्मवदेव तस्यापि स्वेनैव प्रकाशात् । अत एव शतदूषण्यां तेषां धर्माणां ज्ञानदृष्टान्तेन स्वप्रकाशतोक्तिः ॥ ७ ॥  
 इति द्रव्यादीनां लक्षणानि
</details>

<details><summary>उत्तमूरु-वीरराघवः अलभ्यलाभः - ०७</summary>

द्रव्यं दशावदिति । लक्ष्यतावच्छेदकं संयोगवत्त्वम् । 'दशाशब्दस्यावयवार्थकत्वे नित्येष्वव्याप्तेः विकारधर्मेत्याह’ इति-आ-दा । अद्रव्ये शब्दादावपि, वेदोऽनधीतो न भुनक्तोत्येवमधीतत्वानधीतत्वादिदशासत्त्वात् रूपादिषु प्राय उत्पत्त्यादिदशासत्त्वाच्चातिव्याप्तिः; अतोऽप्याह विकारेति । आगन्तुकापृथक्सिद्धधर्म इत्यर्थः । आगन्तुकत्वं धर्म्यधिकरणक्षणोत्तरक्षणोत्पत्तिकत्वम् । अतो गुणगतशक्तिमादाय न गुणेऽतिव्याप्तिः । तस्यास्तत्र सहजत्वात् सहजजातीयत्वाच्च । गुणविषयकज्ञानादिकमागन्तुकमादायातिव्याप्तिवारणायपृथक्सिद्धेति । ननु स्वरूपविकाररहितेश्वरादो कथमिदं लक्षणमित्यत्राह ईश्वरादावपीति । तस्य मूर्तस्य । अव्यक्तकालयोर्मध्ये इति वैशद्यायोक्तम् । इहेत्यस्य द्रव्यावान्तरभेदेपु उक्तेष्वित्यर्थः । सत्त्वपूर्वैः - सत्त्वदिभिर्गुणैरुपेता भवति प्रकृतिः । रजोवत्त्वं तमोवत्त्वं बन्धकसत्त्ववत्त्वं च प्रकृतिलक्षणम् । नित्यविभूतिवारणाय बन्धकपदम् । जडत्वे सति सत्त्ववत्त्वमपि नित्यविभूत्यजडत्वपक्षे सुवचम् । व्यवहारेति । 'हूतिराकारणाऽऽह्वाने' इत्यादौ व्यवहारे आङ्पूर्वस्य कृञोऽनुशासनात् आकृतिशब्दस्य व्यवहारार्थत्वमिति आ-दा । काले क्षणरूपपरिणाममात्रस्वीकारात् अब्दमासादिव्ययहारस्य क्षणसमुदायविशेषैरेव निर्वाहात् अवस्थारूपाब्दाद्याकृतेर्दुर्वचत्वात् व्यहारेत्युक्तम् । सर्वविधपरिणामपक्षे आकृतिशब्दो मुख्यार्थं एवेत्याह तत्तत्परिणामेति । अणुत्वे सति ज्ञानवत्त्वं जीवलक्षणम् । अणुभिन्नत्वे सति आत्मत्वमीशलक्षणम् । लक्ष्म्या अपि ईशरत्वम् । त्रिगुणान्यप्वमित्यनेन रजोगुणरहितत्वं तमोगुणरहितत्वं वा विवक्षितम् । एवमबन्धकसत्त्ववत्त्वमपि पृथग्लक्षणम् । तथैवेत्येतत् व्यर्थमिति शंकां परिहरति एतावदिति । तथा - प्रकृतिवत् सत्त्वयुक्तैव; ननु रजोयुक्ता तमोयुक्ता वेति मूलार्थः । अभिप्रायान्तरमाह रज इति । प्राकृतस्य सत्त्वस्य बन्धकत्वात् अन्यस्य तदभावात् वैलक्षण्येऽपि 'तत्र सत्त्वं निर्मलत्वात् प्रकाशकम्' इति पूर्वार्धोक्तांशमात्रेण साजात्यमिति ज्ञापनाय तथैवेत्युक्तमिति भावः । अत्र, तत्र सत्त्वादिति पठित्वा वाक्यच्छेदनमशुद्धम् । एवं विविधभौतिकपरिणामवत्त्वरूपत्रिगुणसाम्यमपि तथैवेति पदविवक्षितं भाष्यम् । ननु ज्ञातुर्ज्ञेयावभास इति मतिलक्षणमयुक्तम् । ज्ञानलक्षणमध्ये ज्ञानस्य [द्विः] घटनादात्माश्रयादित्यत्राऽऽशयं दर्शयति अहमित्यादिना । केचित् ज्ञात्रतिरिक्तज्ञानं न स्वीकुर्वन्ति वेदान्तिनोऽपि; ज्ञेयमपि ज्ञानमेव मन्यन्ते बौद्धैकदेशिनः; अनुभवविरोधात् तदुभयमुपेक्ष्यमिति ज्ञापनाय ज्ञातुर्ज्ञेयेति पृथक्करणम् । एवं भेदव्युन्पादनात् स्वभिन्नप्रकाशकत्वमिति धर्मभूतज्ञानलक्षणमुक्तं भवति । तदेवोक्तं श्रीमति रहस्यत्रयसारे 'धर्मभूतज्ञानस्य विषयित्वं विशेषः' इति । ननु सूर्यस्य प्रभाद्वारेवाऽऽत्मनोऽपि ज्ञानद्वारा वस्तुप्रकाशकत्वमस्ति । ततः तत्रातिव्याप्तिः । यदि अवभासपदेन विपयविषयकप्रसरणमात्रविवक्षा, तर्ह्यप्रसरणावस्थायामव्याप्तिरित्यत्राह तादृशेति । प्रसरणावस्थाश्रयत्वमेव लक्षणम् । न तत् आत्मनि । आश्रयत्वञ्च विशेषणोपलक्षणसाधारणमिति नाव्याप्तिरपीति भावः ॥ ७ ॥
</details>

<details><summary>वाधूल-श्रीनिवासः गूढार्थ-विवृतिः - ०७</summary>

विकारवदित्यर्थ इति । आगन्तुकधर्मो विकारः, न तु जन्मादिः । सत्त्वयुक्ता तथैवेत्यत.....धा(यथा ?) प्रकृति सत्त्वोपेता, एवमियमपीप्येवं तथाशब्दस्वारस्यानुरोधेन व्याचष्टे - एतावन्मात्रेणेति । अस्मिन् व्याख्याने तु तथाशब्दो मन्दप्रयोजन इति [कृत्वा?], नित्यविभूतिगुणस्य कथं सत्त्वशब्दवाच्यत्वम् रजस्तमस्समानाधिकरण एव सत्त्वशब्दप्रसिद्धेरित्याशङ्क्य लक्षणसाम्यात् सत्त्वशब्दवाच्यत्वं युक्तमिति परिहारपरतया अन्यथा व्याचष्टे - रजस्तमस्समानाधिकरणेति । ज्ञातृज्ञेयावभासशब्दः करणे धञन्तः व्यवहारानुगुण्यापादकपरः । अवभासो मतिरित्युक्ते स्वव्यवहारानुगुण्यापादके आत्मनि अतिव्याप्तिरिति ज्ञेयावभास इत्युक्तम् । आलोकेऽतिव्याप्तिपरिहारार्थं ज्ञातुरित्युक्तम् । 'आलोकोऽपि ज्ञातुरेव ज्ञेयावभास इति नातिव्याप्तिपरिहारः । किञ्च, जीवलक्षणे अवगतिमान् इत्युक्तम्, इह ज्ञानलक्षणे ज्ञातुर्ज्ञेयावभास इत्युक्तम्, अतश्चान्योन्याश्रयः' इत्याशङ्क्य लक्षणं व्याचष्टे - अहमर्थानयतयेति । ज्ञातुरिति षष्ठी आश्रयाश्रयिभावसम्बन्धपरेति नातिव्याप्तिरिति भावः । मतेरहमर्थाश्रयत्वस्य परानभिमतत्वात् तस्य प्रामाणिकत्वज्ञापनायोक्तं इदमहं जानामीति अहमर्थाश्रयतया सिद्ध्यन्तीति । विषयग्रहणोपक्षीयमाणाया मतेः कथं स्वाश्रयविशिष्टस्वग्राहकत्वमित्याशङ्क्याह तादृशावस्थयेति । विषयग्रहणावस्थया मत्या, तद्विशिष्टं – आश्रयविशिष्टं स्वरूपं गृह्यत इत्यर्थः । प्रतीतिर्हि नियामिकेति भाव ॥ ७ ॥
</details>

<details><summary>सौम्य-वरद-रामानुज-गूढार्थ-प्रकाशः - ०७</summary>

ज्ञातुरिति न लक्षणप्रविष्टम् ।?] ज्ञानाश्रयत्वे (ज्ञात्राश्रयत्वे? ज्ञात्राश्रितत्वे?) सति, सकर्मकत्वे सति वा ज्ञेयव्यवहारानुगुणत्वमिति लक्षणद्वयं वा ॥ ७ ॥
</details>

<details><summary>अभिनव-रङ्गनाथः भाव-प्रकाशः - ०७</summary>

\*१ विकारधर्मवदिति - अपृथक्सिद्धिसंबन्धेन आगन्तुकधर्मवदित्यर्थः ।  
\*१ आगन्तुकालतीति - धर्मधर्मिणोरत्यन्तभेदस्य साधयिष्यमाणतया धर्माणामागन्तुकत्वेऽपि धर्मिण ईश्वरादेर्नित्यत्वानपगमात् ।  
'उपयन्नपयन् धर्मो विकरोति हि धर्मिणम्'  
इति परिभाषामवलम्बमानानां सांख्यानां योगानां च कूटस्थनित्यं परिणामिनित्यमिति विभागो निर्मूल एव । अन्यथा तन्मते पुरुषाभ्युपगम एव निरर्थक आपद्येत इति भावः । \*१ संयोगा विद्यन्तएव इति -  
'अप्राप्तयोस्तु या प्राप्तिस्सैव संयोग ईरितः'  
इति तु परिभाषामात्रं । अत एव तेषां आकाशादिषु मूर्तसंयोगस्य एकदेशिभिः विभुद्वयसंयोगस्य च अङ्गीकारो युज्यत इति भावः ।  
अचिज्जीवस्वधीद्वारा स्वरूपेण च सर्वगे ।  
अवस्थास्सन्त्यदोषास्ते निर्विकारोक्तिरन्यतः ॥  
इति तत्वटीकासूक्तिरत्रानुसन्धेया ॥  
तत्र - त्रिगुणे सिध्यन्निति - एतेन मूले ज्ञातुरिति न लक्षणान्तः पाति; किंतु घर्मिव्यतिरिक्तधर्मभूतज्ञानसद्भावे प्रमाणसद्भावबोधनार्थम् । लक्षणं तु स्वभिन्नविषयसंयुक्तत्वमेवेति द्योत्यते ॥ ७ ॥
</details>









