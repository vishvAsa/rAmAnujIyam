+++
title = "037 साङ्ख्यैस्त्रेधोक्तमन्तःकरणमिह मनोबुद्ध्यहङ्कारभेदाच्चित्तम्"

+++
<details><summary>मूलम्</summary>

सांख्यैस्त्रेधोक्तमन्तःकरणमिह मनोबुद्ध्यहङ्कारभेदाच्चित्तं चान्ये चतुर्थं विदुरुभयमसत्तादृशश्रुत्यभावात् ।  
तत्तत्तत्त्वोक्तिमात्रं न हि करणभिदामाह कॢप्तिस्तु गुर्वी बुद्ध्याद्याख्या निरूढा क्वचिदिह मनसो वृत्तिवैचित्र्य(मात्रा)योगात् ॥ ३७ ॥
</details>

<details><summary>वरदार्य-सर्वाङ्कषा - ३७</summary>

एकादशेन्द्रियेषु मनः अन्तःकरणमित्युच्यते । तत्र सांख्यादिप्रक्रियामनूद्य निराकरोति - सांख्यैरित्यादिना । **इह** = अन्तःकरणविषये सांख्यैः मनोबुद्ध्यहङ्कारभेदात् अन्तःकरणं त्रेधा उक्तम् । अन्ये पातञ्जलाः त्रिभिस्सह चित्तम् इति चतुर्थं च मिलित्वा अन्तःकरणं चतुर्विधमिति विदुः । उभयम् असत् न समीचीनम् । कुतः ? इत्यत्र – तादृशश्रुत्यभावादिति । अन्तःकरणचतुर्विधत्वबोधकसुस्पष्टश्रुत्यदर्शनादित्यर्थः। ननु प्रश्नोपनिषदि (4.8) सुवालोपनिषदि च (5 खं) मनोबुद्ध्यङ्कारचित्तानां निर्देशः वर्तते इति शङ्कायामाह - तत्तदित्यादि । तत्तत्तत्त्वानामूउक्तिमात्रम्, **करणभिदाम्** = अन्तः करणभेदंम् न ह्याह । नामनिर्देशमात्रात् अन्तःकरणत्वं तेषां न हि सिद्ध्येत् । मा अस्तु श्रुतिः, अध्यवसायहेतुतया बुद्धिम्, अभिमानहेतुतया अहङ्कारम्, संङ्कल्पहेतुतया मनः, चिन्तनहेतुतया चित्तं चानुमानेन साधयामः इत्यत्राह - क्लृप्तिस्तु गुर्वीति । 



[[80]]

**क्लृप्तिः** =कल्पनम् अनुमानेन साधनं तु, **गुर्वी** = गौरवदोषग्रस्ता भवति । मानवबुद्धिस्तु सदा लाघवपक्षपातिनी । अतः अनुमानेन न तत्सिद्धिः । अन्यथा चिन्तनहेतुतया चित्तवत्, संशयादिहेतुतया अन्तः करणान्यनन्तानि भवेयुः । मनसैव तेषां निर्वाहे प्रकृतेऽपि तथैवास्तु । 'सर्वं मन एव' (बृ. 3-5 - 3 ) इति सर्वेषां मनोवृत्तिशेषरूपतायाः स्पष्टमुक्तेः । ' मनश्च बुद्धिश्च' (सुबा. ७) इति धीशब्दस्यापि तत्र श्रवणात्, बुद्धेः मनोभिन्नत्वात् मनोवृत्तिभेदरूपत्वं तेषां कथमित्यत्राह - बुद्ध्यादीति । **इह** = एतन्मते मनसः वृत्तिवैचित्र्यमात्रात् **बुद्ध्याद्याख्या** =बुद्ध्यादिसंज्ञा **निरूढा** = संकेतिता । सहकारिवैचित्र्यवशात् कार्यवैचित्र्यं लोके दृश्यत एव । तद्वन्मनस एव वृत्तिभेदा एते । अन्यथा सिद्धान्ते बुद्धिशब्दस्य धर्मभूतज्ञाने प्रसिद्धेः, धर्मभूतज्ञानमपि मनोवृत्तिरूपं वक्तव्यम् । न चेष्टापत्तिः; धर्मभूतज्ञानस्य जीवधर्मत्वाङ्गीकारात् ॥ 

ननु तर्हि मनोवृत्तौ कथं धीशब्दः इति चेत्; अयं धीशब्दः धर्मभूतज्ञानवाचिधीशब्दादन्य एवेत्यवगम्यताम् । अत्र प्रथमं ' तादृशश्रुत्यभावात्' इत्युक्तम् । अनन्तरं श्रुतौ प्रदर्शितायाम्, तस्य तात्पर्यमन्यत् इत्युक्तम् । एवञ्चानन्तरकालिकास्सर्वेऽपि विचाराः श्रुतिव्याख्यानभेदप्रत्युक्ता इत्ययमंशः मनसि सुदृढं स्थापनीयः । बुद्धेरध्यवसायहेतुत्वेऽपि, अहंकारस्याभिमानहेतुत्वेऽपि 'अन्तरिन्द्रियम्' इति संज्ञा तु मनस एव, नेतरयोरित्यभिप्रायेण वा तथोक्तमित्यवगन्तव्यम् । अतश्च बुद्धिचित्ताहंकाराणामनिन्द्रियत्वेऽप्यन्तःकरणत्वे न कश्चन विरोधः इति वा निर्वाह्यम् ॥ ३७ ॥
</details>

<details><summary>वरदार्य-सर्वाङ्कषा-पाठान्तरम् - ३७</summary>

एकादशेन्द्रियेषु मनः अन्तः करणमित्युच्यते । तत्र सांख्यादिप्रक्रियामनूद्य निराकरोति - सांख्यै- रित्यादिना । इह = अन्तःकरणविषये सांख्यैः मनोबुद्ध्यहङ्कारभेदात्‌ अन्तःकरणं त्रेधा उक्तम्‌ । अन्ये पातञ्जलाः त्रिभिस्सह चित्तम्‌ इति चतुर्थं च मिलित्वा अन्तःकरणं चतुर्विधमिति विदुः । उभयम्‌ असत् न समीचीनम्‌ । कुतः? इत्यत्र - तादृशश्रुत्यभावादिति । अन्तःकरणचतुर्विधत्वबोधकसुस्पष्टश्रुत्यदर्शनादित्यर्थः । ननु प्रश्नोपनिषदि (४.८) सुवालोपनिषदि च (५ खं) मनोबुद्ध्यङ्कारचित्तानां निर्देशः वर्तते इति शङ्कायामाह - तत्तदित्यादि । तत्तत्तत्त्वानाम् उक्तिमात्रम्‌, करणभिदाम्‌ = अन्तःकरणभेदं न ह्याह । नामनिर्देशमात्रात्‌ अन्तःकरणत्वं तेषां न हि सिद्ध्येत्‌ । मा अस्तु श्रुतिः, अध्यवसायहेतुतया बुद्धिम्‌, अभिमानहेतुतया अहङ्कारम्‌, संङ्कल्पहेतुतया मनः, चिन्तनहेतुतया चित्तं चानुमानेन साधयामः इत्यत्राह - क्लृपिस्तु गुर्वीति ।   
क्लृपिः = कल्पनम्‌ अनुमानेन साधनं तु, गुर्वी ­= गौरवदोषग्रस्ता भवति । मानवबुद्धिस्तु सदा लाघवपक्षपातिनी । अतः अनुमानेन न तत्सिद्धिः । अन्यथा चिन्तनहेतुतया चित्तवत्‌, संशयादिहेतुतया अन्तःकरणान्यनन्तानि भवेयुः । मनसैव तेषां निर्वाहे प्रकृतेऽपि तथैवास्तु । 'सर्वं मन एव' (बृ.३-५-३) इति सर्वेषां मनोवृत्तिशेषरूपतायाः स्पष्टमुक्तेः । 'मनश्चः...बुद्धिश्च' (सुबा.७) इति धीशब्दस्यापि तत्र श्रवणात्‌, बुद्धेः मनोभिन्नत्वात्‌ मनोवृत्तिभेदरूपत्वं तेषां कथमित्यत्राह - बुद्ध्यादीति । इह एतन्मते मनसः वृत्तिवैचित्र्यमात्रात्‌ बुद्ध्याद्याख्या = बुद्ध्यादिसंज्ञा निरूढा = संकेतिता । सहकारिवैचित्र्यवशात्‌ कार्यवैचित्र्यं लोके दृश्यत एव । तद्वन्मनस एव वृत्तिभेदा एते । अन्यथा सिद्धान्ते बुद्धिशब्दस्य धर्मभूतज्ञाने प्रसिद्धेः, धर्मभूतज्ञानमपि मनोवृक्तिरूपं वक्तव्यम्‌ । न चेष्टापत्तिः; धर्मभूतज्ञानस्य जीवधर्मत्वाङ्गीकारात्‌ ॥   
ननु तर्हि मनोवृत्तौ कथं धीशब्दः इति चेत्‌; अयं धीशब्दः धर्मभूतज्ञानवाचिधीशब्दादन्य एवेत्यवगम्यताम्‌ । अत्र प्रथमं 'तादृश्रुत्यभावात्‌' इत्युक्तम्‌ । अनन्तरं श्रुतौ प्रदर्शितायाम्‌, तस्य तात्पर्यमन्यत्‌ इत्युक्तम्‌ । एवञ्चानन्तरकालिकास्सर्वेऽपि विचाराः श्रुतिव्याख्यानभेदप्रत्युक्ता इत्ययमंशः मनसि सुदृढं स्थापनीयः । बुद्धेरध्यवसायहेतुत्वेऽपि, अहंकारस्याभिमानहेतुत्वेऽपि 'अन्तरिन्द्रियम्‌' इति संज्ञा तु मनस एव, नेतरयोरित्यभिप्रायेण वा तथोक्तमित्यवगन्तव्यम्‌ । अतश्च बुद्धिचित्ताहंकाराणामनिन्द्रियत्वेऽप्यन्तःकरणत्वे न कश्चन विरोधः इति वा निर्वाह्यम्‌ ॥ ३७ ॥
</details>

<details><summary>वरदार्य-सुबोधिनी (कन्नड) - ३७</summary>

37

[वनस्सु ऒन्दे अन्तःकरण]

51

साङ्ख्यधोक्तमनःकरणमिह मनोबुद्ध हङ्कारभेपात् चित्तं चा चतुर्थ० विदुरुभयमसत्तादृशश्रुत्यभावात् । मात्रं न हि करणभिदामाह कृप्तिस्तु गुर्वि बुद्धाद्याख्या निरूढा क्वचिदिह मनसोवृत्ति वैचित्र

\-

38-

[एकेन्द्रियवाद खण्डनॆ]

go

बाहेन्द्रिय विचारवन्नु मुगिसि अन्तरिन्द्रिय विचारवन्नु माडु तारॆ- साङ्ख्यॆ इह मनोबुद्धहङ्कारभेदात् अन्तःकरणं श्रीधा उक्तं-साङ्ख्यरिन्द मनस्सु, बुद्धि, अहङ्कार ऎम्ब प्रभेद दिन्द अन्तःकरण मूरु प्रकारवागि हेळल्पट्टिदॆ. अन्य चतुर्थ चिं च-बेरॆ कॆल योग सिद्धान्तदवरु नाल्कनेयदाद चित्र ऎम्ब अन्तःकरणवन्नु ऒप्पुवरु. तादृशश्रुत्यभावात् तदुभयं असत् अन्तह श्रुति इल्लदिरुवुदरिन्द आ ऎरडु वादवू सरियल्ल. तत्तत्व

मात्रं करणभिदां न हि आह 'मनश्च मन्तव्यं च नारायणः, चित्तं च चेतयितव्यञ्च नारायणः' इत्यादिगळल्लि भिन्नवाद तत्त्वगळन्नु हेळिद मात्रक्कॆ भिन्न भिन्नवाद अन्तःकरणगळन्नु हेळुत्तिल्ल. कृस्तिस्तु गुर्वि-युक्तियिन्द साधिसिदरॆ गौरव दोष बरुवुदु.

सुबालोपनिषत्तिन वाक्यगळिगॆ तात्पर्यवन्नु हेळुत्तारॆ क्वचित् मनसः वृत्ति वैचित्र मात्रात् बुद्धा ब्याख्या निरूढा कॆलवु उपनिषत्तुगळल्लि मनस्सिन स्थितिविशेष मात्रदिन्द बुद्दि, चित्र इत्यादि हॆसरुगळु रूढियल्लि बन्दिवॆ.

“कामः सङ्कल्प विचिकित्सा श्रद्धा' इत्यादिगळल्लि मनस्सिन अनेक विध अवस्थॆगळन्नु हेळि 'सर्वं मन एव' इवॆल्लवू मनस्से ऎन्दु हेळिदॆ. आद्दरिन्द बुद्धि, अभिमान, चित्र इत्यादिगळू मनस्सिन वृत्ति विशेषगळे हॊरतु प्रत्येक अन्तःकरणवल्ल. मनक्कॊन्दे अन्तःकरण ॥ ३७ ।
</details>

<details><summary>सर्वार्थसिद्धिः - ३७</summary>

उक्तेष्व् इन्द्रियेषु एकमेवान्तःकरणमिति तत्त्वम् । 

सांख्यास्त्वाहुः - 

> करणं त्रयोदशविधम् ;  

> अन्तःकरणं त्रिविधं  
> दशधा बाह्यं  
> त्रयस्य विषयाख्यम् 

इति ।  
अन्ये तु चित्ताख्यम् अप्य् अन्तःकरणम् अन्यद् आहुः ।  
तदनुभाषते - सांख्यैरिति ॥  

तदिदं मतद्वयं निष्प्रमाणकमित्याह -  
उभयम् असदिति ।  
कथम् इत्य्-अत्र  
श्रुत्या कल्पनया वा तत्-सिद्धिर्  
इति विकल्पे  
प्रथमस्यासिद्धिम् आह - तादृशेति ।  

> ननु तान्यपि त्रीणि सुबालोपनिषदि पृथिव्यादि-तत्त्व-पङ्क्तौ मनसोऽनन्तरं पठ्यन्त 

इत्य्-अत्राह - तत्तदिति ।  
अयं - भावः -  
न हि तत्त्व-पङ्क्ति-पाठ-मात्रान्  
मनस्-सह-पाठ-मात्राद् वा  
करणत्वं सिध्येत् ;  
तथा सत्य् +++(तत्रैवोक्तानां)+++ अव्यक्तादीनाम् अपि तत्+++(→करणत्व)+++-प्रसङ्गात् इति ।  

द्वितीयं दूषयति - कॢप्तिर् इति ।  
एकस्यैव हि मनसः  
स्मृत्य्-अनुभव-भेदेन वा  
संकल्प-विकल्प-भेदेन वा  
वृत्ति-भेदम् अन्येऽप्य् आहुः ।  
श्रूयते च "कामस्संकल्प" इत्यादौ "एतत्सर्वं मन एवे"ति ।  
अत्र "आयुर् घृतम्" इत्यादिवत् सामानाधिकरण्यम् ।  
पुरुष-धर्मा एव हि वस्तुतः कामादयो ऽध्यवसायादयश् च ।  
तद् इह पुरुष-बुद्धि-भेद-नियत--सामग्री-भेद-व्यवस्थितं वृत्ति-भेद-मात्रं  
न करण-भेद-कल्पकम्  
इति भावः । 

> ननु "चक्षुश् च द्रष्टव्यं च नारायण" इत्यादिना  
> पञ्च-ज्ञानेन्द्रियाण्य् उक्त्वा  
> 
> > "मनश्च मन्तव्यं च नारायणः,  
> बुद्धिश्च बोद्धव्यं च नारायणः,  
> अहङ्कारोऽहङ्कर्तव्यं च नारायणः,  
> चित्तं च चेतव्यं च नारायण"  
>
> इत्याम्नातम् ।  
> अनन्तरं चैवं कर्मेन्द्रियाण्य् अधीतानि ।  
> अतः करण-गण-मध्य-पाठाद् अग्र्य-प्राय-नयेन बुद्ध्य्-आदीन्य् अपि करणानि स्युर्  

इत्य्-अत्राह -बुद्ध्याद्याख्येति ।  
तथा च भाष्यम् - 

> "अध्यवसायाभिमान-चिन्ता-वृत्ति-भेदान्  
> मन एव बुद्ध्य्--अहङ्-कार--चित्त-शब्दैर् व्यपदिश्यते" 

इति ।  
अतस् तत्त्व-वर्ग-मध्ये मनोऽनन्तरं  
बुद्ध्य्-आदि-चित्तान्त-पाठोऽपि  
मनस एव हि वृत्ति-भेदविशिष्टस्येति  
नेतुं शक्यम् ।  
न च चित्तं नाम तत्त्वान्तरं सृष्टि-प्रलय-प्रकरणेषु पठ्यते ।  

> अयम् एव त्व् अहङ्कार  
उत्कृष्ट-जनावमान-हेतुर् 

इत्यादिप्रथम-सूत्र-भाष्यम् "अहम्"-अर्थ-हेयत्व-निरास-परतया ऽन्यार्थम् +++(→गर्वाख्य-बुद्धि-विशेष-निषेधकम्, न गर्व-करणत्व-बोधकम्)+++ ;  
अन्वारुह्याप्य् उपपत्तेः,  
अनुग्राहकत्व-मात्रेण परम्परया वा  
गर्व-हेतुत्वोक्तेर् अविरोधाद् इति ॥ ३७ ॥ 

इत्य् अन्तः-करण-वैविध्य-भङ्गः ॥
</details>

<details><summary>नरसिंह-देवः आनन्ददायिनी - ३७</summary>

प्रासङ्गिकीं संगतिं दर्शयति - उक्तेष्विति ।  
विप्रतिपत्तिं दर्शयति - सांख्यास्त्विति । 

'करणं त्रयोदशविधम्' इति सांख्य-सप्तति-श्लोके  
बाह्याभ्यन्तर-विभागाभावेऽपि  
बाह्यानां दशत्वे शेषाणाम् आन्तरत्वं सिध्यतीति भावः ।  
विशेषतोऽपि तत्रैवोक्तम् इति दर्शयति - **अन्तः-करणम्** इति ।  
वाचस्पतिनेत्थं व्याख्यातं - 

> 'अन्तःकरणं महद्-अहङ्कार-मनो-भेदेन त्रि-विधम् ।  
दश-विधम् अपि बाह्यम् इन्द्रियं  
त्रयस्यान्तःकरणस्य विषयाख्यं -  
बुद्धीन्द्रियं+++(=ज्ञानेन्द्रियं)+++ आलोचनेन+++(=सन्निकर्षेण)+++ कर्मेन्द्रियं स्व-व्यापारेण  
संकल्पाभिमानाध्यवसायेषु **विषयम् आख्याति** द्वारी भवतीत्य् अर्थः ।  
+++(5)+++  

अन्ये त्विति - मायि-मतानुसारिण इत्यर्थः ।  
असिद्ध्यभावमाशङ्कते - नन्विति ।  
प्रतिज्ञामात्रं न साधकम् इत्यत्राह - अयं भाव इति ।  
तथा सतीति - व्यभिचारान्न साधकमिति भावः ।  
द्वितीयमिति - वृत्तिभेदमादायान्यथासिद्धो व्यपदेशभेदो न साधक इति भावः । 

> ननु मन(सो)सि वृत्तिभेदोऽप्यसिद्धः  
कलय इति कल्प्यत्वाविशेषात्  
कारण-भेद एव कल्प्यताम् 

इत्यत्राह - एकस्यैव हीति ।  
सांख्या अपि एकस्यैव मनसो वृत्तिभेदेन चित्तं मन इति व्यपदेशभेदं निर्वहन्तीत्यर्थः ।  

संकल्पः - कर्तव्यताध्यवसायः ।  
विकल्पः - अयमिति निश्चयः । 

न च विनिगमकाभाव इत्यत्राह - श्रूयते चेति ।  

एकस्यैव मनसो बाह्य-वृत्तय इति सिद्धा इत्यर्थः ।  

च-कारेण 'पञ्चवृत्तिर्मनोवद्व्यपदिश्यते' इति प्राण-विषय-सूत्र-सिद्धत्वं चाभिप्रेतम् । 

> ननु भवन्मते कामादीनाम् आत्म-धर्मत्वात् म(नसि श्रूयन्त इत्ययुक्तं?)नोवृत्तित्वं कथम्?  
तथा सति करणस्यैवात्मत्व-प्रसङ्गः ।  
कथं वा तेषां भेदव्यपदेशनिमित्तत्वं च

इत्यत्राह - अत्रेति ।  

तथा च तद्गतत्वाभावेऽपि  
तत्सामानाधिकरण्यनिर्देशः तद्भेदव्यपदेशनिमित्तत्वं च संभवतीत्यर्थः । 

> ननु पूर्वतन्त्रे स्थानप्रकरणयोर् बलाबलविचारेऽपि   
इष्टिसोमात्मकराजसूयान्तर्गताभिषेचनीयनामकसोमयागसन्निधौ विदेवनादयस्समाम्नाताः । ते किं सर्वस्य गजसूयस्याङ्गं उताभिषेचनीयस्येति संशय्य सन्निधि (वशा) बलादभिषेचनीयस्याङ्गमिति पूर्वपक्षयित्वा श्रुत्यादिविहिताङ्गसंदेशाद्राजसूयाङ्गत्वम्? पवित्रादारभ्य क्षत्रस्य धृतिं यावत् अङ्गविधिषु प्रायेण 'राजसूयाय ह्येना उत्पुनाति' इति राजसूयप्रकरणानुवृत्तिसत्त्वादिति राद्धान्तितम्; तन्न्यायेन संदेशात् करणत्वबुद्ध्यनुवृत्तेः करणत्वम् 

इति शङ्कते - नन्विति । अग्र्यप्रायेति - अग्र्या(ग्र्यप्राया) णां बहुत्वे तन्मध्यगतस्याप्यग्र्यत्वबुद्धिविषयत्वम् । तथा करणमध्यपाठात् करणत्वनिश्चय इत्यर्थः । अपसिद्धान्तं वारयति - तथा च भाष्यमिति । त(अ)त्र युक्तमाकाङ्क्षानुवृत्तिस्तद्बलाद्राजसूयाङ्गत्वं च राजसूयशब्दस्य तदङ्गत्वाकाङ्क्षोद्बोधकस्य सत्त्वात्; न चात्र करणत्वोद्बोधकमस्ति! न च करणमध्यसंदंशात्करणत्वम्! इन्द्रियमध्यसंदंशात् बाह्यमध्यसंदंशाच्च बाह्येन्द्रियत्वस्यापि प्रसङ्गात् । न चेन्द्रियत्वादौ बाधकमस्तीति चेत्; करणत्वेऽपि समानम् । नचेन्द्रियत्वमप्यस्त्विति वाच्यम्; अपसिद्धान्तात् । 'इन्द्रियाणि दशैकं चं' इत्यादिविरोधात् । किंच स्थानप्रकरणाभ्यां लिङ्गं बलीय इति सिद्धान्तितम् । तथा च प्रकृतित्वरूपलिङ्गात् अग्र्यप्रायरूपस्थानसंदंशन्यायरूपप्रकरणयोर्बाधात् न करणत्वनिश्चय इत्यर्थः । अभिमानः - अहं कर्तेति बुद्धिः । अत इति - ननु 'संज्ञाचोत्पत्तिसंयोगात्' इत्यधिकरणविरोधः; तथा हि - ज्योतिष्टोमप्रकरणे श्रूयते अथैष ज्योतिः अथैष विश्वज्योतिः अथैष सर्वज्योतिः एतेन सहस्रदक्षिणेन यजेत' इति । तत्रैतच्छब्दपरामृष्टानां ज्योतिरादिशब्दानां योजना सामानाधिकरण्याद्यागनामत्वं तावत्सिद्धम् । तत्र प्रकृतमेव ज्योति(ष्टोमज्योति)रादिशब्दैरनूद्य सहस्रदक्षिणारूपगुणो विधीयत इति पूर्वपक्षयित्वा नामान्तरश्रुतौ तावदर्थभेदः प्रतीयते संज्ञाभेदस्यार्थभेदकत्वात् प्रकृतात् ज्योतिष्टोमाद्भेद उक्तः । तथा शब्दान्तराधिकरणे(ऽपि)च यजति ददाति जुहोतीति शब्दभेदात् भेद उक्त इति तन्न्यायेनात्रापि भेदस्स्यादिति चेत्; अत्राहुः तावत् संज्ञाभेदस्योक्ताधिकरणन्यायेन भेदकत्वं बलवता बाधकेन बाधितत्वात् । तदुक्तं तदधिकरणराद्धान्ते -  
करणानां तादधीन्यकथनानन्तरं ज्ञानस्य तथात्वकथनमिति । न च द्रव्यप्रकरणविरोधः! ज्ञानस्यापीन्द्रियादिवत् अवस्थाविशेषाश्रयद्रव्यत्वादित्याहुः । ननु वृत्तिभेदमादाय कथञ्चिन्नयने को हेतुरित्यत्राह - चित्तं नामेति । अन्यथा सृष्टिप्रलयप्रकरणेषु पृथिव्यादिवत् पाठप्रसङ्ग इति भावः । न च 'इन्द्रियाणि तन्मात्रेष्विति मनसो यथा पाठः तथा स एव बुद्ध्यादेः पाठोऽस्तु । किञ्च महदहङ्कारयोरेव बुद्ध्यहङ्कारत्वात् 'प्रकृतेर्महान् महतोऽहङ्कारः' इति तयोः पाठो दृश्यत इति शङ्क्यम्! तैर्बुद्ध्यादेरिन्द्रियत्वानभ्युपगमात्; तदतिरिक्तत्वे पाठाभावात्; 'इन्द्रियाणि दशैकं च' 'चक्षुश्श्रोत्रम्' इति विशेषकीर्तनात् । कीर्तितयोर्महदहङ्कारयोश्च सद्वारकाद्वारकतयेन्द्रियजनकयोः करणत्वाभावाच्चेति भावः । ननु बुद्ध्यादीनामिन्द्रियमध्ये पाठो व्यर्थः मनः पाठमात्रेणाऽपि चरितार्थत्वात् इति चेत्; अत्राहुः - सर्वेन्द्रियप्रधानस्यापि मनसस्सर्वावस्थायामपि तादधीन्यसिद्ध्यर्थं बुद्ध्यहङ्कारवृत्तिविशिष्टस्य वा सर्वत्र प्रवृत्तिप्रयोजकतया प्राधान्यद्योतनार्थं त्रेधा कथनमिति । अन्ये तु प्रकरणस्य तादधीन्यमुखेन स्वातन्त्र्यभ्रमनिवृत्तिपरत्वात् न भेदेन कथनवैयर्थ्यं द्रष्टव्यम् । बोद्धव्याहङ्कर्तव्यानां भेदाभावेऽपि पृथगुक्तेरिव किञ्चिद्विशेषमादायापि स्वातन्त्र्यबुद्धिनिरासः फलमित्याहुः । 

> ननु "अयमेव त्वहङ्कार" इति भाष्ये  
अहङ्कारस्य उत्कृष्ट-जनावमान-रूप-प्रवृत्ति-करणत्वोक्तेः  
मनोऽतिरिक्तम् अप्य् अन्तः-करणम् अभिमतम् 

इत्य्-अत्राह -अयमेव त्विति ।  

> बलवद् बाधकाच् चासाव्  
अन्यथात्वं प्रपद्यते ।  

इति ।  
प्रकृते च एकादशत्व-वचनानि बाधकानि ।  
नापि शब्दाधिकरण-न्यायः   
वेदन-ध्यानोपासनानां भेद-प्रसङ्गात्,  
आहवनीयादि-शब्दानां पशुच्-छागादि-शब्दानां हविः-पुरोडाशादि-शब्दानाम् अपि भेदकत्वापत्त्या बहु-दोषप्रसङ्गात् । तस्मादत्रापि बाधकाभावे भेदकत्वं वाच्यम् । बाधककरं चात्रोक्तमेवेति । 

केचित्तु - तेषां भेदोऽस्तु नाम! 

न च करणत्वम् अपि! तत्साधकाभावात् ।  
अत एव न शब्दान्तराधिकरणविरोधोऽपि । न च भाष्यमूलयोर्विरोधः! इन्द्रियत्वं करणत्वं चाभ्युपेत्य प्रवृत्तेः । न च करणमध्ये पाठात् करणत्वप्रसक्तिः! अनुवादसन्निधेरकिञ्चित्करत्वात् । पुरोवादे महतोऽहङ्कारस्य च तत्वान्तरोपादानतया करणत्वेन्द्रियत्वाभावात् । अत एवाङ्गत्वाभावनिश्चयाद्दर्शपूर्णमासाभ्यामिष्ट्वा सोमेनयजेतेत्यत्र कालार्थस्संयोगो नाङ्गाङ्गिभावार्थ इत्युक्तम् । महदाद्यतिरिक्तपरत्वे तु तत्वाधिक्यप्रसङ्गः । ज्ञानादिपरत्वेनान्यथासिद्धिश्च । अहङ्कार शब्दोऽपि ज्ञानपर एव बुद्धिशब्दसन्निधानात् । युक्तं च तथा ज्ञानकरणानां तादधीन्यकथनानन्तरं ज्ञानस्य तथात्वकथनमिति । न च द्रव्यप्रकरणविरोधः! ज्ञानस्यापीन्द्रियादिवत् अवस्थाविशेषाश्रयद्रव्यत्वादित्याहुः । ननु वृत्तिभेदमादाय कथञ्चिन्नयने को हेतुरित्यत्राह - चित्तं नामेति । अन्यथा सृष्टिप्रलयप्रकरणेषु पृथिव्यादिवत् पाठप्रसङ्ग इति भावः । न च 'इन्द्रियाणि तन्मात्रेष्विति मनसो यथा पाठः तथा स एव बुद्ध्यादेः पाठोऽस्तु । किञ्च महदहङ्कारयोरेव बुद्ध्यहङ्कारत्वात् 'प्रकृतेर्महान् महतोऽहङ्कारः' इति तयोः पाठो दृश्यत इति शङ्क्यम्! तैर्बुद्ध्यादेरिन्द्रियत्वानभ्युपगमात्; तदतिरिक्तत्वे पाठाभावात्; 'इन्द्रियाणि दशैकं च' 'चक्षुश्श्रोत्रम्' इति विशेषकीर्तनात् । कीर्तितयोर्महदहङ्कारयोश्च सद्वारकाद्वारकतयेन्द्रियजनकयोः करणत्वाभावाच्चेति भावः । ननु बुद्ध्यादीनामिन्द्रियमध्ये पाठो व्यर्थः मनः पाठमात्रेणाऽपि चरितार्थत्वात् इति चेत्; अत्राहुः - सर्वेन्द्रियप्रधानस्यापि मनसस्सर्वावस्थायामपि तादधीन्यसिद्ध्यर्थं बुद्ध्यहङ्कारवृत्तिविशिष्टस्य वा सर्वत्र प्रवृत्तिप्रयोजकतया प्राधान्यद्योतनार्थं त्रेधा कथनमिति । अन्ये तु प्रकरणस्य तादधीन्यमुखेन स्वातन्त्र्यभ्रमनिवृत्तिपरत्वात् न भेदेन कथनवैयर्थ्यं द्रष्टव्यम् । बोद्धव्याहङ्कर्तव्यानां भेदाभावेऽपि पृथगुक्तेरिव किञ्चिद्विशेषमादायापि स्वातन्त्र्यबुद्धिनिरासः फलमित्याहुः । 

> ननु अयमेव त्वहङ्कार इति भाष्ये अहङ्कारस्य उत्कृष्टजनावमानरूपप्रवृत्तिकरणत्वोक्तेः मनोऽतिरिक्तमप्यन्तःकरणमभिमतम् 

इत्यत्राह -अयमेव त्विति ।  

> इत्यादिप्रथम-सूत्र-भाष्यम् "अहम्"-अर्थ-हेयत्व-निरास-परतया ऽन्यार्थम् ;  

अन्यार्थं - बुद्धि-विशेष-हेयत्व-परम् इत्यर्थः ।  

> अन्वारुह्याप्य् उपपत्तेः ।

तत्र हेतुः - अन्वारुह्येति ।  
उपपत्तेरिति । अहम्-अर्थात्म(त्व) समर्थनस्योपपत्तेर् इत्यर्थः । 

> ननु अहङ्कारस्यानर्थहेतु-बुद्धि-विशेष-हेतुत्वाभावे  
कथं तत्-त्याज्यता-परत्वं वचनस्य

+इत्यत्राह - अनुग्राहकत्वेति । तथा 

च तावन्मात्रेण अञ्जनादिवत् न करणत्वं सिध्यतीति भावः ॥ ३७ ॥  
 अन्तःकरणवैविध्यभङ्गः
</details>

<details><summary>उत्तमूरु-वीरराघवः अलभ्यलाभः - ३७</summary>

मनःप्रभृतीनां करणानाम् एकादशानाम् एव सात्त्विकाहंकारजन्यत्वेऽपि  
अन्तःकरणत्वं मनस इव  
महद्-अहङ्कारयोर् अपीति सांख्याः ।  
चतुर्थे चित्ताख्यम् अन्तःकरणम् अप्य् अस्तीति अद्वैतिनः ।  
तद्-उभय-निरसनेन  
मनो-मात्रस्यान्तः-करणत्वं स्थाप्यते  
"सांख्यैर्" इति श्लोकेन ।  

> ननु सिद्धान्ते मनस एवावस्थाचतुष्टयात्  
बुद्ध्य्-अहंकार-चित्त-शब्द-वाच्यत्वम् अपीष्यते ।  
एवं मनसस् त्रैविध्यम् एव सांख्येष्टं स्याद् 

इत्यत्र,  
तथा नेति ज्ञापयितुं  
करणं त्रयोदश-विधम् इति वचनम् उपात्तम् ।  
तदा +++(→मनोऽवस्था-भेद-मात्र-विवक्षायाम्)+++ त्व् एकादश-विधम् एव भवेत् ।  

अन्यद् अपि वचनम् अन्तःकरणम् इत्य्-आदि ।  
महद्-अहङ्कार-मनो-रूपं त्रयम् अन्तः-करणं भवतीति  
तत्-प्रथम-पादार्थः +++(←अन्तःकरणं त्रिविधं)+++।  

दशधेत्य्-आदि वाक्यान्तरम् ।  
बाह्यं ज्ञान-कर्मेन्द्रिय-दशकं महद्-आदि-त्रयस्य ये विषयाः  
तान् आख्यातीति तद्-आख्यम् महद्-आदि-विषय-विषयकम्  
इत्य् अर्थः । 

ज्ञानेन्द्रियैर् विषयेष्व् +++(सन्निकर्षेण)+++ आलोचितेषु,  
मनसा च तद्-विषय-विकल्पाख्य-विशद-ज्ञाने जनिते  
महद्--अहं-कारौ "मयेदं कर्तव्यम्" इति अभिमानाध्यवसाय-हेतू भूत्वा कर्मेन्द्रिय-कार्य-व्यापारेषु करणं भवत इति ।  

तादृश-श्रुत्य्-अभावाद् इति ।  
महद्-अहंकारादेः करणत्व-ग्राहक-प्रमाणाभावाद् इत्य् अर्थः । +++(5)+++

> ननु सुबालोपनिषदि सप्तमखण्डे अन्तर्यामि-निरूपणात्मके,  
"यस्य पृथिवी शरीरम्" इत्यादिना  
विभिन्न-पृथिव्य्-आदि-तत्त्ववत्  
मनो-बुद्ध्य्-अहंकार-चित्तानाम् अपि पृथक्-शरीरत्व-कथनात्  
अन्तः-करण-चतुष्टय-सिद्धिर्  

इत्य्-अत्राह तत्तदिति । 
मनोबुद्ध्य्-आदि-वचन-मात्र-रूपं सर्वम् अपि वाक्यं  
तद्-वचन-मात्र-रूपत्वात्  
करणतया तत्-पृथग्-विधत्व-परम् अपि नेत्यर्थः ।  
मनो-रूप-करणस्यैवावस्था-चतुष्कं  
तत्र विवक्षितम् ।  
तत्र पञ्चम-खण्डे व्यासार्य-व्याख्यात-रीत्या बुद्ध्य्-अहंकार-शब्दाभ्यां महद्-अहंकार-तत्त्व-ग्रहणेऽपि तयोः करणत्वं न सिध्येद् इति भावः । 

कॢप्तिस्तु गुर्वी । वचनाभावेऽपि स्वयं कल्पने गौरवमित्यर्थः । 

> ननु महतोऽध्यवसायहेतुत्त्वम् अहङ्कारस्य देहात्माभिमानहेतुत्वञ्च सिद्धान्तीष्टमेवेति कथं तयोर्न करणत्वम् 

इत्यत्रोपपादयति एकस्यैवहीति ।  
मनसः आत्मधर्मभूतज्ञानगतसर्वावस्थासाधकतमत्वं श्रुतिबलादिष्टम् । मनस एव बुद्ध्यहंकारशब्दवाच्यत्वमपि चित्तशब्दवाच्यदृत्वमपीष्टम् । तथा; च तस्यैव सर्वतत्साधकतमत्वे स्थिते किमिति इतरत् करणत्वेन कल्प्यम् । तत्र यथायथं महदहंकारयोः मनस्तत्त्वोत्पादकत्ववत् सहकारिकारणत्वं काममस्त्विति भावः । करणमध्यपाठात् करणत्वमिति शंकां तत्र मनोवस्थाविशेषैकविषयत्वस्वीकारेण परिहरति चतुर्थपादेन । 

> ननु मनस एव गर्वाख्याहंकार-हेतुत्वे,  
अहंकार-तत्त्वे गर्व-रूपत्व-पर-भाष्य-विरोधः ।  
अतो गर्वहेतुतया ऽहंकारस्य करणत्वम् 

इत्यत्राह अयमेवेति ।  

> > अयम् एव त्व् अहङ्कार  
उत्कृष्ट-जनावमान-हेतुर् 
>
> इत्यादिप्रथम-सूत्र-भाष्यम् "अहम्"-अर्थ-हेयत्व-निरास-परतया ऽन्यार्थम् 

अन्यार्थम्,  
तस्य तत्त्वस्य मुख्याहम्-अर्थत्व-निषेध-परम् । अन्वारुह्य - एतदतिरिक्तस्याहंकारशब्दवाच्यत्वाभावं कृत्वा ।  
‘अहंकारं बलं दर्पं’ इति त्याज्यत्वेनेष्टस्य,  
त्यक्तुम् अशक्यस्याहंकार-तत्त्वस्य चैक्यम् असंभवि ।+++(5)+++  
त्याज्यं तं प्रति करणत्वम् अपि  
तत्र न विवक्षितमिति भावः ।  
शेषं भाष्यव्याख्यानेषु द्रष्टव्यम् । 

अक्लिष्टं निर्वहति अनुग्राहकत्वेति ।  
मनसा गर्वे जननीये तत्त्वम्  
इदम् अप्य् अनुग्राहकं वचनबलाद्  
इति भावः । अन्यथा, ''कामः संकल्पः....सर्वं मन एव'' इति वाक्यस्वारस्यं भज्येतेति ॥ ३७ ॥
</details>

<details><summary>वाधूल-श्रीनिवासः गूढार्थ-विवृतिः - ३७</summary>

सांख्यैर् इति  
अयमेव त्वहङ्कार इत्यादिभाष्ये  
अयं शब्देन पूर्व-वाक्योक्ताव्यक्त-परिणाम-विशेषम् अहङ्कारं परामृश्य  
तस्य गर्व-हेतुत्व-प्रतिपादनात् तस्यान्तःकरणत्वम् उक्तम्,  
तत् कथं  
भवता तस्य करणत्वं निषिध्यत  
इत्य् आशङ्क्याह  
अयमेवत्व् अहङ्कार इति ।  
यद्यपि तत्रायंशब्देन पूर्ववाक्ये अहम्-भाव-शब्दनिर्दिष्ट प्रशस्तदेहेऽहंबुद्धिरेव परामृश्यत इति श्रुतप्रकाशिकाकारैर्व्याख्यातम् - तथापि पूर्ववाक्ये प्रधानतया निर्दिष्टस्य तद्धेतोरेवायंशब्देन परामर्श स्वरस इति तदनुरोधेन परिहारः कृतः, अविरोधादिति ।  
गर्वापरनामेति निर्देशः उपक्रमानुरोधात् ''आयुर्वै घृतम्” इतिवदौपचारिक इति भावः ॥ ३७ ॥
</details>

<details><summary>सौम्य-वरद-रामानुज-गूढार्थ-प्रकाशः - ३७</summary>

अन्तःकरणमिति ।  
त्रिविधम् - महद्-अङ्कार-मनांसि  
शरीराभ्यन्तर-वर्तित्वाद् अन्तःकरणम् ।  
दश-धा बाह्येन्द्रियम् -  
तस्य - अन्तःकरणस्य ।  
विषयाख्यम् - विषयान् आख्यातीति विषयाख्यम् ।  
संकल्पाभिमानाध्यवसायेषु कर्तव्येषु द्वारी-भवति ।  
तत्र बुद्धीन्द्रियाण्य् आलोचनेन, कर्मेन्द्रियाणि स्वव्यापारेणेति ।  
श्रूयते चेति ।  
बृहदारण्यक इति शेषः । 

कामः - नानाविधाभिलाषः ।  
संकल्पः - अध्यवसायः ।  
विचिकित्सा - संदेहः ।  
श्रद्धा - पारलौकिक-साधन-साध्य-विशेषाभ्युपगम-रूपिणी ।  
अश्रद्धा अन्यादृशी ।  
धृतिः - धैर्यमापदि ।  
अधृतिरन्या ।  
धीः - तत्त्वज्ञानम् ।  
भीः - परिकरनाशशङ्कामयी ।  

इत्य् एतत् सर्वमपि मन एव । इतर-निरपेक्षतया तत्-साध्यत्वाद् इत्यर्थः ॥ ३७ ॥
</details>








