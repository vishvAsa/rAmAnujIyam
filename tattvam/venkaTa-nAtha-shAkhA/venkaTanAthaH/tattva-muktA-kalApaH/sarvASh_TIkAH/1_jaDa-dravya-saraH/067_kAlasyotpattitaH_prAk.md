+++
title = "067 कालस्योत्पत्तितः प्राक्"

+++
<details><summary>मूलम्</summary>

कालस्योत्पत्तितः प्राक् परमपि च लयात् कालनास्तित्ववादी स्वोक्तिव्याघातभग्नो न वदति यदि तत्को वदेत्कालसृष्टिम् ।  
आप्तस्तत्सृष्टिवादस्तदुपधिपरिणत्यादिभिस्सार्थकस्स्यान्नोचेत्तत्रापि पूर्वापरवचनहतिर्दुर्निवारप्रसङ्गा ॥ ६७ ॥
</details>

<details><summary>वरदार्य-सर्वाङ्कषा - ६७</summary>

केचन तान्त्रिकाः (शैवाः) कालमनित्यं वदन्ति । तन्निराकरोति - कालस्येत्यादि । कालस्यानित्यत्ववादी, कालस्य उत्पत्तितः **प्राक्** = उत्पत्तेः पूर्वम्, लयात् परमपि **च** = कालस्य नाशानन्तरं च कालनास्तित्व- **वादी** =कालः नास्तीति वदन् **स्वोक्तिव्याघातभग्नः** = स्ववचनविरोधेनैव निरस्तो भवति । यदि न **वदति** = उत्पत्तेः पूर्वम्, नाशात्परं च कालः नास्तीति यदि नोच्यते, **तत्** = तर्हि, तदानीमपि कालस्य सत्त्वसिद्ध्या कालसृष्टिं को **वदेत्** = कालस्य नित्यत्वे सिद्धे कथं कालस्य सृष्टिर्वक्तुं शक्या ॥ 



68. 

[[120]]

आप्तस्तत्सृष्टिवादः तदुपधिपरिणत्यादिभिः सार्थकस्स्यात् 

नो चेत्, तत्रापि पूर्वापरवचनहतिः दुर्निवारप्रसङ्गा ॥67॥ 

[ कालस्य प्रत्यक्षत्वम् ] 

कालोऽध्यक्षावसेयः क्षणलवदिवसाद्यंशतोऽर्थान् विशिषन् 

साक्षाद्धीस्तत्तदर्थेष्विव भवति हि नः क्वापि कालान्वयेऽपि । 

अयं भावः – कालोऽपि ईश्वरेण सृज्यत इति शैवतन्त्रैकदेशिनः । यदि कालः नूतनया सृज्यते, तदा तत्सृष्टेः पूर्वं कालो नासीत् इति सिद्ध्यति । एवं कालस्य नाशे सति, तदनन्तरमपि कालो नास्ति, नष्टत्वादिति वक्तव्यम् । इदं च स्ववचनविरुद्धम् । 'कालस्योत्पत्तेः पूर्वम्' इत्यत्र 'पूर्व' पदस्यार्थः काल एव हि भवति । एवं 'कालस्य नाशानन्तरम्' इति कथने 'अनन्तर' पदस्यार्थोऽपि काल एव हि भवति । तेन भवदुक्तकालस्य प्राक्, पश्चाच्च काले सिद्धे, कालः तदा नास्ति इति कथने वचनविरोधः स्पष्टः । 'तदा' शब्द एव हि कालवाची । एतत्परिहाराय पूर्वं परं नास्तीति न वयं वदाम इति चेत्, यदि नास्तीति नोच्यते, तर्हि अस्तित्वसिद्ध्या कालस्य सर्वदा अस्तित्वमेव सिद्धमिति, सर्वदा सतः कथं सृष्टिरुच्यते ? अतः कालो नित्य इत्येव वक्तव्यमिति ॥ 

कतन्त्रे दाम षड‌त्रिंशतत्वाति 

विशनि 

पाशुपता ह्येते षट्त्रिंशत्तत्त्ववादिनः । शिवः शक्तिः, सदाशिवः, ईश्वर, विद्या, माया, कालः, कला, अविद्या, नियतिः, रागः, पुरुषः, प्रकृत्यादयश्चत्वारिंशदित्याहत्य36 तत्त्वानि । आद्यं तत्त्वद्वयं सर्वोत्तीर्णम्। अनन्तरं पञ्चतत्त्वानि शुद्धतत्त्वानि । कलादि पञ्च तत्त्वान्यशुद्धतत्त्वानि । इतराणि 24 प्रसिद्धानि । प्रकृते कालविषये 'विद्याकालौ भवत्कृतौ ' इति कालस्य सृष्टिरुच्यते किल इत्यत्राह - आप्त इत्यादि । **आप्तः** = प्रामाणिकप्रोक्तः **तत्सृष्टिवादः** = कालसृष्टिवादः **तदुपधिपरिणत्यादिभिः** = कालोपाधिविषयकतया, कालपरिमाणविषयकतया **वासार्थकः** = अर्थवान् स्यात् । उपाध्युपहितयोः अभेदोपचारात्, कालोपाधीनां चक्षुर्निमेषादीनामुत्पत्त्या, कालस्योत्पत्तिरुक्ता स्यात् । अथवा, कालस्य परिणामपक्षे, परिणामविशेषप्राप्तौ परिणामिन एवोत्पत्तिव्यवहारवत् स्यात् । यथा सिद्धान्ते धर्मभूतज्ञानस्य नित्यत्वेऽपि घटादिविषयकतया परिणामे प्राप्ते 'घटज्ञानमुत्पन्नम्' इति पटविषयकत्वे जाते' घटज्ञानं नष्टम्' इति च व्यवहारः, तद्वत् । नो **चेत्** = एवमनङ्गीकारे **तत्रापि** = **पूर्वोक्तवचनेऽपिपूर्वापरवचनहतिः** = पूर्वापरवाक्यानां व्याघातः दुर्निवारप्रसङ्गा, अयं बहुव्रीहिः, हतेः विशेषणम्, वारयितुमशक्यैवेत्यर्थः । कालोत्पत्तेः पूर्वम्, कालनाशानन्तरं च पूर्वोक्तरीत्या ' पूर्व ' 'अनन्तर' पदाभ्यां कालास्तित्वस्यैव सिद्ध्या, तथा अकथने च कालस्य सदातनत्वसिद्ध्या च व्याघातः स्पष्ट एव । अतः कालः नित्यः, अतिरिक्तश्चेत्येव वरम् । 'आप्तस्तत्सृष्टिवादः' इति वदन् आचार्यवर्योऽयं 'सांख्यं योगः पञ्चरात्रं वेदाः पाशुपतं तथा । आत्मप्रमाणान्येतानि न हन्तव्यानि हेतुभिः ॥' इति महाभारतवचनं स्मारयति । इदमौदार्यं महतामादर्शभूतं कदापि न विस्मर्तव्यम् । शिष्टं पूर्वश्लोकान्ते द्रष्टव्यम् ॥ ६७ ॥
</details>

<details><summary>वरदार्य-सर्वाङ्कषा-पाठान्तरम् - ६७</summary>

केचन तान्त्रिकाः (शैवाः) कालमनित्यं वदन्ति । तन्निराकरोति - कालस्येत्यादि । कालस्यानित्यत्ववादी, कालस्य उत्पत्तितः प्राक्‌ = उत्पत्तेः पूर्वम्‌, लयात्‌ परमपि च = कालस्य नाशानन्तरं च कालनास्तित्ववादी = कालः नास्तीति वदन्‌ स्वोक्तिव्याघधातभग्नः = स्ववचनविरोधेनैव निरस्तो भवति । यदि न वदति = उत्पत्तेः पूर्वम्‌, नाशात्परं च कालः नास्तीति यदि नोच्यते, तत्‌ = तर्हि, तदानीमपि कालस्य सत्त्वसिद्ध्या कालसृष्टिं को वदेत्‌ = कालस्य नित्यत्वे सिद्धे कथं कालस्य सृष्टिर्वक्तुं शक्या ॥   
अयं भावः - कालोऽपि ईश्वरेण सृज्यत इति शैवतन्त्रैकदेशिनः । यदि कालः नृतनया सृज्यते, तदा तत्सृष्टेः पूर्वं कालो नासीत्‌ इति सिद्ध्यति । एवं कालस्य नाशे सति, तदनन्तरमपि कालो नास्ति, नष्टत्वादिति वक्तव्यम्‌ । इदं च स्ववचनविरुद्धम्‌ । 'कालस्योत्पत्ते: पूर्वम्‌' इत्यत्र 'पूर्व'पदस्यार्थः काल एव हि भवति । एवं 'कालस्य नाशानन्तरम्‌' इति कथने 'अनन्तर' पदस्यार्थोऽपि काल एव हि भवति । तेन भवदुक्तकालस्य प्राक्‌, पश्चाच्च काले सिद्धे, कालः तदा नास्ति इति कथने वचनविरोधः स्पष्टः । 'तदा' शब्द एव हि कालवाची । एतत्परिहाराय पूर्व परं नास्तीति न वयं वदाम इति चेत्‌, यदि नास्तीति नोच्यते, तर्हि अस्तित्वसिद्ध्या कालस्य सर्वदा अस्तित्वमेव सिद्धमिति, सर्वदा सतः कथं सृष्टिरुच्यते? अतः कालो नित्य इत्येव वक्तव्यमिति ॥   
पाशुपता ह्येते षट्त्रिंशत्तत्त्ववादिनः । शिवः, शक्तिः सदाशिवः, ईश्वरः, विद्या, माया, कालः, कला, अविद्या, नियतिः, रागः, पुरुषः, प्रकृत्यादयश्चतुविंशति इत्याहत्य36 तत्त्वानि । आद्यं तत्त्वद्वयं सर्वोत्तीर्णम्‌ । अनन्तरं पञ्चतत्त्वानि शुद्धतत्त्वानि । कलादि पञ्च तत्त्वान्यशुद्धतत्त्वानि । इतराणि 24 प्रसिद्धानि । प्रकृते कालविषये 'विद्याकालौ भवत्कृतौ' इति कालस्य सृष्टिरुच्यते किल इत्यत्राह - आप्त इत्यादि । आप्तः = प्रामाणिकप्रोक्तः तत्सृष्टिवादः = कालसृष्टिवादः तदुपधिपरिणत्यादिभिः = कालोपाधिविषयकतया, कालपरिमाणविषयकतया वासार्थकः = अर्थवान्‌ स्यात्‌ । उपाध्युपहितयोः अभेदोपचारात्‌, कालोपाधीनां चक्षुर्निमेषादीनामुत्पत्त्या, कालस्योत्पत्तिरुक्ता स्यात्‌ । अथवा, कालस्य परिणामपक्षे, परिणामविशेषप्राप्तौ परिणामिन एवोत्पत्तिव्यवहारवत्‌ स्यात्‌ । यथा सिद्धान्ते धर्मभूतज्ञानस्य नित्यत्वेऽपि घटादिविषयकतया परिणामे प्राप्ते 'घटज्ञानमुत्पन्नम्' इति पटविषयकत्वे जते 'घटज्ञानं नष्टम्‌' इति च व्यवहारः, तद्वत्‌ । नो चेत्‌ = एवमनङ्गीकारे तत्रापि = पूर्वोक्तवचनेऽपिपूर्वापरवचनहतिः = पूर्वापरवाक्यानां व्याघातः दुर्निवारप्रसङ्गा, अयं बहुव्रीहिः, हतेः विशेषणम्‌, वारयितुमशक्यैवेतयर्थः । कालोत्पत्तेः पूर्वम्‌, कालनाशानन्तरं च पूर्वोक्तरीत्या 'पूर्व' 'अनन्तर' पदाभ्यां कालास्तित्वस्यैव सिद्ध्या, तथा अकथने च कालस्य सदातनत्वसिद्ध्या च व्याघातः स्पष्ट एव । अतः कालः नित्यः, अतिरिक्तश्चेत्येव वरम्‌ । 'आप्तस्तत्सृष्टिवादः इति वदन्‌ आचार्यवर्योऽयं 'सांख्यं योगः पञ्चरात्रं वेदाः पाशुपतं तथा । आत्मप्रमाणान्येतानि न हन्तव्यानि हेतुभिः ॥' इति महाभारतवचनं स्मारयति । इदमौदार्यं महतामादर्शभूतं कदापि न विस्मर्तव्यम्‌ । शिष्टं पूर्वश्लोकान्ते द्रष्टव्यम्‌ ॥ ६७ ॥
</details>

<details><summary>वरदार्य-सुबोधिनी (कन्नड) - ६७</summary>

काल नित्य मत्तु विभुवल्लवॆन्दु हेळुव शैवैकदेशिगळ मतवन्नु निराकरिसुत्तारॆ कालस्य उत्पत्तितः प्राक्, लयात्परमसि च काल नास्तित्ववादी स्पोक्ति व्याघातभग्न – काल अनित्यवादरॆ, अदर उत्पत्तिगॆ मॊदलू मत्तु अदु नाशवादमेलू कालविरुवुदिल्ल ऎन्दु हेळुव वादि तन्न वचन विरोधदिन्दले पराजितनागुत्तानॆ.

\-

'काल हुट्टुवुदक्कॆ मॊदलु' ऎम्ब वचनदल्लि 'मॊदलु' ऎम्ब पद कालवाचकवष्टॆ. इदरिन्द काल हुट्टवुदक्कॆ मॊदलु कालवन्नु ऒप्प बेकु. इदन्नु ऒप्पि 'काल हुट्टुवुदक्कॆ मॊदलु कालविल्ल' ऎन्दरॆ पर स्पर वचन विरोध स्पष्ट. हीगॆ काल नाशवाद अनन्तर' ऎन्दागलू 'अनन्तर' ऎम्ब पद कालवाचक. इदरिन्द कालद नाशानन्तरवू कालवन्नु ऒप्पबेकागिरुवुदरिन्द हिन्दिन हागॆ वचन विरोध स्पष्ट.

न वदति यदि, तत् कालसृष्टिं को वदेत्-'काल मॊदलु इल्ल' ऎन्दु हेळुवुदिल्लवॆन्दरॆ काल मॊदलू इत्तु ऎन्दु अर्थवागु वुदरिन्द कालद उत्पत्तियन्नु आवाग यारु हेळलु साध्य ? आप्तः तत्सष्टिवादः तदुपधि परिणत्यादिभिः सार्थकः स्यात्

e

6

'विद्या

82

68-

तत्त्व मुक्काकलाप [काल प्रत्यक्षसिद्ध ]

[ 68

कालोऽ ध्यक्षावसेयः क्षणलवदिवसाद्यंशतोऽ र्थाशिंषन् साक्षास्तत्तदर्थव भवति हि नः कापि कालान्वयऽ पि । काल्‌ भवत्यत्' ऎन्दु काल भगवन्तनिन्द सृष्टवागिदॆ ऎम्ब प्रामा णिकर वचन, कालक्कॆ उपाधियाद अनित्य पदार्थगळ सृष्टादि तात्पर्यदिन्द बन्दिदॆ ऎन्दु तिळियबेकु. नो चेत् तत्रापि पूर्वापरवचनविहतिः दुर्निवार,सङ्गा..इल्लदिद्दरॆ 'काल निन्निन्द सृष्टिसल्पट्टितु' ऎम्ब मातिनल्लू भूतकाल प्रयोगविरुवुदरिन्द काल सृष्टिगू ऒन्दु कालवन्नु हेळबेकागिरुवुदरिन्द पूर्वापरविरोध प्रसक्ति अनिवार्यवागुवुदु ॥ ६७ ॥
</details>

<details><summary>सर्वार्थसिद्धिः - ६७</summary>

ये तु महदादिवत्कालतत्त्वमुत्पत्तिनाशवदिति तन्त्रा[न्तरा]नुसारिणो वदन्ति, तान्प्रतिक्षिपति - कालस्येति ॥ उत्पत्तेः पूर्वं नाशतः पश्चाच्च कालो नास्तीति वदन् किं तत्र पूर्वशब्दस्य पश्चाच्छब्दस्य च निरर्थकत्वं मन्यते ? सार्थकत्वं वा ? पूर्वत्र निरर्थकनिग्रहस्थानापत्तिः । उत्तरत्र कालस्यैव तदर्थत्वात्तत्र कालनिषेधे स्ववचनविरोधः । अथ काले कालो नास्तीत्यविरोधं मन्येत, तर्हि सूष्टिप्रलयमध्यकालेऽपि कालाभावात्तत्रापि कालनास्तितां ब्रूयादिति कथं कालसिद्धिः ? गत्यभावान्मौनमाश्रित्य यः पूर्वं पश्चाच्च नास्तीति न ब्रूयात् तदाऽस्मन्मतं न निषेधतीति नास्माभिरुत्तरं देयम् । अथ पार्श्वस्थो यदि कश्चिद् ब्रवीति तस्याप्युक्तदोषस्सम इत्यभिप्रायेणाह - तत्को वदेदिति । "सदेव सोम्येदमग्र आसीत्", "नासदासीन्नो सदासीत्तदानीम्" इत्यादिश्रुतिविरोधश्चात्राभिप्रेतः । "विद्याकालौ भवत्कृतौ" इत्यादिषु कालोत्पत्तिवचनं कथभित्यत्राह - आप्त इति । आप्तवाक्यस्थ इत्यर्थः । यथा निमेषादिसंवत्सरान्तजनिश्रुतिः पक्षमासादिष्वागमापायिताप्रख्यातिश्च उपाधीनां तत्संयोगादिपरिणतीनां तदभिमानिदेवतानां वा सृष्ट्या अर्थवती, तथाऽसावित्यर्थः । अन्यथा तत्रापि विरोधमाह - नो चेदिति । पूर्वापरवचनहतिः - पूर्वं परं च कालो नास्तीति वचनस्य बाध इत्यर्थः । अथवा पूर्वापरग्रन्थविरोधः, प्रलयादिकालमनूद्य हि प्रकृतिविकारास्सर्वे सृष्टिवाक्येषु प्रतिपाद्यन्ते । श्लो. कालोपश्लिष्टवेषेण ह्यभूदस्तिभविष्यतीन् । प्रयुञ्जतेऽर्थभेदेषु सदा चास्तिमनेहसः ॥ ६७ ॥ इति कालोत्पत्तिवादपरिहारः ॥
</details>

<details><summary>नरसिंह-देवः आनन्ददायिनी - ६७</summary>

प्रसङ्गसंगतिमाह - ये तु महदादिवदिति । तन्त्रान्तरानुसारिणः - योगमतानुसारिणः । कालस्यैव तदर्थत्वादिति - पूर्वपश्चाच्छब्दार्थतया काल(र्थत्वातदर्थ)मभ्युपगम्य तत्र तन्निषे(धे)धव्याघात इति भावः । अथेति - अभेदे आधाराधेयभावाभावात् काले स्वस्य वृत्त्यभावात् घटे घटनिषेधवदविरोध इति भावः । सृष्टिप्रलयमध्ये इति - तथाच कालतत्वमेव न स्यात् सर्वदा तस्यासत्त्वादित्यर्थः । गत्यभावादिति - व्याघातस्य परिहाराभावादित्यर्थः । तदेति - कालस्य निषेधासम्भवान्नासौ बाध इति भावः । को वदेदित्यस्य प्रकृतवादिपरत्वे निर्धारणार्थकिंशब्दानुपपत्तिं मत्वाऽह - अथ पार्श्वस्थ इति । श्रुतिविरोधश्चेति - सदेव सौम्य' इत्यत्र 'तम आसीत्' इत्यादौ च अग्रशब्दस्य सृष्टिप्राक्कालवाचित्वेन तेन विरोधः । नासदासीदित्यादौ तदानीमित्यनेन विरोध इत्यर्थः । यथेति - 'सर्वे निमेषा जज्ञिरे विद्युतः पुरुषादधि । कलामुहूर्ताः काष्ठाश्चाहोरात्राश्च सर्वशः । अहोरात्रे मासाश्च संवत्सरा अजायन्त' इत्यादिश्रुतयः । पक्षो गतः मासो गतः आगतश्चेत्यादिलौकिकव्यवहाराश्च । कालोत्पत्तिवादि - नाऽपि सृष्टिप्रलयमध्ये कालस्यैकत्वेऽपि तदुपाध्यादिकमादाय यथा निर्वाहणीयास्तथेत्यर्थः । यद्यप्यत्र स्वारसिकार्थे बाधाभावादभिमानि देवतोपाध्युत्पत्त्या निर्वाहो न शक्य इति न्यायसिद्धाञ्जनविरोध इव; तथाऽपि अत्र मायिवत् स्वरूपेणोत्पत्तिर्निषिध्यते न तु कलामुहूर्तादिरूपेण परिणाम इति न विरोध इति ध्येयम् । पूर्वापरेत्यस्य तद्ग्रन्थपूर्वापरवाक्यपरत्वे स्वारस्यादाह - अथवेति । तथाच यथाश्रुतस्वीकारे विरोध इति भावः । ननु कालस्यानुत्पत्तिविनाशत्वे अभूदस्ति भविष्यतीति काले अतीतत्वादिव्यवहारः कथं स्यादित्यत्राह -कालोपश्लिष्टवेषेणेति । कालोपश्लिष्टवेशेण पदर्थानामेवात्ययादिविषयता न कालस्य; स तु पदार्थात्ययादिष्वपि स(सन्नेव)हैव व्यवह्रियते इत्यर्थः ॥ ६७ ॥  
 कालोत्पत्तिवादनिरासः ।
</details>

<details><summary>उत्तमूरु-वीरराघवः अलभ्यलाभः - ६७</summary>

नित्यत्वविभुत्वादिकं काले यो न स्वीकरोति तं प्रत्याह कालस्येति । न्यायसिद्धाञ्जने जडद्रव्यपरिच्छेदे शैवसंमततत्त्वपरिसंख्यानं विमृष्टम्, यदत्र ग्रन्थे परित्यक्तम्, तत्रोक्तम् - 'कालो नियतिश्च तथा कला च विद्या च रागश्च । अव्यक्तं मायातः' इति । अत्र मायाजन्येषु कालोऽपि गणितः । कालस्येति(६९.) श्लोके च चतुर्थपादे वक्ष्यति, 'ये तु शैवाः कालमनित्यमव्यापिनम्' इति । एवं योगमतेऽपि कालः प्रकृतिकार्य इति वदन्ति । एवमन्यतन्त्रस्थोऽत्र दूष्यते स्वोक्तिव्याघातेति । प्रागिति परमिति च प्रयुञ्जान एव कथं तदातदा कालाभावं वदेदित्यर्थः । तत्र प्रागादिशब्दस्य निरर्थकत्वे निरर्थकाख्यं यत् निग्रहस्थानं तद्रपदोषापत्तिः । ननु भग्न इत्येतावदलम्; 'न वदति यदि तत् को वदेत् कालसृष्टिम्' इति वाक्यं व्यर्थमिति शंकायामाह अथ पार्श्वस्थ इति । तन्त्रान्तरकारस्य यद्दूषणम्, तस्य वैदिकविषयेऽपि जागरूकत्वात् वैदिकः कोऽपि कालस्य सर्वथैव प्रागस्थितस्य सृष्टिरिति न भणितुमर्हति । नयद्युमणिकारादेरेवादेशिनः अतिरिक्तकालपदार्थानंगीकारिणोऽपि प्रलयादौ सर्वथा कालाभावो नेष्टः; तदातनप्राकृतसमपरिणामादेरपि कालत्वेष्टिसंभवात्, अन्यथा श्रुतिविरोधाच्चेति ज्ञापनार्थमियमधिकोक्तिरिति भावः । कालेति । अभूदित्यादि शब्दान् अर्थभेदेषु - तत्तदर्थविशेषेषु प्रयुञ्जते । सदा चेति । सदेति च नित्येष्वर्थविशेषेषु । अस्तिपदञ्च सदा इदमुभयम् अनेहसः - कालसंबन्धि; कालमात्रवाचि । पूर्वपदानि तद्विशिष्टवाचीनीति भेदः ॥ ६७ ॥
</details>

<details><summary>सौम्य-वरद-रामानुज-गूढार्थ-प्रकाशः - ६७</summary>

अभूदस्ति भविष्यतीति । अभूत्-अस्ति-भविष्यतिशब्दान् इत्यर्थः । अस्ति = अस्तिशब्दमित्यर्थः ॥ ६७ ॥
</details>







