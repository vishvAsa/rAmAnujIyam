+++
title = "043 व्याप्यत्वं यस्य"

+++
<details><summary>मूलम्</summary>

व्याप्यत्वं यस्य यत्र स्फुरति सहचरे सोऽस्य हेतोरुपाधिस्साध्यव्यापी समोऽयं समगणि निपुणैस्साधनाव्यापकश्च ।  
योग्यादृष्ट्या च तर्कैरपि तमपनुदेच्छङ्कितं निश्चितं वा साम्यं नात्राहुरेके तदभिमतमिह व्यापकादर्शनादि ॥ ४३ ॥
</details>

<details><summary>वरदार्य-सर्वाङ्कषा - ४३</summary>



584 


'उपाधयः स्युर्दुरूहाः' (41) इत्युक्तम् । अनौपाधिकसंबन्धस्यैव व्याप्तित्वात्, उपाधिशंकायामपि व्याप्तिनिश्चयासंभवात् शंकितोपाधिनिवर्तनाङ्गतयोपाधिलक्षणं प्रथमं प्रदर्शयति - व्याप्यत्वमित्यादि । यस्य व्याप्यत्वम्=यन्निरूपितव्याप्तिविशिष्टत्वं हेतौ वर्तते, तत् तस्य हेतोः यत्र सहचरे = यादृशे तत्सहवर्तिनि स्फुरति = भासते सः = तादृशसहचरः = हेतोस्सहवर्तमानः अस्य हेतोः उपाधिः इत्युच्यते । लोके सर्वत्र उपाधिर्नाम स्वस्मिन् विद्यमानं धर्मं स्वसन्निहिते आरोप्य प्रदर्शयति यः, स उपाधिरित्युच्यते । यथा 'लोहितः स्फटिकः' इत्यत्र जपाकुसुमं स्वस्मिन् वर्तमानं लौहित्यं स्वसन्निहिते स्फटिके आरोप्य लौहित्यव्यवहारहेतुर्भवति । अतोऽत्र जपाकुसुममुपाधिरित्युच्यते । एवमेव 'धूमवान् वह्नेः' इति प्रयोगे वह्निना धूमसाधनमभिमतम् । परन्तु धूमव्याप्तिर्वह्नेर्नास्ति, अयोगोलके व्यभिचारात् । अतो 'यत्र वह्निः, तत्र धूमः' इति व्याप्तेरसंभवेऽपि 'यत्रार्द्रेन्धनसंयुक्तो वह्निः, तत्र धूमः' इति व्याप्तिस्संभवति । ततश्च प्राप्ताप्राप्तविवेकन्यायेनेयं व्याप्तिः आर्द्रेन्धनसंयोगे वर्तमाना तत्सन्निहिते वह्नौ भासत इति वह्नेरार्द्रेन्धनसंयोग उपाधिरित्युच्यते ॥

उपाधेर्लक्षणमाह - साध्येत्यादि । **अयम्** = उपाधिः **साध्यव्यापी** = साध्यव्यापकः **समः** = साध्यव्याप्यश्च । व्याप्तिः किल द्विविधाः समा, विषमा च । यथा यत्र यत्र पृथिवीत्वम्, तत्र गन्धवत्त्वम्; यत्र यत्र गन्धवत्त्वम्, तत्र सर्वत्र पृथीवीत्वमिति समव्याप्तिः । यत्र यत्र घटत्वम्, तत्र सर्वत्र पृथिवीत्वम्, यत्र यत्र पृथिवीत्वं, तत्र सर्वत्र न घटत्वम्, पटे व्यभिचारात् । इयं विषमव्याप्तिः । प्रकृते साध्यस्योपाधेश्च समव्याप्तिः वर्तते । साधनाव्यापकश्च **निपुणैः** = उदयनादिभिः **समगणि** = परिगणितः । नव्यैः साध्यव्याप्यत्वपरित्यागः न नैपुण्यसूचक इत्यभिप्रायेण 'निपुणैः' इत्युक्तम् । आर्द्रेन्धनसंयोगादेरुपाधित्वं हि स्वगतसाध्यव्याप्यत्वस्य स्वसन्निहिते वह्नावारोपणादेव । एवं सति उपाधिलक्षणे साध्यव्याप्यत्वानिवेशे तस्योपाधित्वं कथं स्यात् ? अतस्तद्विशेषणमावश्यकमित्यभिप्रायः । एवं तर्हि नवीनैस्तद्विशेषणं कथं परित्यक्तमिति चेत्, तद्विशेषणम् उपाधेः स्वरूपं यद्यपि प्रदर्शयति, तथापि प्रयोजनाभावालक्षणे न निवेश्यते, अन्यूनानतिप्रसक्तलघुधर्मस्यैव लक्षणत्वौचित्यादिति तेषामभिप्रायः । अधिकमनुपदं व्याक्तीभविष्यति ॥ 



চ 

उपाधेर्निरसनप्रकारमाह – योग्येत्यादि । **योग्यादृष्ट्या** = **योग्यानुपलब्ध्या** = अभावग्राहकसहकारिणोऽ भावेन, **तकैर्वा** =अनुकूलतर्कैर्वा **शंकितम्** = सन्दिग्धम्, निश्चितं वा **तम्** = उपाधिम् **अपनुदेत्** = निराकुर्यात् । उपाध्यभावः कुत्रचित् प्रत्यक्षेणैव निश्चेतुं शक्यः । अथवा तर्केण तदभावो निर्णेयः । शंकाविषस्तु सर्वत्र सहजः । बुद्धिमता तु यत्नशीलेन भवितव्यमित्यर्थः । नवीनतार्किकाणां पक्षमाह - साम्यमित्यादि । **एके** = गङ्गेशोपाध्यायादयः **अत्र** = उपाधिलक्षणे **साम्यम्** = साध्यसमव्याप्तिम् **नाहुः** = नाङ्गीचकुः । कुत इत्यत्र – तदित्यादि । **इह** =उपाधिलक्षणे **व्यापकादर्शनादि** = साध्यव्यापकस्योपाधेः अनुपलंभमात्रम् उपाधेर्दूषकत्वे पर्याप्तमिति **तदभिमतम्** = तेषामभिप्रायः । उपाधेर्दूषकत्वं हि व्यभिचारोन्नायकत्वात् बाधोन्नायकत्वाद्वा वक्तव्यम् । तावतैवोपाधेर्दोषत्वे सिद्धेऽधिकं लक्षणे न प्रसक्तमिति ते मन्यन्त इत्यर्थः ॥ 



I 

तथा च साध्यव्यापकत्वे सति साध्यव्याप्यत्वे सति साधनाव्यापकत्वमुपाधेर्लक्षणम् । यथा - वह्निना धूमसाधनं मन्वानेन 'धूमवान् वह्नेः' इति प्रयोगे कृते, आर्द्रेन्धनसंयोग उपाधिर्भवति । यत्र धूमः तत्रार्द्रेन्धनसंयोगः, यत्रार्द्रेन्धनसंयोगस्तत्र धूमः इति समव्याप्तेः सत्त्वात् आर्द्रेन्धनसंयोगः धूमव्यापकः धूमव्याप्यश्च । एवं साधनस्य वह्नेः अव्यापकः, वह्नेरधिकरणेऽयोगोलके आर्द्रेन्धनसंयोगस्यासत्त्वात् । अतोऽत्रार्द्रेन्धनसंयोग उपाधिर्भवति । केवलवह्निर्न धूमसाधकः, किन्तु आर्द्रेन्धनसंयुक्तः वह्निर्धूमसाधक इत्यर्थः । 'धूमवान्, आर्द्रेन्धनसंयुक्तवह्नेः' इति प्रयोक्तुं शक्यत इति यावत् ॥ 

E 

अत्र लक्षणे साध्यव्यापकत्वमात्रोक्तौ ' वह्निमान् धूमात्' इति सद्धेतावपि आलोक उपाधिः स्यात्, यत्र वह्निः, तत्रालोक इति साध्यव्यापकत्वसत्त्वात् । अतः साधनाव्यापकत्वमुक्तम् । आलोकस्य धूमव्यापकत्वान्नातिव्याप्तिः । साधनाव्यापकत्वमात्रोक्तौ 'शब्दः अनित्यः कार्यत्वात्' इत्यत्र कपालजन्यत्वमुपाधिः स्यात् । 

585 



268. 

[उपाधेर्दुर्निरसनत्वशङ्कापरिहारः ] 

नित्यो व्यापी च न स्यादुपधिरिह, सदा सर्वतस्तत्प्रसङ्गात् 

नाप्येष व्याप्यमात्राकृतिरवियुतितो नैकलिङ्गोपपत्तेः । 

यत्र यत्र कृतकत्वं तत्र सर्वत्र कपालजन्यत्वस्याभावात्, पटे कृतकत्वसत्त्वेऽपि कपालजन्यत्वाभावात् । अतः साध्याव्यापकत्वम् । इदानीं तु कपालजन्यत्वस्य अनित्यत्वव्यापकत्वाभावान्न दोषः । अनित्यत्वं पटादा- 

तु वस्ति । तत्र कपालजन्यत्वाभावात् । साध्यव्याप्यत्वानुपादाने तत्रैवाश्रावणत्वमुपाधिः स्यात्; यत्र यत्र कार्यत्वं तत्र सर्वत्राश्रावणत्वमिति नास्ति, पक्षे शब्दे कार्यत्त्वसत्त्वेऽपि श्रावणत्वस्याभावात् । अतः साध्यव्याप्यत्वमुक्तम् । अश्रावणत्वे साध्यव्याप्यत्वाभावान्नातिव्याप्तिः । यत्र यत्रानित्यत्वं तत्र सर्वत्राश्रावणत्वमस्ति । अतः साध्यव्यापकत्वे सति साध्यव्याप्यत्वे सति साधनाव्यापकत्वमुपाधिः ॥ 

ननु तर्हि नव्यतार्किकैः साध्यव्याप्यत्वदलं कुतः परित्यक्तमिति चेत्, श्रावणत्वस्य शब्दासाधारणधर्मत्वेन अश्रावणत्वं पक्षेतरत्वतुल्यं भवतीत्यन्योऽयं विचार इत्यभिप्रायः । सिद्धान्तिनां तु साध्यव्याप्यत्वस्योपाधित्वप्रयोजकत्वात्, तत्परित्यागो न युक्त इत्यभिप्रायः । तस्योपाधिस्वरूपे सत्त्वेऽपि लक्ष्ये वर्तमानं सर्वं लक्षणे निवेशनीयमिति नास्ति निर्बन्ध इत्यादिकं तु विचारान्तरमिति । 

इदमत्र तत्त्वम् - नवीनाः खलु विजिगीषुकथारूपजल्पप्रियाः व्यावर्तकत्वमेव लक्षणस्य परमं प्रयोजनं मन्वानाः गौरवं न सहन्ते । प्राचीनास्तु प्रमेयनिश्चयरूपतत्त्वबुभुत्सुकथारूपवादप्रियाः व्यावहारिकत्वमेव लक्षणस्य परमं प्रयोजनं मन्वानाः उपाधित्वप्रयोजकाकारस्यापरित्यागं मन्वानास्तदनुगुणमेव लक्षणं निरूपणीयमित्याशेरते । तदेतत् सूचितमाचार्यैः - 'अन्यत्सर्वं विस्तरभयान्न लिख्यते' (स.सि.) इति । श्रुत्यैकशरणानां वेदान्तिनां नास्त्युत्साह एतादृशविचार इत्याशयः ॥ ४३ ॥
</details>
