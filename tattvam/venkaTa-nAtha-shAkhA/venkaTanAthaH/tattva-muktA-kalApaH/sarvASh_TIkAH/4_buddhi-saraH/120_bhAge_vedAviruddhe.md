+++
title = "120 भागे वेदाविरुद्धे"

+++
<details><summary>मूलम्</summary>

भागे वेदाविरुद्धे पशुपतिकपिलाद्यागमास्स्युः प्रमाणं मोहाद्यर्थं तु शेषं मुनिभिरभिहितं यत्र मज्जन्ति डिम्भाः ।  
भूयस्यर्थे प्रधाने विहतिमति सतां संशयश्च क्वचित्स्यात् श्रुत्वा बाधं न रुन्धे श्रुतिसहपठितिर्हेत्वहन्तव्यता च ॥ १२० ॥
</details>

<details><summary>वरदार्य-सर्वाङ्कषा - १२०</summary>

पाञ्चरात्रस्य प्रामाण्यं प्रतिष्ठापयिष्यन्, तत्पीठिकात्वेन पाशुपताद्यागमान् विमृशति - भाग इत्यादि। **पशुपतिकपिलाद्यागमाः** = पाशुपतादिशैवागमाः, सांख्यागमाश्च वेदाविरुद्धे भागे प्रमाणम् स्युः, न सर्वांशे । नाप्यप्रमाणं सर्वांशे इति पूर्वपक्ष्याशयः । यथा वा पुराणानां परस्परविरोधेऽपि सात्त्विकादिविभागादिना सर्वं प्रमाणमित्युच्यते, तथात्रास्तु का हानिरिति चेत्, पुराणेषु परस्परं विषयभेदात् तथा विभजनं सुकरम् । पाशुपताद्यागमानां तथात्वाभावात्, एकस्मिन्नेव विषये कथं विभागसंभव इत्याशंकायाम् – शेषं **तु** = प्रमाणेतरभागस्तु । **मोहाद्यर्थम्** = आसुरीप्रकृतीनां मोहनाय । तादृशभागं दृष्ट्वा सात्त्विकास्त्यक्त्वा गच्छन्तु इत्येतदर्थमेव **मुनिभिः** = कपिलादिभिः महर्षिभिः अभिहितम्, **यत्र** = यादृशेऽस्मिन् भागे **डिंभाः** = अपक्रमतयः **मज्जन्ति** =तत्रैव लीनाः समीचीनमपि भागं त्यजन्ति । इमां शङ्कां परिहरति - भूयसीत्यादि । प्रधाने प्रधानभूत

344. 

674 

[पाञ्चरात्रस्य वैशिष्ट्यम् ] 

निर्दोषाम्नायमौलिश्रुतनिखिलजगन्मूलसर्वज्ञमूले 

हेतुर्व्यूढे चतुर्धा क्वचिदपि न भवेत् विभ्रमः पञ्चरात्रे । युक्ता भक्तानुकम्पागरिमसमुदिते विप्रलिप्साऽपि नास्मिन् 

वेदाच्छ्रुष्ठ्योक्तिरर्थस्थितिविशदतया भूमविद्यादिवच्च ॥121॥ 

एव भूयसि **अर्थे** = बहुष्वर्थेषु **विहतिमति** = विरोधे स्पष्टे सति क्वचित् विषये सतां संशयश्च स्यात् । संशयितस्य कथं प्रामाण्याभ्युपगमः ? ननु 'सांख्यं योगः पञ्चरात्रं वेदाः पाशुपतं तथा । आत्मप्रमाणान्येतानि न हन्तव्यानि हेतुभिः ॥ ' ( म.भा.) इति सांख्यपाशुपतादीनां हेतुभिरहन्तव्यत्वे, कथमेवं हेतुवादः क्रियत इत्यत्र - श्रुत्येत्यादि । एषामागमानाम् **श्रुतिसहपठितिः** = 'वेदाः पाशुपतम्' इति श्रुत्या सहपाठः हेत्वहन्तव्यता **च** = कुयुक्तिभिरखण्ड्यत्वं च **श्रुत्या** = वेदेन **बाधम्** = बाधितत्वम् न **रुन्धे** = न रुणद्धि । केनचिदुपाधिना सहपठनमात्रात्सर्वांशसाम्यं कथं भवेत् । एवं चेत् शुनामपि मघवता साम्यं स्यात् । शुनां मघवता पाठः शब्दशास्त्रे, इदं त्वर्थप्रधानशास्त्रमिति चेत्, अत्रापि 'आत्मप्रमाणान्येतानि ' इत्युपाधिरुक्त एव । आत्मसद्भावाङ्गीकारप्रयुक्तगौरवात्, नैरात्म्यवादिनां माध्यमिकानामागमापेक्षया सहपठनम् । अंशतः प्रामाण्यात्सर्वप्रामाण्ये, अहिंसाङ्गीकाराद्वौद्धागमा अप्युपादेयाः स्युः । अतस्त आगमास्सर्वथा नोपादेया एव । वेदाविरुद्धांशे प्रामाण्याङ्गीकारेण साधनीयं किमस्ति वैदिकानाम् ? तस्यार्थस्य वेदेनैव सिद्धत्वादित्याशयः ॥ 

कियत् क्लिश्यन्ति गुरवः मुग्धो मा नश्यतादिति । समन्वयं तु वचसां कथंचित्प्रत्यपादयन् ॥ तादात्विकी स्थितिस्त्वेवमासीत्, कालो गतस्तु सः । चिन्ता ह्यन्यादृशी कार्या ह्येतत्काले बुधोत्तमैः ॥ ब्राह्मणाः के वैष्णवाः के के वा शैवास्तथापरे । वेदे जीवति सर्वार्थपूर्णे एते कुतोऽभवन् ? ॥ आगमा इति संज्ञायास्तात्पर्यं वा विचिन्त्यताम् । तस्य प्रतीपसंज्ञा च का वा स्यादिति चिन्त्यताम् ॥ त्यक्त्वा मूलं वयं सर्वे बहुदूरं समागताः । मार्गं सम्यङ्न जानीमो बाला भ्रष्टा गृहादिव ॥ आश्रयामः पुनरपि तपसा श्रद्धया सदा । वेदकल्पतरुं शीघ्रं स नः श्रेयो विधास्यति ॥ १२० ॥
</details>
