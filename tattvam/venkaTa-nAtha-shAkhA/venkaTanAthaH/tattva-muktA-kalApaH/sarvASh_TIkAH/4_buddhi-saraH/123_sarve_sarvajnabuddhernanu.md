+++
title = "123 सर्वे सर्वज्ञबुद्धेर्ननु"

+++
<details><summary>मूलम्</summary>

सर्वे सर्वज्ञबुद्धेर्ननु विषयतया नित्यसिद्धाः कृतान्तास्तस्मात्तेन प्रवर्त्ये सति समयगणे कस्यचित्को विशेषः ।  
मैवं तत्त्वे विकल्पत्यजि विहतिमतामेकशेषत्वमानात्तन्निष्ठा स्यात् कनिष्ठा नमति न विदुषोऽनामिकादिः परस्मै ॥ १२३ ॥
</details>

<details><summary>वरदार्य-सर्वाङ्कषा - १२३</summary>

पाञ्चरात्रविचारमुपसंजिहीर्षुः, परेषामन्तिमं ब्रह्मास्त्रमपि नारायणास्त्रेण विफलयति – सर्व इत्यादि । सर्वे **कृतान्ताः** = सिद्धान्ताः **सर्वज्ञबुद्धेः** = सर्वज्ञस्य परमात्मनो ज्ञानस्य विषयतया नित्यसिद्धाः **ननु** = नित्यमेव सिद्धाः किल! अन्यथा हि तस्य सर्वज्ञत्वमेव त्याज्यं स्यात् । अतश्च सर्वं सदा पश्यतः तस्य परमात्मनो ज्ञानविषयत्वात् सर्वे त्रैकालिकं सिद्धाः । त्रैकालिकं नित्यं सिद्धाः । **तस्मात्** = एवं सर्वेषामपि नित्यसिद्धत्वात् **समयगणे** = सकलसिद्धान्तसमुदाये तेन नित्यसर्वज्ञपरमात्मनैव प्रवर्त्ये सति **कस्यचित्** = पाञ्चरात्रस्यास्य को विशेषः ? ' तेन विना तृणाग्रमपि न चलति' इति न्यायेन सर्वस्यापि परमात्माधीनत्वे, अस्यैव नारायणप्रवर्तितत्वात् प्रामाण्यम्, न त्वन्येषाम् आगमानामिति कथं निर्णीयते भवता? तदेतन्निराकरोतिमैवमिति । कुतः ? तत्त्वे विकल्पत्यजि सति – वस्तुनि विकल्पायोगेन तत्त्वस्य सदैकरूपत्वे सिद्धे **विहतिमताम्** = परस्परविरुद्धानां मध्ये **एकशेषत्वमानात्** = एकस्यैव परिशेषावश्यकत्वात् **तन्निष्ठा** =पाञ्चरात्रस्य प्रमाणतमत्वम् **कनिष्ठा** =अद्वितीया कनिष्ठाङ्गुलीगणनीया, तस्याङ्गुलेः कनिष्ठत्वमेव प्रमाणमिति वा स्यात्, न त्वन्यत्र । **विदुषः** = तत्त्वतस्तत्त्वज्ञस्य **अनामिकादिः** = अनामिकाप्रभृतिरङ्गुलिः **परस्मै** = अन्यागमगणनाय न नमति, अतोऽद्वितीयं पाञ्चरात्रप्रामाण्यमित्यवधार्यताम् ॥ 



• किमियं त्वार्भटी ब्रह्मन् ! किं प्रश्नस्योत्तरं न्विदम्? किं कुर्मो वयमप्यत्र ? यक्षस्यानुगुणो बलिः ॥ परमात्मैव न ज्ञातः, तं तु पृच्छसि बालवत् । किमुत्तरं ते वक्तव्यम् न जानीमस्तु वस्तुतः ॥ परमात्मा यदि ज्ञातः प्रश्नो नैवं भवेत्तव । त्वदन्तरेव स ह्यस्ति दृष्ट्वा तं पृच्छ कामतः ॥ 

347. 

677 

[स्मृतेः स्वरूपं विभागश्च ] 

अर्थे पूर्वानुभूते सहमितसदृशख्यात्यदृष्टप्रभेदैः 

संस्कारानुग्रहे या परिणमति मतिः, सा स्मृतिस्त्रिप्रकारा । याथार्थ्येऽपि स्वपूर्वानुभवमनुसरेत्; बाह्यशून्या न चैषा 

1 

हेतुश्चार्थक्रियादेः; स्मृतिवदनुभवोऽप्यस्ति नष्टादिकेषु ॥124॥ 

यस्य स्मरणमात्रेण देहविस्मरणं भवेत् । सर्वस्याप्युत्तरं लब्धुं शक्यं तस्य प्रसादतः ॥ सृष्टिं भगवतः क्रीडाम् आहुर्व्यासादयः, शृणु । एवं नानाविधैर्जीवैः स क्रीडति जगत्प्रभुः ॥ मतसिद्धान्तसमयपदानां न समानता । चिन्त्यतामर्थभेदं तं समस्या स्यात्समाहिता ॥ 



यदि ज्ञातुं शक्यमिदं नन्द त्वं विवशो मुहुः । न शक्यं चेद्रुदन्नेव नयस्व निखिलं वयः ॥ १२३ ॥
</details>
