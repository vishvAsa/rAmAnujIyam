+++
title = "026 नेष्टः स्वान्यग्रहश्चेत्"

+++
<details><summary>मूलम्</summary>

नेष्टः स्वान्यग्रहश्चेत् क्वचिदपि न हि धीर्धर्मिणी वः कृतान्ते बुद्ध्यात्मा वासनाऽतो न च किमपि तयाऽपेक्षणीयं बहिष्ठम् ।  
धीसन्ताने त्वनादौ भवति च निखिला वासनैकः क्षणस्तन्निश्शेषध्वंसिनी सा युगपदखिलमप्युद्वमेत् कल्पनौघम् ॥ २६ ॥
</details>

<details><summary>वरदार्य-सर्वाङ्कषा - २६</summary>

ननु विषय एव नास्तीति न वयं ब्रूमः, किन्तु ज्ञानातिरिक्तो विषयो बाह्यो नास्तीत्येव ब्रूमः । अतोऽसत्ख्यातिः कथमित्यत्राह - नेष्ट इत्यादि । **स्वान्यग्रहः** = स्वलक्षणविज्ञानातिरिक्तवस्तुविषयकज्ञानम् इष्टो न **चेत्** = यदि न संमतः, तर्हि वः **कृतान्ते** = स्वलक्षणविज्ञानातिरिक्तानङ्गीकर्तॄणां मते **धीः** = ज्ञानम् **क्वचिदपि** = कस्मिन्नपि विषये धर्मिणी - विषयवती न हि भवेत् । अतो बाह्यार्थस्य कस्याप्यनङ्गीकारे असत्ख्यातिरनिवार्या । ननूक्तमेव किल स एव विषय इतीति चेत्, एकस्यैव विषयत्वं विषयित्वं च कथम्? वासनावशादिति चेत्, तत्राह - **वासना** = बाह्यवस्तुकल्पिका वासनापि बुद्ध्यात्मा - विज्ञानाभिन्नैव, अतिरिक्तस्यानङ्गीकारात् । अतः **तया** = स्वलक्षणधिया **अपेक्षणीयम्** = स्वभिन्नवस्तुदर्शने **अपेक्षणीयम्** = कारणतयापेक्षितम् **बहिष्ठम्** = बाह्यं स्वव्यतिरिक्तम् **किमपि** = किञ्चिदपि न **च** = नैवास्ति । अतो बाह्यवस्तुकल्पनापि न संभवति ॥ 

ननु स्वभिन्नं वस्त्वेव नास्तीति न स्वभिन्नक्षणिकविज्ञानपरंपराणामनन्तानां सत्त्वादिति चेत्, ता अपि परंपराः स्वतन्त्राः परस्परं नोपकुर्युरेव । यद्युपकुर्युः तर्हि, अनादौ तु धीसन्ताने वर्तमाना निखिला च 

252. 

561 

[ सौत्रान्तिकमतविमर्शः ] 

स्वाकारोऽर्थैः स्वबुद्धौ निहित इति च नाऽऽधारहानाद्ययोगात् 

स्वच्छे छाया परस्मिन् न च भवति; न च स्यादसौ रूपशून्ये । 



वासना एकः क्षणः **भवति** = भवेत् । अनादित्वकथनं वासनानामानन्त्यप्रदर्शनार्थम् । सर्वेऽपि **क्षणाः** = पदार्थाः क्षणिकाः, तेषु तारतम्यादिकमपि नास्ति, निर्धर्मकत्वात् तत्प्रयुक्तं तारतम्यमपि नास्ति । पूर्वक्षणः उत्तरक्षणं प्रति कारणमुच्यते । एवं सर्वेषामप्युत्तरक्षणानां सर्वेऽपि क्षणाः पूर्ववर्तिनः । ततश्च सर्वान् प्रति सर्वस्यापि पूर्वत्वाविशेषेण कारणत्वानपायात्, सर्वेऽपि क्षणाःक्षणिकविज्ञानपरंपरा अविशेषादेकीभवेयुः । ततश्च वासना अप्यनादिकालप्रवृत्ताः तत्तत्परंपरायामेव संक्रमेरन्, नान्यपरंपरायामिति व्यवस्था च दुर्वचा । ततः किमित्यत्र - तदित्यादि । **तत्** = तस्मात् **सा** = वासना **निश्शेषध्वंसिनी** = यदा निरवशेषं **नश्यन्ती** = निरन्वयविनाशिनी भवति, तदा **अखिलमपि** = समस्तमपि **कल्पनौघम्** = स्वकार्यकल्पनासमुदायम् **युगपत्** = एकस्मिन्नेव क्षणे, **उद्धमेत्** = बहिः प्रकाशयेत् । सर्वा अपि वासनाः स्वाः स्वाः कल्पनाः युगपदेव कुर्युः, सन्तानैक्यव्यवस्थाया दुर्वचत्वात्, कल्पनाव्यवस्थापि दुर्वचा भवेदेव । कल्पनास्तु अनन्ता विचित्राश्च । कल्पका वासना अपि क्षणिकाः । युगपत्सर्ववासनानां नाशात् सर्वा अपि क्षणिकविज्ञानपरंपरा युगपत् मुच्येयुरिति जगदेव निष्क्रियं स्यात् । सन्तानैक्यव्यवस्थाया असंभवात् । उच्छेदो नाम **निरन्वयविनाशः** = संपूर्णनाशः । अतश्च युगपत्सर्वकल्पनाप्रादुर्भावात्, न स्यादिति पूर्वमेव (जड. 29) प्रतिपादितम् । स एव न्यायो वासनाविषयेऽपि समान इति प्रदर्शनाय श्लोकः ॥ २६ ॥
</details>
