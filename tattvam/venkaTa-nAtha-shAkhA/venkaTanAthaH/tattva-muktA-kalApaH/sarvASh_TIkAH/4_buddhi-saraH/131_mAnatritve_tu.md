+++
title = "131 मानत्रित्वे तु"

+++
<details><summary>मूलम्</summary>

मानत्रित्वे तु मन्वाद्यनुमतिविषये तत्र यत्कैश्चिदाप्तैराधिक्यं क्वाप्यधीतं तदपि सुघटितं गोबलीवर्दनीत्या ।  
उक्तार्थोदाहृतिर्वा भवतु बहुमुखी शिष्यमेधामहिम्ने सर्वे च स्वेष्टतन्त्रेष्वनुकथनशतं निर्वहन्त्येवमूहैः ॥ १३१ ॥
</details>

<details><summary>वरदार्य-सर्वाङ्कषा - १३१</summary>

एवं प्रमाणशास्त्रत्वेन प्रतिपन्ने शास्त्रे सत्यपि प्रथमं बौद्धैः, तदनन्तरमन्यान्यैरपि मर्यादाभङ्गे जाते, सयूथ्या वा अन्ये वा नूतननूतनतया यत्किञ्चिद्ब्रूयुश्चेत् किं कर्तव्यमिति शङ्कां समाधातुमनुसरणीयं क्रम शिक्षयति – मानेत्यादि । **मन्वाद्यनुमतिविषये** = मन्वादीनां संमते सति मानत्रित्वे **तु** = प्रत्यक्षम्, अनुमानम्, आगमश्चेति प्रमाणानां त्रित्वे तु **तत्र** = प्रमाणसंख्याविषये आप्तैः कैश्चित् यत् आधिक्यम् क्वापि अधीतं चेत्, तदपि **गोबलीवर्दनीत्या** = ' गामानय, बलीवर्दमानय' इति न्यायेन सुघटितम् भवेदेव, आप्तोक्तत्वात्। **वा** = अथवा **शिष्यमेधामहिम्ने** = शिष्यबुद्धिवैशद्याय **बहुमुखी** = नानाप्रकारा **उक्तार्थोदाहृतिर्वा** = परैरुक्तस्यैवार्थस्य केवलमनुवादो वा स्यात् ॥ 

1 

355. 

356. 

685 

[ प्रमाणसङ्ख्यायां श्रीभाष्यकाराशयः ] 

प्रत्यक्षादित्रिकं यत् पृथगभिदधता भाष्यकारेण शेषं 

नैव क्षिप्तम्; न चोपस्कृतमिह; न ततः स्यात् तदाधिक्यसिद्धिः । रीतिः सर्वोदितानामियमिति हि तथोदासि सङ्ख्याविवादे 

तेनान्वारुह्य तत्तत्समधिकगणना स्वीकृता नस्सयूथ्यैः ॥132॥ 

[ प्रमाणविचारफलम् ] 

मानं सर्वोपजीव्या प्रथममिह भवेदक्षजन्या मनीषा 

तन्मूला चानुमा स्यात् तदुभयजनितस्त्वागमो द्विप्रकारः । 





कथमेवमव्यवस्थेत्यत्र – सर्व इत्यादि । सर्वे च शास्त्रकाराः **स्वेष्टतन्त्रेषु** = स्वसंमततत्तच्छास्त्रेषु **अनुकथनशतम्** =अनूक्तिपुनरुक्त्यादिरूपमनेकम् **ऊहैः** = ऊहापोहैः **एवम्** = एवमेव निर्वहन्ति । किं कर्तुं शक्यते ? पुरुषाणां विचित्रबुद्धित्वात् । अतोऽस्माकमेव नायं दोषः, गुणो वा । अथवा त्रित्वादिसंख्याविषये किमर्थं वृथा कलहः? प्रधानविरोधाभावात् ॥ १३१ ॥
</details>
