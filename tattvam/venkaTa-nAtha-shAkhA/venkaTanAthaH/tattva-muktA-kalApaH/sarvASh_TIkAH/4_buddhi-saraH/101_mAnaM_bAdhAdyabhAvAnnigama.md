+++
title = "101 मानं बाधाद्यभावान्निगम"

+++
<details><summary>मूलम्</summary>

मानं बाधाद्यभावान्निगम इतरवद्वक्तृदोषस्तु नास्मिन् बाधोऽप्यस्यानुमाद्यैरपि न हि सुवचस्तद्बलेनैव बाध्यैः ।  
संदिग्धा नात्र बुद्धिर्न च न समुदिता तेन विज्ञानसिद्धावुत्सर्गाम्नानमेतन्मतिकलुषजयः स्याच्च मीमांसयैव ॥ १०१ ॥
</details>

<details><summary>वरदार्य-सर्वाङ्कषा - १०१</summary>

अत्र खण्डनकारः प्रत्यवतिष्ठते - मास्तु नाम श्रुतयो निर्विशेषवस्तुबोधनसामर्थ्याभावात्तत्र प्रमाणम्। ब्रह्मव्यतिरिक्तत्वेन हि ताः व्यावहारिकप्रामाण्यवत्यः । न तावता निर्विशेषवस्तुनोऽसिद्धिः, स्वयंप्रमाणरूपस्य ब्रह्मणः स्वसिद्धौ परमुखनिरीक्षणदैन्यं कुतः ? इति । अस्योत्तरतया वेदप्रामाण्यं प्रतिपिपादयिषुः 'प्रत्यक्षादीव मानं विमतिपदवचः ' ( 69 ) इत्यादिना शब्दानां प्रामाण्ये सामान्यतस्साधितेऽपि, विशिष्य वेदप्रामाण्यं प्रदर्शयति-- मानमित्यादि । **निगमः** = वेदः **बाधाद्यभावात्** = अप्रामाण्यहेतुभूतानां कारणदोषबाधकप्रत्ययादीनामभावात् **इतरवत्** = संप्रतिपन्नाप्तवाक्यवदिति । तथा च ' वेदः प्रमाणम्, कारणदोषबाधकप्रत्ययाभावे सति वाक्यत्वात्, यथा संप्रतिपन्नमाप्तवाक्यम्' इति प्रयोगः । हेत्वसिद्धि परिहरन् प्रथमं कारणदोषरूपविशेषणासिद्धिं परिहरति- **अस्मिन्** = वेदे **वक्तृदोषस्तु** = शब्दाप्रामाण्यहेतुभूतो वक्तृदोषस्तु **न** = न शक्यशङ्कः । कुतः ? इत्यत्र 'तु' कारो वक्तृदोषप्रसक्तेरभावं इतरवाक्यवैलक्षण्यमपौरुषेयत्वं सूचयति । इदमपि यदि स नाभ्युपगच्छेत्, तदैवोक्तमन्यत्र (श.दू.) 'अलं तर्हि वैदिकत्वकचुकवहनवृथाप्रयासेन' इति । वेदानामपौरुषेयत्वमेव संदिहानं प्रति तु वक्तव्यमग्रे ( 111 ) विस्तरेण वक्ष्यति ॥? 



654 

संदिग्धा नात्र बुद्धिः; न च न समुदिता; तेन विज्ञानसिद्धौ 

उत्सर्गान्मानमेतत्, मतिकलुषजयः स्याच्च मीमांसयैव ॥101॥ 

[ वेदानां प्रामाण्यं न परतः ] 

325. मानं वेदोऽपि वक्तुर्गुणत इति परं न्यायवित् साधयिष्यन् 

सामान्यात् बुद्धिहेतोः प्रमितिमधिकतः साधयत्यन्यनीत्या । 

विशेषणासिद्धि 



अथ विशेष्यासिद्धिं परिहरिष्यन्, वेदाप्रामाण्यापादकं बाधकज्ञानं 1) किं प्रत्यक्षम्, 2) उतानुमानम्, 3) उतागमः, 4) उत वेदजन्यज्ञानस्य संदेहरूपत्वात्, 5 ) उतोन्मत्तवाक्यवत् तेन ज्ञानस्यैवाजननात्, 6) उत मत्तवाक्यवत् परस्परविरुद्धार्थाभिधायित्वादिति विकल्प्य क्रमेणोत्तराण्याह । तत्र प्रत्यक्षेण बाधस्तु अदर्शनेनैव निरस्तः । अत एवानुमानमपि तद्बाधकं न किञ्चिदुत्तिष्ठेत्, व्याप्तिग्रहणादीनां प्रत्यक्षमूलकत्वात् । नापि शब्दः । स किं वैदिकः, उत स्मार्तः ? वैदिकश्चेत्, तर्हि सिद्धं तत्र वेदप्रामाण्यम् । स्मृत्या चेद्बाधस्तत्राह - बाध इत्यादि । तद्बलेनैव वेदबलेनैव बाध्यैः **अनुमाद्यैरपि** = स्मृत्यादिभिरपि **अस्य** = वेदस्य बाधोऽपि न हि **सुवचः** = वक्तुं न शक्यः, श्रुतिस्मृत्योर्विरोधे हि श्रुतिविरोधात् स्मृतिरेव बाध्येत । चतुर्थं प्रतिवक्ति - **अत्र** = वेदे **बुद्धिः** = तज्जन्यं ज्ञानम् **संदिग्धा** = संदेहरूपा न । पञ्चमं प्रत्याह - **तेन** = वेदवाक्येन **विज्ञानसिद्धौ** = विशिष्टस्यैव ज्ञानस्य सिद्धौ – न समुदिता न **च** = ज्ञानमेव न भवतीति नैव । ज्ञानविज्ञानमयो हि वेदः । षष्ठं प्रत्याह- **मतिकलुषजयः** = वेदाप्रामाण्यहेतुभूतविरुद्धार्थकत्वादिप्रयुक्तबुद्धिदोषपरिहारस्तु मीमांसयैव तदर्थमेवावतीर्णया पूर्वोत्तरमीमांसयैव **स्याच्च** = स्यादेव । बाधकाभाव उदितः । साधको हेतुः कः ? इत्यत्र - **एतत्** = वेदप्रामाण्यम् **उत्सर्गाम्नानम्** = उत्सर्गन्यायसिद्धम्, ज्ञानानां प्रामाण्यस्य स्वतस्त्वात् । तदेतत् स्पष्टीक्रियते समनन्तरश्लोकेषु । तथा च यदि त्वमात्मानं वैदिकं मन्यसे, तर्हि ब्रह्मण्यपि वेद एव प्रमाणमित्यभ्युपगच्छ । अथवा हैतुकत्वप्रथां वा वह । बुद्धिशुद्ध्यै शास्त्रयोनित्वाधिकरणं वाऽधीयताम् । वेदास्तु मेरुवत्, ब्रह्मवदेव सदा सुप्रतिष्ठिता एव आचन्द्रार्क विराजेरन् ॥ १०१ ॥
</details>
