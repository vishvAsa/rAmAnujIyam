+++
title = "059 वेदा बुद्धागमाश्च"

+++
<details><summary>मूलम्</summary>

वेदा बुद्धागमाश्च स्वयमपि हि मृषा मानता चैवमेषां बोद्धा बुद्धिः फलं च स्थिरतदितरताद्यन्तरालं च बुद्धेः ।  
आतस्त्रैविद्यडिम्भान् ग्रसितुमुपनिषद्वारवाणोपगूढैः प्रायः प्रच्छादिता स्वा पटुभिरसुरता पौण्ड्रकाद्वैतनिष्ठैः ॥ ५९ ॥
</details>

<details><summary>वरदार्य-सर्वाङ्कषा - ५९</summary>

1 

एवं प्रमाणाभाससिद्धानद्वैतवादान् विमृश्य, उच्छृङ्खलाद्वैतिनं खण्डनकारं स्मरन्, आह-वेदा इत्यादि । वेदाः बौद्धागमाश्च स्वयमपि **मिथ्या** = स्वरूपतोऽपि अर्थतोऽपि मिथ्या हि; न हि तत्र विप्रतिपत्तिः 

: । ब्रह्मव्यतिरिक्तं सर्वं मिथ्येति वदतां हि विप्रतिपन्नाः बौद्धागमाः मिथ्यैव, ब्रह्मभिन्नत्वात् । तथैव ब्रह्मभिन्नत्वाविशेषात् संप्रतिपन्नाः अपौरुषेया वेदा अपि मिथ्यैव । एवम् **एषाम्** = प्रमाणानाम् मानता **च** = प्रामाण्यमपि मृषा हि । एवं बोद्धा बुद्धिः **फलम्** = बोध्यं च मिथ्या । 'त्रिपुटी' इति प्रसिद्धः प्रमाणम्, प्रमेयम्, प्रमाता इति विभागः मिथ्या । ' अविभागोऽपि बुद्ध्यात्मा विपर्यासितदर्शनैः । ग्राह्यग्राहकसंवित्ति - भेदवानिव लक्ष्यते ॥' (प्र.वा.) इत्येतदुभयोः समानम् । चकारेण तन्मूलकव्यवहारादिकं ग्राह्यम् । ब्रह्मव्यतिरिक्तमिथ्यात्ववादिनाम्, सौगतानां च सर्वमिदं समानम् ॥ 

। 

। 

ननु सौगतास्तु क्षणिकविज्ञानवादिनः । एते तु नित्यविज्ञानवादिन इत्यस्ति वैषम्यमिति चेत्, तत्राह - **बुद्धेः** = ज्ञानस्य स्थिरतदितरताद्यन्तरालं **च** = स्थिरत्वास्थिरत्वादिरूपवैलक्षण्यमपि मिथ्या । उभावपि निर्धर्मकवादिनौ । अतः स्थिरत्वक्षणिकत्वादिकमपि मिथ्यैव । **क्षणिकत्वम्** = न विनाशित्वम्, यतः क्षणिक- 

487 

आतस्त्रैविद्यडिम्भान् ग्रसितुमुपनिषद्वारवाणोपगूढैः 

प्रायः प्रच्छादिता स्वा पटुभिरसुरता पौण्ड्रकाद्वैतनिष्ठैः ॥59॥ 



परंपराया अनुवृत्तिः स्वीक्रियते । स्वरूपतः प्रतिक्षणं विनाशित्वेऽपि प्रवाहतो नित्यत्वमेव क्षणिकत्वम् । स्वरूपतो नित्यत्वं निर्विशेषवादिनाम् । अथापि सर्वं मिथ्येति वदतां नास्ति कश्चन विशेषः ॥ 

बौद्धः शान्तरक्षितः 'नित्यज्ञानविवर्तोऽयं क्षितितेजोऽनिलात्मकः । आत्मा तदात्मकश्चेति संगिरन्ते परे पुनः ॥' (त.सं. 328 ) इति ब्रह्मविवर्तवादमनूद्य ' तेषामल्पापराधं तु दर्शनं नित्यतोक्तितः । क्षमामहे' इति विज्ञानविवर्तवादब्रह्मविवर्तयोस्तुलनं चकार । स्वरूपतो नित्यत्वस्य प्रवाहतो नित्यत्वस्य च न महद्वैलक्षण्यमित्यभिप्रायः। विश्वनाथपञ्चाननेनापि 'अस्तु तर्हि क्षणिकविज्ञाने गौरवान्नित्यविज्ञानमेवात्मा' इत्ययं पक्षोऽनूदितः । ‘एतद्दृष्ट्यात्रापि स्थिरतदितरताद्यन्तरालं च बुद्धेः' इत्युक्तमाचार्यैः । अथवा माध्यमिकानामपि व्यवहारदशायामिदं संमतमिति तथोक्तम् । वस्तुतस्तु विज्ञानात्मवादोऽन्यः, अन्यश्च ज्ञानात्मवादः । विज्ञानवादिनः नैरात्म्यवादिनः । अत एव 'विज्ञानात्मवादः' इति पदमेवात्मवादिवासनयोच्यते । जीवात्मानमङ्गीकृत्य परमात्मानं नाङ्गीकुर्वन्त्येते । तादृशजीवात्मानश्च नाना । वेदान्तिनस्तु तद्विपरीताः – ज्ञानात्मवादिनः, ऐकात्म्यवादिनश्च । वेदान्तिनां दृष्ट्या तु जीव एव विज्ञानात्मा । 'विज्ञानात्मा पुरुषः’ (प्र.4-9) ‘विज्ञानात्मा सह देवैश्च सर्वैः ' (प्र. 4-11) इत्यादाविदं स्पष्टम् । अत एव 'विज्ञानं यज्ञं तनुते' ( तै. आ. 5) इति विज्ञानपदेन जीवनिर्देशः । 'व्यपदेशच्च क्रियायाम्' (ब्र.सू. 2-3-35) इति सूत्रभाष्ये श्रीशङ्कराचार्यैरपि विज्ञानपदं जीवपरमेव व्यख्यातम् । अतो विज्ञानात्मवादः न ब्रह्मविवर्तवाद - सन्निहितः, किन्तु शून्यविवर्तवादसन्निहितः । शून्यपदं सहस्रनामसु 'वीरहा विषमः शून्यः' इति पठ्यते । **शून्यम्** =सर्वविधविशेषणशून्यं चेत्, तत् शब्दानभिलप्यम्; शब्दो नियमेन सविशेषमेव वस्तु वदेत्, न निर्विशेषम् । अतः शब्देन तद्वक्तव्यञ्चेत् 'शून्यम्' इत्येव वक्तव्यम् । तथा च बौद्धानां सिद्धान्तः आरंभे वेदानुगुण एवासीत्, आगच्छता कालेनैव सः वेदबाह्येोऽभूदित्येव वस्तुस्थितिः । अधिकं पश्चात् । शून्यपदस्य गुणशून्यः, दोषशून्य इत्यादिव्याख्यानं बालोपच्छन्दनमात्रम् ॥ 



एवं मतद्वयपरिशीलने, एतावदेव वक्तव्यमित्याह - आत इत्यादि । **आतः** = एवमुभयोरपि सर्वांशे समानत्वात् **त्रैविद्यडिम्भान्** = बालवत् सुलभतया वशीकर्तुं शक्यान् वैदिकान् बकासुरादिवत् प्रसितुम् **उपनिषद्वारवाणोपगूढैः** = उपनिषद्रूपः **वारवाणः** = कञ्चकः, तेन **उपगूढैः** = आत्मानं सम्यगाच्छादितवद्भिः **पटुभिः** = अतिचतुरैः **पौण्ड्रकाद्वैतानिष्ठैः** = कपटाद्वैतनिष्ठैः एभिः **स्वा** = स्वीया असुरता **प्रायः** = बहुभागम् **प्रच्छादिता** =प्रकर्षेण आच्छादिता । ये त्वत्यन्तमुग्धाः तेभ्यः परमाच्छादितुं शक्यम्, न सर्वेभ्यः । चोरा हि मुग्धजनान् वञ्चयेयुः । न तु ये रक्षिणो राजभटाः, न तान् वञ्चयेयुः । वयं तु वैदिकास्सन्तोऽपि दैवादेशधराः अस्मदार्षदिव्यपरंपरारक्षकाः, अतो नास्मभ्यमाच्छादनं शक्यक्रियमिति भावः ॥ 

1 

लोके हि 'तमीश्वराणां परमं महेश्वरम् तं दैवतानां परमं च दैवतम् । पतिं पतीनां परमं परस्तात् विदाम देवं भुवनेशमीड्यम् ॥' (श्वे. 6-7 ) इत्येवं बहुधा स्तूयमानस्य अनवधिकातिशयानन्तवैभवालङ्कृतस्य 



488 

[ खण्डनग्रन्थस्योत्तरम् ] 

205. त्वन्निष्ठासिद्ध्यसिद्ध्योः परमतनियतिः सिद्धिमेवाधिरूढा 

वेदस्यामानतायां त्वदभिमतहतिर्मानतायां च तद्वत् । 

परमेश्वरेश्वरस्य भगवतो महोत्सवादिषु यदा लक्षशो जनास्संमिलन्ति, तदा तत्र राजभटाः मुग्धान् जनान् बोधयन्ति - ' अस्मिन् महति जनस्तोमे भगवद्भक्तवेषधराः चोरा अपि वहवो मिलिता भवेयुः । भवतो वञ्चयित्वा धनकनकपुत्राद्यपहरेयुः । अतो भवद्भिः जागरूकैर्भवितव्यम् । रक्षणीयं भवदीयं धनकनकादिकम् ' इति सकलजनविदितम् । एवमेवायमाचार्यवर्यः दैवादेशाद्वेदान्ताचार्यस्थाने नियुक्तः, तद्दत्त' सर्वतन्त्रस्वतन्त्र' बिरुदः, स्वकर्तव्यदृष्ट्या मुग्धजनानामास्तिक्यनिधिसंरक्षणाय, भगवद्वैभवापहर्तृभ्यः शून्यवादिभ्यः वैदिकवेषधरेभ्यो मुग्धजनान् तान् बोधयतीत्यवगन्तव्यम् ॥ 

‘पौण्ड्रकाद्वैतम्” इति निर्विशेषाद्वैतमुपहसत्याचार्यः । पौण्ड्रको नाम कश्चित् करूषदेशाधिपतिः, 'अहमेव वासुदेवः, न तु द्वारकाधीशः कृष्णः' इति श्रीकृष्णेन स्पर्धमानः श्रीकृष्णेन हत इति श्रीमद्भागवते (स्क.10-66) वर्णितम् । वैदिकैः सः पौण्ड्रकवासुदेवपदेन कथ्यते । कपटवासुदेव इत्यर्थः । प्रकृते निर्विशेषाद्वैतमप्रामाणिकमिति तस्य पौण्ड्रकाद्वैतसंज्ञा । सिद्धान्तसंमतं सविशेषाद्वैतं विशिष्टाद्वैतमेव शुद्धं वेदसंमतमिति भावः । तेन 'शान्तं शिवमद्वैतम्' ( माण्डूक्य. 2-5) इत्यादौ इदमेव विवक्षितमित्याशयः । अत्र 'एवमिह यादवप्रकाशीयसंग्रहः – 'वेदोऽनृतो बुद्धकृतागमोऽनृतः प्रामाण्यमेतस्य च तस्य चानृतम् । बोद्धानृतो बुद्धिफले तथानृते यूयं च बौद्धाश्च समानसंपदः ॥' इति सर्वार्थसिद्धावुदाहृतः श्लोकोप्यवधेयः ॥ ५९ ॥
</details>


<details><summary>ಕನ್ನಡ - ५९</summary>
हीगॆ ऎल्लवन्नू निराकरिसिदरॆ नीवु बौद्धरे आगबेकागुत्तदॆ ऎन्नु तारॆ वेदाः बुद्धागमाश्च स्वयमपि मृथा .. वेदगळु मत्त बौद्धागमगळु स्वयवागिये मिथॆयष्टॆ! एं मानता सह एवं इवुगळ प्रामाण्यवू हीगॆये मिथॆयष्टॆ! बोव्हा बुद्धिः फलञ्च तिळियुववनु, तिळुवळिकॆ, मत्तु तिळियल्पडुव वस्तु ऎल्लवू मिध्यॆयष्टॆ! बुद्धः स्थिरतदितरतादि च अन्तराळं, ज्ञानक्कॆ स्थिर, क्षणिक ऎम्बुदष्टे व्यत्यास. इदन्नु 'तेषामल्पापराधं तु दर्शनं नित्यतोक्तितः' ऎन्दु शान्तरक्षितनॆम्ब बौद्धनू हेळिरुवनु. आतः उपनिषद्घारवाप गूढः पटुभिः पौकतनि, डिम्भान् ग्रसितुं स्वा असुरता प्रायः प्रज्ञादिता आद्दरिन्द उपनिषत्तॆम्ब कवचदल्लि मरॆमाचिकॊण्डिरुव, नकलि अतवन्नु स्थापिसुव, चतुरराद बौद्ध विद्वांसरु मुग्धराद वैदिकरन्नु नुङ्गलु तम्म असुरत्ववन्नु बहु मट्टिगॆ मुच्चिकॊण्डिरुवरु. स्वल्पमट्टिगॆ इदरल्लि अवरु यशस्विगळू आगिरुवरॆन्दु तात्पर्य. 

भागवतद पौण्ड्रक वासुदेवन पात्रॆयन्नु मनस्सिनल्लिट्टुकॊण्डु “नकलि' ऎम्ब अर्थदल्लि 'पौण्ड्रक' ऎम्ब पदवन्नु प्रयोगिसलागिदॆ. शून्यवादद पर्यायवाद निर्विशेषात 'नकलि अत!', 'सविशेषा (विशिष्टाद्वतवे' शुद्ध वैदिकातवॆन्दु तात्पर्य । H९ ।श्लोक 60] 

</details>

