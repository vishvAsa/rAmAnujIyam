+++
title = "018 किं वा"

+++
<details><summary>मूलम्</summary>

किं वा धीच्छे गृहीते विषयनियतये ते हि यत्नोऽत्र नेच्छेन्निर्हेतुस्तत्प्रमेष्टा भवतु विषयवानेष तद्वत्स्वतस्ते ।  
प्रोक्ते यत्ने स्वभावाद्विषयवति स धीः स्यादितीदं क्व दृष्टं यद्वा धीस्तं हि नित्यं न तु जनयति ते सा कथं तन्नियन्त्री ॥ १८ ॥
</details>

<details><summary>वरदार्य-सर्वाङ्कषा - १८</summary>

ननु प्रयत्नं प्रति यथा ज्ञानेच्छयोर्नियतत्त्वं, न तथा शरीरेन्द्रियादेः, स्वशरीरप्रेरणादौ व्यभिचारात् । स्वहस्तचालने न हि हस्तान्तरापेक्षा, किन्तु केवलप्रयत्नेनैव । तथा जानाति, इच्छति, प्रेरयति । अतोऽन्वयव्यतिरेकवशात् ज्ञानेच्छयोरेवापेक्षेति चेत्, तत्राह किं वा इत्यादि । **धीच्छे** = ज्ञानेच्छे किम् किमर्थम् **गृहीते** = अङ्गीकृते ? ईश्वरीयः यत्नः खलु नित्यः, न कारणजन्यः । अतो ज्ञानेच्छे न कारणमिति ते वा किमर्थमङ्गीकरोषि ? अयि भोः ! आशयानभिज्ञो भवान् । ज्ञानेच्छे प्रयत्नोत्पत्तिं प्रति न कारणम्, येनोक्तदोषः स्यात् । किन्तु प्रयत्नस्य स्वतस्सविषयकत्वं न संभवति, यद्विषयकम् ज्ञानम्, तद्विषयिणीच्छा, तद्विषयकश्च प्रयत्नः, त्रयाणां समानविषयकत्वनियमदर्शनादिति चेत्-न । हि यतः **अत्र** = ईश्वरे **यत्नः** = प्रयत्नः **ते** = ज्ञानेच्छे **विषयनियतये** = स्वस्मिन् विषयव्यवस्थायै **नेच्छेत्** = नापेक्षेत । ज्ञानेच्छाप्रयत्नादयो हि स्वतस्सविषयकाः पदार्थाः । अतः विषयसमर्पणार्थ ज्ञानेच्छे नापेक्षणीये । अतश्चानुमानेन ज्ञानेच्छयोस्सिद्धिः कथं 

393 

प्रोक्ते यत्ने स्वभावाद्विषयवति स धीः स्यादितीदं क्व दृष्टम् ? 

यद्वा धीस्तं हि नित्यं न तु जनयति ते सा कथं तन्नियन्त्री ॥18॥ 

तु 

2 



भवेत् ? ननु भोः ! पुनरप्याशयानभिज्ञो भवान् । पदार्थस्वरूपं स्वतस्सविषयकमेव । परंतु, स्मृतेस्सविषयकत्वेऽपि, स्मृतौ विषयभानं कथमित्यत्र 'अनुभवो यद्विषयः पूर्वं वृत्तः, स्मृतिरपि तद्विषयिणी भवति' इति खलूत्तरम् । तद्वत् प्रयत्ने, इच्छायां वा विषयोपस्थापकसामग्री का ? इति प्रश्ने, ज्ञानेच्छे एव नियामिके वक्तव्ये । ज्ञाने तु इन्द्रियसन्निकर्षादिकं विषयोपस्थापकम् । अत एव जानाति, इच्छति, यतते इति क्रमोऽनिवार्यः । एवञ्च स्वतस्सविषये प्रयत्ने विषयविशेषोपस्थापकतया ज्ञानेच्छे अपेक्षणीये इति चेत् — यथा **तत्प्रमा** = ईश्वरीयं प्रमात्मकं ज्ञानम् **निर्हेतुः** = हेत्वधीना न, किन्तु नित्या **इष्टा** = संमता, **तद्वत्** = तथैव **एषः** = **यत्नः** = विषयवान् नियतविषयवान् स्वत एव ते भवतु । परमात्मनो ज्ञानं हि नेन्द्रियजन्यम् । बद्धानां जीवानामेव धर्मभूतज्ञानप्रसारणमिद्रियद्वारकम् । अतस्तस्य विषयसमर्पणं नेन्द्रियैः क्रियते, स्वतः तदीयं ज्ञानं विषयसंबद्धं भवतीत्यङ्गीक्रियते । एवमेव प्रयत्नस्यापि विषयसंबन्धः स्वयमेव भवतु, किमर्था ज्ञानेच्छापेक्षा । पुनश्शङ्कते - **यत्ने** = प्रयत्ने **स्वभावात्** = इतरापेक्षामन्तरेण स्वत एव विषयवति **प्रोक्ते** = सविषयको भवतीति कथने, **सः** = प्रयत्नः **धीः** = ज्ञानं स्यात् । सुखदुःखेच्छाद्वेषप्रयत्नाः खलु ज्ञानानन्तरभाविनः । अनुकूलत्वप्रकारके ज्ञानाधीनं सुखम् । प्रतिकूलत्वप्रकारकज्ञानाधीनं दुःखम् । सुखे इच्छा, दुःखे द्वेषः । उपादेयत्वज्ञाने प्रयत्नः प्रवृत्तिरूपः । हेयत्वज्ञाने निवृत्तिरूपः प्रयत्नः । आहत्य सर्वं ज्ञानाधीनम् न तु स्वतन्त्रम् । स्वतस्सविषयकं तु ज्ञानमेव । अतश्च प्रयत्नः स्वतस्सविषयकश्चेत्, स ज्ञानपदवाच्यो भवेदिति चेत्, समाधत्ते - इदम् स्वतस्सविषयकं ज्ञानमेवेति **क्व** = कुत्र लोके **दृष्टम्** = अनुभवसिद्धम् ? । जीवनयोनियत्ने व्यभि चार इति 

अक्षराधी 

ननु किमयं हार्दः प्रश्नः ? कस्संशयः ? वयं इच्छाप्रयत्नादिकं सर्वं धर्मभूतज्ञानस्यावस्थाविशेषं ब्रूमः । अतः धर्मभूतज्ञानवदेवेदं सर्वमपि स्वतस्सविषयकं भवितुमर्हति । स्मृतिरपि धर्मभूतज्ञानस्यावस्थाविशेष एव । तर्हि सापि किं स्वतस्सविषया? अङ्ग भोः ! ईश्वरस्य सर्वं सदा स्वयं साक्षात्कुर्वतः स्मृतिः कथम् ? 

प्रणय हो रामा न्यायतख प्रचक्ष्महे । 'यो वेत्ति युगपत्सर्वं प्रत्यक्षेण सदा स्वतः' इति मूलपुरुषस्य वचनं न श्रुतपूर्वम्? महायोगिनस्तस्य वचनस्यार्थं न वयं जानीमः; अतः पृच्छामः । किं भगवतः भूतभविष्यदादिकालभेदज्ञानमेव नास्ति ? अद्य नष्टं गतकालिकं वस्त्वपि अद्य वर्तमानतया पश्येत् किम्? तादृशं नष्टं वस्तु अद्य नष्टतया पश्यति । तद्वस्तुनः कालदृष्ट्या तु वर्तमानतया पश्यतीति चेत्, तद्वस्तुनः कालस्याद्य नष्टत्वात् कथं तथा तत् पश्येत्? गतागतादिप्रभेदस्तस्य नास्त्येव, कालस्याखण्डस्यैकत्वात्, भेदस्योपाधिकत्वात् सर्वं तस्य प्रत्यक्षमेवेति चेत् ; नष्टमिदानीमविद्यमानं वस्तु विद्यमानमेव पश्येचेत्, स कथं भ्रान्तो न स्यात् ? नष्टमेव पश्येच्चेत्, कथं नष्टं पश्येत् ? अयि भोः ! भवादृशं मूर्ख बोधयितुं न वयं पारयामः । योगिनोऽपि त्रैकालिकं वस्तु साक्षात्कुर्वन्ति चेत्, परमात्मा कुतो न साक्षात्कुर्यात् ? महात्मन् ! अज्ञानादेव पृच्छामः । ' शेषं न कोपेन पूरणीयम्' । उपदेशादिकं किं ज्ञानिनं प्रति, उताज्ञानिनं प्रति ?

394 

न कोपेन पूरयामः । किन्तु भवादृशा अज्ञानितमाः कथं बोधनीया इति न वयं जानीमः । अस्तु तत् । योगिनोऽपि स्वयं सर्वं पश्यन्ति इति किलोक्तम् । ते वा कथं गतमद्यावर्तमानं पश्यन्ति इति पृच्छामः ? योगिनो दृष्टान्ततया मयोक्ताः । दृष्टान्तज्ञानमेव यस्य नास्ति, स कथं बोधनीयः ? अस्माकमपरिचितोऽर्थः कथं भवता दृष्टान्तीक्रियते । दृष्टान्तस्योभयसंमतत्वमावश्यकं किल ! एतावदपि किं न ज्ञातमायुष्मता ? दृष्टान्तपरिचयमप्याधातुमसमर्थस्त्वम् कथं दाष्टन्तिकपरिचयमाधातुं शक्नोषि ? भोः ! अतीव कष्टं जातमस्माकम् । भवादृशेन साकं व्यवहारेण । जानामि भोः ! भवतः कष्टम् । अत एव 'लौकिकपरीक्षकाणां यस्मिन्नर्थे बुद्धिसाम्यं स दृष्टान्तः' (न्या. सू. 1-1-25) इति लौकिकपदयोजनया सूत्रयामासुः । अज्ञाते तत्त्वे दृष्टान्तप्रदर्शनमनिवार्यम् । अत एव न्यायशास्त्रं 'लोकायतम्' इत्युक्तं प्राचीनैः । अत एव च न्यायसूत्रमत्यन्तालौकिकमीश्वरादितत्त्वमधिकृत्याधिकं न विस्तरयति शब्दजालम् । अधिकमेतद्विचारान्ते प्रदर्शयामः ॥ 

परं तु लोके प्रयत्नस्य स्वतस्सविषयकत्वं न कुत्रापि दृष्टचरमिति चेत्, तत्राह - यद्वेत्यादि । **यद्वा** =अथवा नित्यं हि **तम्** = प्रयत्नम् **धीः** = ज्ञानम् न तु **जनयति** = नैवोत्पादयितुं शक्नोति, नित्यत्वादेव। एवं सति **सा** = धीः **ते** = तव कथम् **तन्नियन्त्री** = यत्ने विषयं व्यवस्थापयित्री भवेत् । जीवानां ज्ञानादिकं त्वागमापायि । ज्ञानानन्तरं इच्छाया जननेन ज्ञानेनेच्छाया विषयसमर्पणं भवेत् । एवं इच्छाया अनन्तरं प्रयत्नस्य जननेन, इच्छया प्रयत्नस्य विषयसमर्पणं भवेत् । ईश्वरज्ञानेच्छादीनां नित्यत्वेनैवं व्यवस्थापनासंभवादनुमानेन प्रयत्नसिद्धावपि, तस्य नित्यत्वेन कारणापेक्षाया अभावेन, तद्धेतुतया कथं ज्ञानेच्छे भवेताम् । अतश्च ईश्वरस्य सर्वज्ञत्वमपि न सिद्ध्येत्, वेदानां प्रामाण्यमपि न सिद्ध्येदितीश्वरानुमानकेशो विफलः ॥ 

अत्रेदमवधेयम् - ईश्वरीयं ज्ञानं यद्यपि नित्यम् । अथापि सर्वदा सर्वविषयकमेकरूपमेव कथं तिष्ठेत्? स्वतस्तस्योत्पत्त्यभावेऽपि विषयाणामागन्तुकत्वात् औपाधिकोत्पत्तिविनाशावनिवार्यौ । अन्यथा ‘सोऽकामयत । बहु स्याम् प्रजायेय' ( तै. आ.) इत्यादिसंकल्पानामपि नित्यत्वं यदि भवेत्, तर्हि प्रलयादिकं जगतः कथं भवेत्? पूर्वं पापवशान्निग्रहसंकल्पविषयीभूतस्यानन्तरमनुकूलाचरणेन पूर्वतननिग्रहनिवृत्तिर्वा कथं भवेत् ? अतः ईश्वरस्य ज्ञानेच्छादयो नित्या अपि तत्तत्कालानुगुणविषयसंबन्धात् औपाधिकोत्पत्तिविनाशवन्त इत्यावश्यकम् । अत एवोपनिषदि 'यस्सर्वज्ञस्स सर्ववित्' (मु. 1-1-9 ) इत्युच्यते । 'सामान्यतो विशेषतश्च सर्व वेत्ति' इति विवरणमप्युच्यते । 'सर्वज्ञः' इति सामान्यतस्सर्वविषयकं ज्ञानमुच्यते । ‘सर्ववित्’इति विशेषतस्तत्तत्कालानुगुणसंकल्पानुगुणं ज्ञानमुच्यत इतीश्वरप्रयत्नस्य सामान्यतो नित्यत्वेऽपि, औपाधिकमनित्यत्वमप्यस्त्येवेति प्रयत्ने विषयनियमार्थं ज्ञानेच्छयोरावश्यकत्वेऽपि न कापि हानिः । तर्ह्याचार्यैः कथमेवमुक्तमिति चेत्, ‘असकृदुक्तमेव' मृदुमतीनां स्वमतश्रद्धार्थमित्यादि स्मर्तव्यम् । किञ्चेश्वरतत्त्वम्, तदीयं सर्वज्ञत्वादिकं सर्वमतिगहनं दुर्ज्ञेयमेव च । स नास्मदादितुल्यः, न वा तदीयं ज्ञानमस्मदादिज्ञानतुल्यमित्यवबोधनार्थमिदं सर्वमित्यवगन्तव्यम् ॥ 



यच्च पृष्टम् – भगवतः भूतभवद्भविष्यमाणविभागज्ञानमस्ति, उत नास्ति ? इत्यादिकम्, स तु बालानां प्रश्नः । भूतभवद्भविष्यविभागतत्त्वं तु पूर्वमेव (जड. 26) विशदीकृतम् । परमात्मनस्तु स्वदृष्ट्या 

164. 

395 

[ ईश्वरो जीवेनान्यथासिद्धः ] निश्वासादिप्रयत्नक्रम इह भवतां जीव एवास्त्वदृष्टैः 

यद्वा तैरेव सर्वं घटत इति भवेत् तत्कृता सिद्धसाध्यम् । क्लृप्तावन्यस्य कर्तृद्वयमुपनमति त्वत्सपक्षे, तथा स्यात् 



पक्षेऽपीत्यव्यवस्था यदि विफलतया व्यक्तिराद्येऽपि सा स्यात् ॥19॥ 

सर्वोऽपि कालो वर्तमान एव । इतरदृष्ट्या भूतं भवत् भविष्यत् सर्वं तथैव जानन् सः सर्वं स्वदृष्ट्या वर्तमानमेव जानाति । अतस्तस्य स्मृतिप्रश्न एव नोदेति । ईश्वरज्ञानस्य नित्यत्वेऽपि परिणामित्वात् अस्मद्दृष्ट्या वर्तमानमेव जानाति । ईश्वरज्ञानस्य नित्यत्वेऽपि परिणामित्वात् अस्मद्दृष्ट्या गतं गतत्वेनैव जानाति, वर्तमानं वर्तमानतयैवेत्येवं, न तस्य भ्रान्त्यादीनां प्रसक्तिलेशोऽपीत्यादि सुसूक्ष्ममतिभिरवगन्तव्यम् । शिष्टमत्रैवाग्रे (लो. 76 ) भविष्यति ॥ १८ ॥
</details>

<details><summary>सर्वार्थसिद्धिः - १८</summary>

किं वा धीच्छे गृहीते विषयनियतये ते हि यत्नोऽत्र नेच्छे-  
न्निर्हेतुस्तत्प्रमेष्टा भवतु विषयवानेष तद्वत्स्वतस्ते ।  
प्रोक्ते यत्ने स्वभावाद्विषयवति सधीः स्यादितीदं क्व दृष्टं  
यद्वा धीस्तं हि नित्यं न तु जनयति ते सा कथं तन्नियन्त्री ॥ १८ ॥  
नन्वहेतुकसंयोगमिच्छद्भिरहेतुकज्ञानं न दूष्यम्, तद्दूषणे वा सिद्धान्तहानिः स्यादित्यत्राह - किं वेति ॥ कर्तुरनुमानेऽपि प्रयत्नमात्राधारत्वमनुमीयताम्, प्रयत्नव्यापकतया ते अपि सिध्येतामिति चेन्न; जीवनपूर्वकप्रयत्नमन्विच्छतां तत्र व्याप्तिभङ्गात् । अतः प्रयत्नकॢप्तावपि ज्ञानचिकीर्षानैरपेक्ष्यमाह - विषयेति । सर्वकार्यविषयस्य हि प्रयत्नस्य विषयनियमाभावादेव न तदर्थं चिकीर्षाद्यपेक्षा । उक्तमर्थं प्रतिबन्दिगतं विवृणोति -निर्हेतुरिति । अयं भावः – अन्यत्र ज्ञानं सर्वं सकारणकं तत्प्रामाण्यं च कारणगुणाधीनमिति स्थापयद्भिरीश्वरज्ञानं तत्प्रामाण्यं च निष्कारणकमिति दृष्टविपरीतं कल्प्यते । अत्र ज्ञानचिकीर्षाख्यधर्म्यन्तरकॢप्तिमपहाय प्रयत्नमात्रेऽन्यनिरपेक्षं विषयित्वमङ्गीकर्तुं युक्तम् । श्लो. नित्या चेश्वरबुद्धिस्ते नानुभूतिर्न च स्मृतिः । न प्रमा न भ्रमश्च स्यात्तत्तत्कारणवर्जनात् ॥ अनुभूत्यादिहेतूनामभावेऽपि तथा यदि । स्मृतिहेतोरभावेऽपि स्मृतिरेषा न किं भवेत् ॥ कुतश्चित् प्रमात्वादिकल्पनेऽपि तद्वदेव यत्नस्य विषयित्वेऽन्यनैरपेक्ष्यमपरिहार्यमिति । अत्र परोक्तं प्रसङ्गमनूद्य प्रतिषेधति - प्रोक्त इति । ज्ञानस्य स्वत एव सविषयित्वमित्येतदेव क्व दृष्टम्? सर्वत्र ज्ञाने सामग्रीनियतविषयत्वदर्शनात् । नित्यस्य चेश्वरयत्नस्य कार्यविशेषानुगुणसहकारिलाभमन्तरेण कार्यविषयत्वं नाम न किञ्चित् संभवति । न च विषयित्वमेव ज्ञानलक्षणम्, शक्त्यादीनामपि विषयधर्माणां धीत्वप्रसङ्गात् । यस्त्विच्छामनङ्गीकृत्य बुद्धियत्नावीश्वरस्य ब्रूते, सोऽपि प्रत्युत्पन्नवादी; नित्ययत्नमात्रेणापि सर्वकार्यसिद्धेरुक्तत्वात् । अबुद्धिपूर्वप्रवृत्तस्य कथं 'स्वतन्त्रः कर्तेति लक्षणयोगः, कथंतरामीश्वरत्वयोग इति चेत्, अनिच्छापूर्वप्रवृत्तस्यापि सममेतत् । अत एव कारकान्तराप्रयोज्यत्वे सति कारकान्तरप्रयोक्तृत्वरूपं कर्तृत्वं कथमचेतनस्येत्यपि प्रत्युक्तम्, प्रयत्नवत एव प्रयोक्तसंभवात् तन्नित्यतया प्रयोज्यत्वाभावाच्च । ननु चेतनत्वमात्मलत्रक्षणम्, तदभावे तत्त्वं न स्यादिति चेत्, मैवम्; यत्नवत्त्वेन तल्लक्षणसिद्धेः; अन्यथेच्छाविरहेऽपि तदसिद्धिप्रसङ्गः । 'इच्छाद्वेषप्रयत्नसुखदुःखज्ञानान्यात्मलिङ्गमि'त्याक्षपादी सहपठितिः, 'क्रियावद्गुणवत्समवायिकारणमि'ति द्रव्यलक्षणमिति काणभक्षीव कथंचिन्नेया । ज्ञानाद्यत्यन्तायोगव्यच्छेदवन्निष्ठद्रव्यत्वावान्तरजात्याधार आत्मेति । अस्तु तर्हि यत्नमात्रवानीश्वरः, तथाऽप्यनुमानं न प्रतिक्षिप्तमिति चेन्न, 'यस्सर्वज्ञस्सर्ववित्', 'तदैक्षत बहु स्यां प्रजायेय', 'सोऽकामयत वहु स्यां प्रजायेये'त्यादिश्रुतिशतविरोधादिति । दूषणान्तरमाह - यद्वेति । धीर्हि जनयित्री चिकीर्षाया विषयं नियच्छेत्; साऽपि तादृशी यत्नस्य । इह तु जनकत्वाभावान्न ततस्तद्विषयनियमः, सामानाधिकरण्यमात्रात्तन्नियमे जीवेश्वरगुणान्तराणामपि सविषयत्वप्रसङ्ग इति भावः ॥ १८ ॥
</details>


<details><summary>ಕನ್ನಡ - १८</summary>

याव 

190 

[श्लोक 18 

\- 

163 

[अनुमानदिन्द ईश्वरन ज्ञानादिगळु सिद्धिसलारवु ] 

e 

किं ना धीच्छे गृहीते विषयनियतये ते हि यन्त्र नेचैत् निर्हेतुस्तत्र मेघा भवतु विषयवानेष तद्वत्त ! प्रोक्त यत्न स्वभावाद्दिषयवति स धीः स्यादितीदं क दृष्ट या धीं हि नित्यं न तु जनयति ते सा कथं तन्निय 

॥ 

ईश्वरन प्रयत्नदल्लि विषयव्यवस्थॆगागि ज्ञान आवश्यक ऎम्ब वाद वन्नु निराकरिसुत्तारॆ विषयनियतये ना धीच्छ किं गृहीते- ईश्वरानुमानदिन्द साक्षात् प्रयत्न मात्रवे सिद्धिसिदरू, ईश्वरन प्रयत्नदल्लि विषय समर्पणॆगागि ज्ञान मत्तु इच्छॆ आवश्यक. 'ज्ञान याव विषयकवॊ, आ विषयकवे प्रयत्नवू आगुत्तदॆ' ऎम्बुदु अनुभव, उदासीन वस्तु विषयकवागि ज्ञान बन्दरू, प्रयत्न बरदे इरुवुदरिन्द प्रयत्नक्कॆ इच्छॆयू आवश्यक. हीगॆ ज्ञान मत्तु इच्छॆ ऎरडु मात्रवे अनुमानदिन्द सिद्धिसुवुदॆम्बुदू सरियल्ल. 

अत्र यत्न ते हि न इष्टेत् प्रकृतदल्लि ईश्वरन प्रयत्नदल्लि विषयव्यवस्थॆगॆ ज्ञानेच्छॆगळ अपेक्षॆ इल्लदिद्दरू हानियिल्ल. हेगॆन्दरॆ- ते तत्रा निर्हेतुः इष्टा, तद्वत् एषः स्वतः विषयवान् भवतु-ईश्वरन ज्ञान कारणजन्मवल्ल. स्वतस्सिद्ध' ऎन्दु हेळुव निनगॆ अदरन्तॆये ईश्वरन प्रयत्न स्वतः सविषयकवागलि, इदक्कागि ज्ञानद अपेक्षॆ एतक्कॆ? लोकदल्लि हागिल्लवॆन्दरॆ, नित्यवाद ज्ञानवू लोकदल्लि इल्ल. लोकविलक्षणवागि हेळुवुदादरॆ, इदन्नू हागॆये हेळबहुदु. आद्द रिन्द ईश्वरानुमानदिन्द प्रयत्न मात्र सिद्धिसुवुदे हॊरतु ज्ञानेचै गळु सिद्धिसुवन्तिल्ल. लोकानुभववन्नु अनुसरिसि अवन्नू ऒप्पुवुदादरॆ कर्मवश्यतॆयन्नू ऒप्पबेकागुत्तदॆ. 

यन्ने स्वभावात् विषयवति प्रोक्त स धीः स्यात्-प्रयत्न स्वतः सविषयकवादरॆ, अदु ज्ञानवॆनिसिकॊळ्ळबेकागुत्तदॆ. आद्दरिन्द अदक्कॆ स्वतः सविषयकत्व हेळुवन्तिल्ल. इति इदं कृ दृष्ट ऎम्ब ई नियम ऎल्लि अनुभवसिद्ध? जीवन योनि प्रयत्नदल्लि नीवू स्वतः सृविषयकत्व वन्नु ऒप्पिरुवुदरिन्द अदरन्तॆ ई प्रयत्न स्वतस्स विषयकवागबहुदु. 

यद्वा ते धीस्तु नित्यं तं न हि जनयति; सा कथं तन्निय ୧ ज्ञानदिन्दले प्रयत्नक्कॆ विषय व्यवस्थॆयन्नु हेळिदरू, प्रकृतदल्लि 

श्लोक 19] 

-164- 

नायकसर 

8 

191 

[अनुमानदिन्द जीवविलक्षण ईश्वरसिद्धि यागुवुदिल्ल] निश्वासादिप्रयत्न क्रम इह भवतां जीव एवास्त्रदृष्टॆ 

यद्वा तैरेव सर्वं घटत इति भवेत्तता सिद्ध साध्यं । निम्म मतदल्लि नित्यवाद ईश्वर प्रयत्नवन्नु ज्ञान हुट्टिसलु प्रसक्ति यिल्लदिरुवाग, ज्ञानदिन्द प्रयत्नद विषयव्यवस्थॆयादरू हेगॆ तानॆ समर्थनीय - । १८ ।
</details>



