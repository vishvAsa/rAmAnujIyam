+++
title = "020 साध्यो हेत्वादिवेदी"

+++
<details><summary>मूलम्</summary>

साध्यो हेत्वादिवेदी मत इह कलया सर्वथा वा तवासौ पूर्वत्रेशो न सिध्येन्न कथमपि भवेद्व्याप्तिसिद्धिः परत्र ।  
पक्षस्पर्शाद्विशेषान्न खलु समधिकं पक्षधर्मत्वलभ्यं कल्प्योऽन्यस्ते विशेषस्सुकृतविषमिता जीवशक्तिस्तु सिद्धा ॥ २० ॥
</details>

<details><summary>वरदार्य-सर्वाङ्कषा - २०</summary>

ननु सकलकार्यं प्रति अदृष्टस्य कारणत्वं सर्वास्तिकजनसंमतम् । जीवस्तु स्वादृष्टमेव ज्ञातुं न शक्तः । जगन्निर्माणोपयोगिनानाविधादृष्टज्ञानं तेषां कथं भवेत् ? यदि भवेत्, स्वसुखहेतूनेव प्रेरयेत्, न दुःखहेतून् । अदृष्टानि तु जडानि न स्वतः प्रवर्तेरन् । न चादृष्टानां स्वभावादेव फलप्रदत्ववादः साधीयान्, तदा हि स्वभाववादस्य प्रसह्मणसंभवात् कार्यकारणभावस्यैवासिद्धिप्रसङ्गेनेश्वरस्य जगत्कारणत्वमपि दुर्वचं भवेत् । तथा च जन्माद्यधिकरणमेव निर्विषयं भवेत् । अतोऽदृष्टप्रेरकतयैवेश्वरसिद्धिरनिवार्यमित्यतो 

165. 

397 

[ अनुमानेन न सर्वज्ञस्सिद्ध्येत् ] 

साध्यो हेत्वादिवेदी मत इह कलया सर्वथा वा तवासौ 

पूर्वत्रेशो न सिध्येतन्न कथमपि भवेत् व्याप्तिसिद्धिः परत्र । पक्षस्पर्शाद्विशेषान्न खलु समधिकं पक्षधर्मत्वलभ्यं 



कल्प्योऽन्यस्ते विशेषः सुकृतविषमिता जीवशक्तिस्तु सिद्धा ॥20॥ 

वैत्यतोदूषणान्तरमाह-- साध्य इत्यादि । **इह** = अस्मिन्नीश्वरानुमाने साध्यः यः हेत्वादिवेदी ईश्वरः, असौ **कलया** = एकदेशतः हेत्वादिवेदी, उत **सर्वथा** = सर्वप्रकारेण हेत्वादिवेदी तव **मतः** = संमतः ? **पूर्वत्र** = प्रथम - कल्पे **ईशः** = सर्वज्ञ ईश्वरः कश्चित् न सिद्ध्येत्; एकदेशत एव हेत्वादिज्ञानस्याङ्गीकारात् । **परन्त्र** = द्वितीयकल्पे **कथमपि** = कथञ्चिदपि व्याप्तिसिद्धिः न भवेत् । लोके सर्वज्ञस्य कस्याप्यदर्शनात् । तथा च उभयथा च दोषात् नेदमनुमानमीश्वरसाधकम् । ‘क्षित्यङ्कुरादिकं कर्तृजन्यम्' इत्यत्र 'कर्तृत्वं नाम तदुपादानादिगोचरापरोक्षज्ञानचिकीर्षाकृतिमत्त्वम्' इत्युच्यते तैः । **अपरोक्षज्ञानम्** = स्वानुभवपर्यन्तज्ञानम् । तत्तत्कार्यस्योपादनकारणं किम्? कानि निमित्तानि कारणानि ? कथं कर्तव्यम्? इत्यादिसर्वविषयकानुभवपर्यन्तज्ञानवानित्यर्थः । ज्ञाने सत्यपि इच्छाया अभावे प्रवृत्तेरसंभवात्तदनुगुणेच्छावान्, इच्छायां सत्यामपि बाह्यप्रवृत्तिं प्रत्यान्तरप्रयत्नस्य कारणत्वात्तदनुगुणप्रयत्नवांश्च तत्तत्कार्यकर्ता भवति । एतादृशकर्तृजन्यत्वमेवात्र साध्यम् । एवञ्च ज्ञानस्य कर्तृपदार्थेऽन्तर्भावात्, प्रकृते क्षित्यङ्करादिकर्तुः तदुपादानगोचरं ज्ञानं कीदृशं विवक्षितम् ? किं कतिपयविषयकम्? अथवा तत्संबन्धिसर्वविषयकम् ? आद्ये, सर्वज्ञ ईश्वरो न सिद्ध्येत् । कतिपयविषयज्ञानवान् कथं सर्वज्ञः स्यात्? असर्वज्ञः कथमीश्वरस्स्यात् ? द्वितीये, दृष्टान्तासिद्धिः, तेन च व्याप्त्यसिद्धिः । न हि दृष्टान्ते घटादौ सर्वज्ञकर्तृकत्वं दृष्टम् । न हि कुलालोऽपि उपादानादिविषयकं सर्वं जानाति, किन्तु घटनिर्माणापेक्षितं यावत्, तावज्जानाति । ननु अतिविचित्रबृहत्प्रासादरथगोपुरादिकं पश्यतां घटादिदृष्टान्तेन ( मिलते ) तत्कारणमनुमिमृ॑त्सतां किं घटकर्तृकुलालसदृश एव कर्ता तत्र सिद्ध्येत् ? किन्तु तत्तत्कार्योपयोगिसामर्थ्य- ४३९ चातुर्यादिविशिष्ट एव सिद्धेयत् । एवं प्रकृते क्षित्यङ्कुरादिकर्ता न सामान्यः कश्चिद्भवितुमर्हति । किन्तु अनुमाने पक्षतया विवक्षितपदार्थनिर्माणानुगुणसामर्थ्यादिविशिष्टस्यैवानुमानेन सिद्धेस्सर्वत्र दर्शनात्, प्रकृतेऽपि तदनुगुणज्ञानसामर्थ्यादिपूर्ण एव कर्तानुमानेन सिद्धयेदिति चेत्, तत्राह - पक्षस्पर्शादित्यादि । **पक्षस्पर्शात्** = पक्षसंबन्धरूपात् विशेषात् **समधिकम्** = अतिरिक्तम् **पक्षधर्मत्वलभ्यम्** = पक्षधर्मताज्ञानेन प्राप्यम् न **खलु** = नैवास्ति किल । अतः पक्षधर्मताज्ञानबलादपि क्षित्यङ्कुरादिकर्तुर्न सर्वज्ञत्वसिद्धिः ॥ 

माधवीक 

ननु लोके प्रतिक्षणमुत्पद्यमानानामङ्करादीनां कर्तुः कस्यचिदनुपलब्धिपराहतत्वात्, कर्तुरावश्यकत्वाच्चास्मदादिजीवविलक्षणः कश्चित् पक्षधर्मताज्ञानबलादेव कल्प्यत इत्यत्राह - कल्प्य इत्यादि । **अन्यः** =पक्षधर्मताज्ञानबललभ्यात् विशेषादन्यः **विशेषः** = सर्वज्ञत्वादिः **ते** = तव **कल्प्यः** = अधिकतयाकल्पनीयः । तत्र प्रमाणाभावात् न सर्वज्ञत्वसिद्धिः । नन्वस्तु तथैव, का हानिः ? अणुतारतम्यं कुत्रचिद्विश्रान्त- 



398 

मिति परमाणुपरिमाणस्य यथा सिद्धि, महत्तारतम्यं कुत्रचिद्विश्रान्तमिति परममहत्परिमाणस्य यथा वा सिद्धिः, तथैव लोके दृश्यमानज्ञानतारतम्यस्यापि कुत्रचिद्विश्रान्तिरावश्यकी । यत्र विश्रान्तिः स एवेश्वरः सर्वज्ञ उच्यत इति चेत्तत्राह - सुकृतेत्यादि । **सुकृतविषमिता** = पुण्यविशेषनिबन्धनं वैषम्यं प्राप्ता **जीवशक्तिस्तु** = जीवानां शक्त्यादिः **सिद्धा** =योगशास्त्रादिप्रसिद्धैव । एवञ्चेश्वरोऽपि कश्चित्सिद्धपुरुषः स्यात्; न तु जीवेभ्यो विलक्षणः । अणिमाद्यष्टसिद्धिषु ईशित्ववशित्वादयः पठ्यन्ते । 'सर्वस्य वशी सर्वस्येशान : ' (बृ.6-8- 22 ) इत्युपनिषदपि । परन्तु 'परास्य शक्तिर्विविधैव श्रूयते स्वभाविकी ज्ञानबलक्रिया च' (श्वे. 6-8 ) इतीश्वरस्य ज्ञानशक्त्यादिकमनन्तं स्वभाविकं च, न तु सुकृतविशेषजन्यमिति स्पष्टं श्रुतिराह । एतादृशस्त्वतिशयो नानुमानेन सिद्धेयत् ॥ 

अयमाशयः – चार्वाकादिभिरनुमानप्रमाण्यनिराकरणाय नानाविधा युक्तयः प्रतिपाद्यन्ते । तेष्वन्यतमः व्याप्तिग्रहणासंभवः । ' यत्र धूमस्तत्राग्निः' इति खलु व्याप्तिरुच्यते । जगति सर्वेषामपि त्रैकालिकानां धूमानां वह्नीनां च केनापि ग्रहीतुमशक्यत्वात् कथं व्याप्तिः ग्रहीतुं शक्यते 'यत्र धूमस्तत्र वह्निः' इति । न च धूमव्यक्तीनां वह्निव्यक्तीनामनन्तत्वेऽपि धूमत्वरूपसामान्यस्य वह्नित्वरूपसामान्यस्य सर्ववह्निधूमसाधारणत्वात्, धूमत्वेन निखिलधूमानां वह्नित्वेन निखिलवह्नीनां च क्रोडीकारसंभवात् 'यत्र धूमत्वावच्छिन्नम् तत्र वह्नित्वावच्छिन्नं वर्तत एव' इति ग्रहीतुं शक्यत्वात्, धूमवह्नयोस्सामान्यपुरस्कारेण व्याप्तिग्रहणं भवत्येवेति वाच्यम्, एवं सामान्यरूपेण व्याप्तिसंभवेऽपि वस्तुसिद्धेः विशेष एव पर्यवसानात्तत्सिद्धेरसंभव एव । 'निर्विशेषं न सामान्यम्' इति खलु न्यायः । न हि यस्यकस्यचिद्धूमस्य यस्यकस्यचिद्वह्नेश्च सामानाधिकरण्यसंभवः, किन्तु महानसीयधूममहानसीयवह्नेरेव । अतः पर्वतीयधूमेन पर्वतीयवह्नेरेव सामानाधिकरण्यमेव व्याप्तिः । पर्वतीयवह्निस्तु न सिद्धः । पर्वतीयधूमेन यस्य कस्यचिद्वह्नेर्न हि व्याप्तिः । अतश्च सामान्यव्याप्त्या को लाभः ? तथोक्तम् 'विशेषेऽनुगमाभावात् सामान्ये सिद्धसाधनात् । अनुमाभङ्गपङ्केऽस्मिन्निमग्ना वादिदन्तिनः ॥' इति । आचार्या अप्याहुः - 'सामान्यं प्राक्प्रसिद्धं न पुनरनुगमः सिद्धपूर्वो विशेषे व्याप्तिसर्वापि भग्ना' (बुद्धि. 41 ) इति । सामान्यरूपेण ज्ञानं पूर्वमेव वर्तत एवेति न पुनस्साधनापेक्षा । विशेषस्त्वसिद्ध एव । अतः केन किं साधनीयमिति चेत् अत्रोच्यते - यद्यपि व्याप्तिः सामान्यरूपेणैव पूर्वं गृहीता, अथापि सिद्धिस्तु विशेषरूपेणैव । ‘वह्निव्याप्यधूमवानयं पर्वतः' इति परामर्शेन पुरोवर्तिपर्वत एव ज्ञानस्योपसंहारात्, एतादृशपक्षधर्मताज्ञानबलादेव पर्वतीयधूमज्ञानात् सिद्ध्यतो वह्नेः पर्वतीयत्वरूपविशेषसिद्धिः । एवं प्रकृतेऽपि अनुमानेन सिद्ध्यन् जगत्कर्ता, तदनुगुणज्ञानशक्त्यादिमानेव सिद्ध्येत् । एवञ्च निखिलजगद्विषयकज्ञानमीश्वरस्य पक्षस्वरूपानुगुणतया सिद्ध्यतीति यद्दुच्यते, तदपि न - पक्षधर्मताज्ञानेन खलु साध्यस्य पक्षवृत्तित्वमात्रं सिद्ध्येत्, न तु तदतिरिक्ताकारः सिद्ध्येत् । पक्षे क्षित्यङ्कुरादौ कश्चन कर्ता सिद्ध्येत्, तेन तस्य क्षित्यङ्कुरादिज्ञानमेव सिद्ध्येत् न तु तस्य सर्वज्ञत्वमपि । न च पक्ष एव सर्वं जगन्निर्दिशामः । तदा सिद्ध्यन्नीश्वरः सर्वज्ञः स्यादिति वाच्यम् । तदा हि सर्वस्यापि पक्षत्वेन, सपक्षविपक्षयोरभावात् व्याप्तिग्रहणाभावात् अनुपसंहारित्वदोषः स्यात् । अतोऽनुमानेन सिद्ध्यन्नीश्वरः कश्चन जीवविशेष एव स्यात्, न तु तद्विलक्षणः ॥ 

917 

399 



ननु आकाशप्रदेशस्यानन्तत्वात् नक्षत्रतारादीनामप्यनन्तत्वेन तावन्निर्माणोपयोगि ज्ञानं तावत्सर्वविषयकमेव भवेत् । अनुमानेन सिद्ध्यन्नीश्वरस्तावत्सर्वविषयकज्ञानवानेव सिद्धयेदिति न काप्यनुपपत्तिरिति चेत्, तादृशं सर्वज्ञत्वं लोके तपस्सिद्धिविशेषरूपमेव दृष्टमिति जीवविलक्षणत्वमनुमानेन न सिद्ध्येदेव । 'पादोऽस्य सर्वा भूतानि । त्रिपादस्यामृतं दिवि' (छा. 3-12-6 ) 'नान्तोऽस्ति मम दिव्यानां विभूतीनाम्' (गी. 10-40) इति जगतोऽनन्तत्वज्ञानात्, तन्निर्मातुरीश्वरस्यापि ज्ञानशक्त्यादिकमनन्तमेवानुमानेन सिद्ध्येदिति कानुपपत्तिरिति न च शङ्क्यम्, तत्र 'दिवि ' 'दिव्यनाम्' इति दिव्यानामपि विभूतेरभिधानात् लोके तत्परिचयासंभवात्, तदनुगुणं सर्वज्ञत्वपि न लोकतस्सिद्ध्येत् । किञ्चानन्तत्वं सान्तया बुद्ध्या न सर्वथा गृहीतुं शक्यम् । तीव्रप्रयत्नकरणे बुद्धेरुन्मत्ततायामेव पर्यवसानं भवेदिति न लौकिकप्रमाणेन तादृशसर्वज्ञसिद्धिः, किन्तु श्रुत्यैवेति ॥ 

नन्वस्तु तादृश एव कश्चिदीश्वरः । सन्त्येव खलु परमवैदिकाः कुमारिलादयोऽनादिसर्वज्ञनिराकर्तारः । वेदान्ता अपि तत्तादृशोपचितपुण्यविशेषं कञ्चनात्मानं स्तुवन्तोऽर्थवादरूपा एवेति भवदभिमतानादिसर्वज्ञस्येश्वरस्यानङ्गीकारे का हानिः ? इति चेत्; अहो बत! महानशनिपात एवास्तिकानामस्माकम् । परंतु सन्ति महान्तो बादरायणादयः, ये ब्रह्मास्त्रमपि विफलीकुर्युः । यद्यपि जैमिनीयस्तु पूर्वकाण्डोऽवकाशं न ददातीश्वराभ्युपगमाय । त्रैपुण्यविषया वेदाः' ( गी. 2-45 ) इति खलु वदति भगवान् विश्ववाङ्गमयरूपः । ईश्वरः किल त्रिगुणातीतः कुत्रापि कर्मसु शेषतां न भजत्येव । तावन्मात्रेणेश्वरनिराकरणं जनानां वैदिककर्मसु श्रद्धातिशयाधानाय । कथमन्यथा पूर्वकाण्डप्रणेता जैमिनिः 'बादरायणस्य' (जै. सू. 1-1-5) इत्यादौ बादरायणं बहुषु सूत्रेषु स्मरेत् ! तथैव बादरायणो वा जैमिनिमनेकधा 'परं जैमिनिः' ( ब्र. सू. 4-3-11 ) इत्यादौ । सर्वातीतमात्मतत्त्वं हि अवाङ्मनसगोचरमल्पप्रज्ञानां स्पर्शलेशस्याप्यगोचरम्, यदधिकृत्योत्सूचनेऽप्यशक्ता दैव्यो वाचः 'यतो वाचो निवर्तन्ते । अप्राप्य मनसा सह' ( तै. उ. आ.) इति दिक्प्रदर्श्य मूका भवन्ति । यदिदं गहनं तत्त्वमधिकृत्यैव संक्षेपेण - 'अस्तीत्युक्तेऽपि स एवास्ति, नास्तीत्युक्तेऽप्यस्त्येव सः' (1-1-9) इत्यादि वदन् दृष्टपरावरः श्रीशठकोपसूरिर्विस्मापयति सर्वान् ॥ 

तदेतत्परमं तत्त्वमल्पप्रज्ञेष्वस्मासु वात्सल्यातिशयेन कृपयानुकम्पितमिव किञ्चिदधोऽवतीर्यात्मानं विचारे गोचरीकर्तुं ब्रह्मभावमापन्नं सर्वानात्मनोंऽशाननुजिगृहीषु सुलभं सदपि ज्ञातुं न प्रभवन्ति महात्मा नोऽपि । हि जैमिनिना सादरं स्मर्यमाणो भगवान् बादरायणो मूर्खो भवेत् । एवं सत्यपि तत्तादृशाः 

अन्यथा कुमारिलादयोऽनादिसर्वज्ञं कथं निराकुर्वन्तीति प्रश्नो न्याय्यः । परन्तु सन्त्येव किल वेदान्तिनोऽपि ब्रह्मणि सगुणनिर्गुणभेदं कल्पयन्तः मायाकल्पितं सगुणमेव सादि सर्वज्ञमभ्युपगच्छन्तोऽनादिसर्वज्ञनिराकरणवादस्यावकाशं ददतीत्यादिकं पूर्वमेव ( श्लो. 3) विस्तरशः प्रादर्शि । स्मरणमात्रेण गात्रं पुलकयन्ति ये सूरयः शठकोपादयस्तेऽपि भ्रान्ता वञ्चका वा भवेयुः ! तदिदं वाचा स्प्रष्टुमपि भीता दूरतो विद्रुता न किञ्चिदधिकं वक्तुं प्रभवामो वयम् । परन्त्वेवमनादिसर्वज्ञनिराकरणे वेदान्तशास्त्रं अनवकाशं प्रसज्येतेति स्मर्यताम् । 'परास्य शक्तिर्विविधैव श्रूयते स्वाभाविकी ज्ञानबलक्रिया च' (श्वे. 6-8 ) इति श्रुतिर्ज्ञानादिकं स्वाभाविकं 



166. 

400 

[कार्यहेतुकानुमानमप्रयोजकम् ] 

कार्यं स्यात् कर्त्रभावेऽप्यवधिभिरितरैः कालवत् स ह्यसिद्धः 

ते चादृष्टप्रयुक्तास्तदपि यतनवत् स्यात्तु यत्नानपेक्षम् । 

वदति । इतोऽधिकं ‘वाचो विग्लापनं हि तत्' । एवं सत्यनादिसर्वज्ञानङ्गीकारे का हानिरितिप्रश्ने हानिर्न तस्य परमात्मनः, किन्त्वस्माकमेव ॥ २० ॥
</details>

<details><summary>सर्वार्थसिद्धिः - २०</summary>

साध्यो हेत्वादिवेदी मत इह कलया सर्वथा वा तवासौ  
पूर्वत्रेशो न सिध्येन्न कथमपि भवेद्व्याप्तिसिद्धिः परत्र ।  
पक्षस्पर्शाद्विशेषान्न खलु समधिकं पक्षधर्मत्वलभ्यं  
कल्प्योऽन्यस्ते विशेषस्सुकृतविषमिता जीवशक्तिस्तु सिद्धा ॥ २० ॥  
पुनरपि विकल्पमुखेनानिष्टमाह - साध्य इति । किमत्रोपादनादिज्ञानवन्मात्रं सिषाधयिषितम्, उतोपादानादिकृत्स्नगोचरज्ञानवानिति विकल्पः । तत्राद्यं दूषयति -पूर्वत्रेति । जानन्ति हि जीवा जगदुपादानं पृथिव्यादिद्रव्यम्, कुम्भाद्युपयोगिपरमाणुद्व्यणुकादिज्ञानाभावेऽपि कुम्भादिकर्तृत्वं सर्वानुमतम् । द्व्यणुकप्रभृतिजगदुपकरणं च यागादि जानन्त्येव जीवाः । तच्छक्तेर्द्वारस्य वा साक्षात्काराभावेऽपि कुम्भादिन्यायाद्यागादिप्रवृत्तिरिष्टा । संप्रदानं च भोक्तारं स्वात्मानमात्मीयान् वा प्रयोजनं चेष्टप्राप्तिमनिष्टनिवृत्तिं वा न हि ते न जानीयुः, अतस्तेषामेव क्षित्यादिकर्तृत्वमविरुद्धम्। उत्तरं दूषयति – न कथमपीति । न हि कुम्भादिसामग्र्यन्तर्गतं सर्वं कुम्भकारादयो जानन्ति । योगिनां स्वकार्यसामग्रीसाकल्यज्ञानमस्तीति चेत्, किमतः? योगसिद्धसार्वज्ञ्या अपि हि न कुतश्चित् कल्पयितुं शक्यन्ते; अतो न तत्कार्यैस्सपक्षसिद्धिः; आगमतस्सिद्धौ तु तद्वदीश्वरोऽपि तदनुविधेयस्सिद्ध इति नानुमेयं किञ्चित् । अस्तु व्याप्त्या कर्तृमात्रमुपस्थाप्यम्, पक्षधर्मताबलात् सार्वज्ञ्यादिविशेषसिद्धिरित्यत्राह - पक्षेति । व्याप्यस्य पक्षधर्मतया हि व्यापकस्य प्रागविदितो धर्मिविशेषसंबन्धस्सिध्येत् । न तु सदपि सपक्षदृष्टवैजात्यम्, अन्यथा धूमानुमिते वह्नौ तार्णतादिविशयविलोपप्रसङ्गात् । सपक्षदृष्टान्यतामात्रमपि नानुमेयनियतम्, जातिव्याप्यैर्जात्यनुमाने तदनभ्युपगमात् । अतो नात्र व्याप्यपक्षधर्मतया विवक्षितविशेषसिद्धिः । परिशेषात्तर्हि तत्सिद्धिरिति चेन्न, परिशेषानुमानमपि हि क्षित्यादिकं सामान्यतस्सिद्धं तत्कर्तारं वा पक्षीकृत्य स्यात्? आद्ये किञ्चिज्ज्ञकर्तृकत्वनिषेधो वा? स्वतस्सर्वज्ञकर्तृकत्वं वा साध्यम्? नाद्यः, तत्संभवस्य स्थापितत्वात् । न द्वितीयः; तद्धि कृत्स्नं कार्यं पक्षीकृत्य कार्यत्वलिङ्गेन वा साध्यम्? प्रढ्यपक्षमात्रनिष्ठेन वा केनचित्? पूर्वत्र किमन्वयिपुरस्कारेण, व्यतिरेकिण एवास्य युष्माभिः पृथगुपन्यासात् । अत एव कार्यविशेषतोऽपि सर्वज्ञानुमाने तेनैवालं किमन्वयिना कार्यलिङ्गेन? क्षित्यादिकर्तृपक्षीकारेण जीवासंभावितविशेषसाधनं तु दुश्शकम्, तादृशविशेषासंभवेऽपि जीवानामेव तत्कर्तृत्वस्य दर्शितत्वात्, तेषामेव तद्विरुद्धविशेषानुमानायोगाच्च । ननु धटादिकर्तृव्यावृत्तो विशेषः क्षित्यादिकर्तॄणां स्वीकार्यः; तदुत्पत्त्याऽऽसन्नपूर्वकाले तेषां तदनुगुणबुद्ध्यादिरहितत्वात् । अतो दृष्टविपरीतकॢप्त्यविशेषे किमीश्वरकॢलप्तिप्रद्वेषेणेत्यत्राह - कल्प्य इति । अयं भावः -निश्वासादावधीपूर्वयत्नेनापि कर्तृत्वं त्वयैष्टव्यम्, कालविप्रकृष्टबुद्ध्याऽपि कर्तृत्वमाभिचारिकपरपीडादौ लोकवेदसिद्धम् । कुम्भाद्युत्पत्तावपि कुम्भकारादेश्चक्रचीवरदण्डसूत्रादिव्यापारहेतुभूतस्वदेहादिव्यापारे ह्यव्यवहितप्रवृत्त्युपयोगः, नान्यथा; समवायिनिष्पत्तौ वयं दृष्टान्तानुरोधेन व्यवहितव्यापारादपि कर्तृत्वं ब्रूमः; भवद्भिस्त्वदृष्टचरमेव वैषम्यं कल्प्यत इति । अथ स्यात्, कुम्भादिकृदसंभावितो गोपुरादिकर्तृषु बुद्धिशक्तिप्रकर्षो दृष्टः; मनुष्यासंभावितश्च शकुन्तलूतादिजन्त्वन्तरेषु; मनुष्येषु च विश्वामित्रादिषु; एवं देवासुरसिद्धादिषु पितामहपर्यन्तेषु; इति स्थिते बुद्धिशक्तिप्रकर्षतारतम्यस्य क्वचिद्विश्रमाद्यत्रासौ स ईश्वरस्सेद्धुमर्हतीति तत्राह - सुकृतेति । कर्मभेदतन्त्रमेव तारतम्यं त्वया निदर्शितं जन्मौषधिमन्त्रतपःसमाधिजाश्च सर्वास्सिद्धयस्तत्तददृष्टेष्वायतन्ते । एवं सत्यदृष्टाधीनधीशक्तिप्रकर्षतारतम्यं कालभेदेन कर्मवश्येष्वेव केषुचिद्भवतु; न विश्रमस्थानान्तरं मृग्यमिति भावः ॥ २० ॥
</details>


<details><summary>ಕನ್ನಡ - २०</summary>

प्रकारान्तरददिन्द ईश्वरानुमानवन्नु अल्लगळॆयुत्तारॆ तव इह साध्यः अस् कलया हेत्यादिवेदी, सर्वथा वा हेत्वादि वेदी मतः? निनगॆ ई अनुमानदिन्द साध्यनाद ईश्वरनु जगृष्टिगॆ बेकाद सहकारिकारण, फल मुन्ताद कॆलविषयगळ ज्ञान मात्रवन्नु पडॆदिरुवनॆ, सम्पूर्णवागि सकलविषयगळ ज्ञानवन्नु पडॆदिरुवनॆ ? 

पूर्वत्र ईशः न सिद्धत् कॆलविषयगळ ज्ञानवन्नु मात्र पडॆदिरुवनॆम्ब मॊदलनॆय कल्पदल्लि, सर्वज्ञनाद ईश्वरनु आ अनुमान दिन्द साधिसलागुवुदिल्ल. परत्र व्याप्तिसिद्धिः कथनसि न भवेत् 

श्लोक 20] 

नायक सर 

193 

पक्षस्पर्शाद्विशेषान्न खलु समधिकं पक्षधर्मत्वलभ्यं 

कsन्य विशेषस्सु कृतविषमिता जीवशक्तिस्तु सिद्धा ॥ ऎरडनॆय कल्पदल्लि घटादि दृष्टानगळल्लि सर्वज्ञ कर्तकत्वविल्लदिरुवुद रिन्द ऎल्ल व्याप्तिग्रहणवागलु साध्यविल्ल. 

'पृथिव्यादिकं कर्त जन्यं, कार्यत्वात्, घटवत्' ऎम्ब अनुमान दल्लि साध्यकोटियल्लि इरुव कर्तत्ववन्नु सामान्यरूपदल्लि सेरिसिदरॆ मेलॆ हेळिद दोष बरुवुदिल्ल. दृष्टानवाद घटादिगळ कर्तनु अदक्कॆ तक्कन्तॆ ज्ञानादिगळन्नु पडॆदिरुवन्तॆ, पृथिव्यादिगळ कर्तनु अदक्कॆ तक्क ज्ञानादिगळन्नु पडॆदिरुत्तानॆ. पक्षदल्लि साध्य सिद्धिसुवाग अदक्कॆ तक्कन्तॆ सिद्धिसुवुदन्नु 'पक्षधर्मताज्ञान प्रमाणलभ्य'वॆन्दु हेळुवरु. इदरिन्द ईश्वरन सर्वज्ञत्व सिद्धिसुवुदॆन्दरॆ अदु साध्यविल्ल; एतक्कॆन्दरॆ पक्ष स्पर्शात् विशेषात् समथिकं पक्षधर्मलभ्यं नखलु - साध्य पक्षदल्लि सिद्धिसुवाग बरुव 'पक्षधर्मत्व ज्ञानदिन्द साध्यक्कू पक्षक्कू इरुव आधाराधेयभावमात्र सिद्धिसुवुदे हॊरतु अदक्किन्तलू हॆच्चिन विशेष सिद्धिसलु शक्यविल्ल. प्रकृतदल्लू आ अनुमानदिन्द पृथिव्याधिगळिगॆ ऒब्ब कर्तनु सिद्धिसुवने हॊरतु आ कर्तनु सर्वज्ञनॆम्बुदु सिद्धिसुवन्तिल्ल. 

अनुमानस्थलदल्लि हेतु पक्षदल्लिरुवुदु प्रत्यक्षादि प्रमाणसिद्धवागु तदॆ. हेतुविगू साध्यक्कू इरुव व्याप्ति हिन्दॆये गृहीतवागिरुत्तदॆ. साध्यक्कू पक्षक्कू इरुव सम्बन्ध याव प्रमाणदिन्द गृहीतवागुत्तदॆ? ऎम्ब प्रश्नॆ एळुत्तदॆ. आ अनुमानदिन्दले अदू, सिद्धवागुत्तदॆ ऎन्दु हेळलु साध्यविल्ल. आग आ अनुमानदिन्द साध्य मत्तु साध्यसम्बन्ध ऎरडू साध्यवागबेकागुत्तदॆ. ऒन्दु अनुमानदल्लि ऒन्दु हेतुविनिन्द ऒन्दु साध्य सिद्धिसुवुदे हॊरतु ऎरडु साध्य सिद्धिसुवन्तिल्ल. इदल्लदॆ, साध्यवे सिद्धिसदिद्दाग साध्यसम्बन्धवन्नु अवागले साधिसिदरॆ आत्माश्रयादि दोषवू बरुवुदु. आदुदरिन्द पक्षधर्मराज्ञानबलदिन्दले पक्षक्कॆ साध्य सम्बन्ध सिद्धिसुत्तदॆ ऎन्दु तार्किकरु हेळुवरु. साध्यक्कू पक्षक्कू सम्बन्ध मात्र इदरिन्द सिद्धिसुवुदे हॊरतु साध्यदल्लिरुव हॆच्चिन विशेषगळु सिद्धिस लारवु आद्दरिन्द लोकदल्लि ऎल्लू कण्डरियद सर्वज्ञत्व ईश्वरनल्लि सिद्धिसलु शक्यविल्ल. 

घटदृष्टान्तदल्लि कर्तनागिरुव कुम्बारने ऎल्ल कार्यगल्लि कर्त नॆन्दु आ व्याप्तिगॆ अर्थ इल्ल. आया कार्यक्कॆ तक्क ज्ञानशक्तादिगळु 

13 

194 

[श्लोक 21 

- 166 - [कार्यगळॆल्लवू कर्तजन्यवॆम्ब नियमवू इल्ल] कार्यं स्यात् कर्तभावेs व्यवधिभिरितरैः कालवत्स ह्यसिद्धः 

ते चादृष्ट प्रयुक्ताप्तदपि यतनवात्तु यत्नानपेक्षं । आअनुमानदिन्द सिद्धिसुत्तवॆ. प्रकृतदल्लू जगतृष्टिगॆ बेकाद ज्ञान शादिगळु सिद्धिसुवुदरल्लि तडॆ एनु ? ऎन्दरॆ ते अन्यः विशेषः कल्प 

आया कार्यक्कॆ तक्क शक्तियुळ्ळ कर्तनु अदरिन्द सिद्धिसुवुदरल्लि तडॆ इल्ल. आदरॆ ई लोकदल्लि ऎल्लू काणद सर्वज्ञत्ववन्नु नीनु हेळुत्तियॆ. अदु सिद्धिसलु शक्यवल्ल. 

आया कार्यक्कॆ तक्क ज्ञान शक्तिगळे प्रकृतदल्लि सर्वज्ञत्व सर्वशक्तत्व रूपवागुत्तवॆ ऎन्दरॆ - सुकृतविषमिता तु जीवशक्ति सिद्धा अन्तह ऒब्ब जगर्तनन्नु आ अनुमानदिन्द साधिसिदरू, विश्वामित्र चतुर्मुखादि जीवविशेषगळल्लि विलक्षण ज्ञान शक्तादिगळु सर्वसम्मत वागिरुवुदरिन्द अवरन्तॆ ईश्वरनू ऒब्ब जीवविशेषरूपनॆन्दु अनु मानदिन्द सिद्धिसुवुदे हॊरतु, जीवविलक्षणनाद ईश्वरनु आ अनुमान दिन्द सिद्धिसलु सम्भववे इल्ल ॥ २० ।
</details>



