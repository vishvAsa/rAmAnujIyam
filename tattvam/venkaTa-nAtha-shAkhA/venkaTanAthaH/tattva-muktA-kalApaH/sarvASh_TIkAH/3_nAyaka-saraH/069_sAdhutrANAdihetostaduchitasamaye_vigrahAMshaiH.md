+++
title = "069 साधुत्राणादिहेतोस्तदुचितसमये विग्रहांशैः"

+++
<details><summary>मूलम्</summary>

साधुत्राणादिहेतोस्तदुचितसमये विग्रहांशैः स्वकीयैः स्वेच्छातस्सत्यरूपो विभुरवतरति स्वान् गुणौघाननुज्झन् ।  
व्यूहे संकर्षणादौ गुणनियतिरभिव्यक्तिवैषम्यमात्राद्वृद्धिह्रासाद्यभावात् स हि भवति सदा पूर्णषाड्गुण्यशाली ॥ ६९ ॥
</details>

<details><summary>वरदार्य-सर्वाङ्कषा - ६९</summary>

अस्तु नाम दिव्यमङ्गलविग्रहविचारः । अवतारादौ भगवतो देहस्य स्वरूपं कीदृशमुच्यतामित्यत्राहसाधुत्राणादिहेतोरित्यादि । **साधुत्राणादिहेतोः** = साधुपरित्राणादिकारणात्, आदिपदेनानुषङ्गिकं दुष्कृद्विनाशादि ग्राह्यम् । 'परित्राणाय साधूनां विनाशाय च दुष्कृताम् । धर्मसंस्थापनार्थाय संभवामि युगे युगे ॥ ' (गी. 4-8 ) इत्युक्तं हि भगवता । **तदुचितसमये** = तदनुगुणकाले **स्वकीयैः** = स्वासाधारणैः दिव्यैरेव **विग्रहांशैः** = अप्राकृतदिव्यमङ्गलविग्रहस्यांशैः **स्वेच्छातः** = स्वसंकल्पेनैव, न तु कर्मपरवशतया; **स्वान्** = स्वीयान् **गुणौघान्** = दिव्यकल्याणगुणगणान् **अनुज्झन्** = अत्यजन् **सत्यरूपः** = सच्चिदानन्दस्वरूपः, न तु मिथ्यारूपः **विभुः** = सर्वशक्तः परमात्मा **अवतरति** = इह लोकेऽवतरति ॥ 

तथा चावतारादावप्यस्य देहादिकं दिव्यमेव । 'जन्म कर्म च मे दिव्यमेवं यो वेत्ति तत्त्वतः । त्यक्त्वा देहं पुनर्जन्म नैति, मामेति सोऽर्जुन ॥ ' (गी. 4-9 ) इति स्वावतरस्य, तत्र कृतानां कर्मणां च दिव्यत्वं स्वयमेवाह । **‘दिव्यम्** = अप्राकृतम्' इति भाष्यं (शं) द्रष्टव्यम् । 'न तस्य प्राकृता मूर्तिर्मांसमेदोऽस्थिसंभवा । नैव गर्भत्वमापेदे न योन्यामवसत्प्रभुः ॥' इत्याद्यार्षवचनं च । अतोऽवतारादावपि भगवन्मूर्त्यादीनां दिव्यत्वमेव । कष्टकार्पण्यादिप्रकटनं त्वभिनयमात्रमिति संप्रदायः । अधिकं त्वन्यत्र ॥ 

1 

1 

अस्त्ववतारविषयोऽपि तथैव । व्यूहावतारेषु संकर्षणादौ गुणद्वयवत्त्वमेव दिव्यशास्त्रसंप्रदायादिसिद्धम् । अतस्तत्र कथं दिव्यत्वं परिपूर्णत्वं वेत्यत्र - व्यूह इत्यादि । संकर्षणादौ **व्यूहे** = संकर्षणप्रद्युम्ना- 



215. 

502 

[ अस्त्रभूषणादौ नानाविधत्वोपपत्तिः ] 

शास्त्रादीनां प्रवृत्तिः प्रतितनु नियता स्याद्धि संकर्षणादौ 

जीवादौ या विभज्याभिमतिरिह लयोत्पत्तिरक्षाविधिश्च । 



निरुद्धरूपेषु व्यूहेषु गुणनियतिः गुणद्वयव्यवस्था, अभिव्यक्तिवैषम्यमात्रात् गुणद्वयव्यवस्था, न त्वितरगुणानामभावः । कथमिदं ज्ञायत इत्यत्र - **वृद्धिह्रासाद्यभावात्** = आधिक्यन्यूनत्वादीनां परमात्मन्यसंभवात् 'न कर्मणा वर्धते नो कनीयान्' इति हि श्रुतिः । वृद्धिह्रासाद्यभावो वा कथमित्यत्र - स हि भगवान् सदा **पूर्णषाड्गुण्यशाली** = नित्यमेव षड्गुणपूर्णो हि भवति । अतो गुणद्वयस्याधिकप्रकाशः, इतराणां चतुर्णां न्यूनप्रकाशमात्रम्, न त्वभावः । अतश्च भगवान् सर्वत्र सर्वदैकरूप एव ॥ 

वासुदेवसङ्कर्षणप्रद्युम्नानिरुद्धसंज्ञकाश्चत्वारो व्यूहरूपाः । एतद्विचारः समनन्तरमेव (स्लो. 71) भविष्यति । भगवान् वासुदेवः ज्ञानशक्तिबलैश्वर्यवीर्यशक्तिरूपषाड्गुण्यपरिपूर्णः । 'ज्ञानशक्तिबलैश्वर्यवीर्यतेजांस्यशेषतः । भगवच्छब्दवाच्यानि विना हेयैर्गुणादिभिः ॥' (वि.पु. 6-5-79) इति पराशरः । भगशब्दः षाड्गुण्यवाचीत्यपि 'ऐश्वर्यस्य समग्रस्य वीर्यस्य यशसः श्रियः । ज्ञानवैराग्ययोश्चैव षण्णां भगइतीरणा ॥ ' (वि.पु. 6-5 -74 ) इति पराशरः । चातुर्वर्ण्यादित्वात् षाड्गुण्यमिति । वासुदेवस्य षड्गुणपरिपूर्णत्वेऽपि सङ्कर्षणप्रद्युम्नादीनां न तथात्वमित्यापाततः प्रतीयते । सङ्कर्षणादयः खलु सृष्ट्यादिकर्तारः । पौराणिकैर्यथा ब्रह्मविष्णुमहेश्वराः सृष्टिस्थितिलयकर्तार उच्यन्ते, तथा अनिरुद्धः सृष्टेः, प्रद्युम्नः स्थितेः, सङ्कर्षणः संहारस्य च कर्तेत्युच्यते पाञ्चरात्रिकैः । अतस्तदनुगुणतया ज्ञानशक्त्यादिगुणेषु द्वौ द्वौ गुणौ तत्तत्कार्यनिर्वाहकौ वर्ण्यते । ज्ञानं बलं च सङ्कर्षणस्य, ऐश्वर्यवीर्यौ प्रद्युम्नस्य, शक्तितेजसी अनिरुद्धस्येति व्यवस्थितौ द्वौ द्वौ गुणौ । तथोक्तम्- ' षाड्गुण्याद्वासुदेवः पर इति स भवान् मुक्तभोग्यो बलाढ्यात् बोधात्सङ्कर्षणस्त्वं हरसि, वितनुषे शास्त्रम्, ऐश्वर्यवीर्यात् । प्रद्युम्नः सर्गधर्मौ नयसि स भगवन् शक्तितेजोऽनिरुद्धो बिभ्राणः पासि तत्त्वं गमयसि च तथा व्यूह्य रङ्गाधिराज ॥' (श्रीरङ्गः स्तवः - उ.श. 39 ) इति ॥ 

एवं च वासुदेवे षण्णां गुणानां सत्त्वेऽपि इतरेषु त्रिषु गुणद्वयस्यैव स्थित्या कथं पूर्णत्वं इत्याक्षेपे, गुणद्वयस्य पूर्णाभिव्यक्तिः इतरचतुर्गुणानां न्यूनत्वमात्रं न त्वभावः । यथा त्रिगुणद्रव्येषु सात्त्विकराजसतामसविभागे सत्यपि, एकस्याधिक्यम्, इतरयोरपि सत्त्वं संमतम्, तद्वदित्यभिप्रायः ॥ ६९ ॥
</details>


<details><summary>ಕನ್ನಡ - ६९</summary>

अवतारादिगळल्लू भगवन्तनु षड्गुणपूर्णनॆन्दु प्रतिपादिसुत्तारॆ सत्यरूपः विभुः साधुत्राणादिहेतोः तदुचितसमये स्वान् गुटौघान् अनुज्ञन् स्टेच्छातः अवतरति सत्यस्वरूपनाद पर मात्मनु साधु संरक्षणादि निमित्तवागि, अदक्कॆ तक्क समयदल्लि तन्न समस्त कल्याण गुणगणगळन्नु ऎळ्ळष्टू बिडदॆ, अप्राकृत शुद्ध समय दिव्य शरीरदिन्दले तन्न सङ्कल्पदन्तॆ ई लोकदल्लि अवतरिसुत्तानॆ, 

सङ्कर्षणादौ व्यूहे अभिव्यक्ति वैषम्य मात्रात् गुण नियतिः-सङ्कर्षण, प्रद्युम्न, अनिरुद्ध ऎम्ब मूरु व्यूहमूर्तिळल्लू गुणगळ अभिव्यक्ति तारतम्यदिन्द ऎरडॆरडु गुणगळु अभिव्यक्तवागिरु ववे हॊरतु, उळिद गुणगळु अल्लि शून्यवागिरुवुदिल्ल. एतक्कॆन्दरॆ. वृद्धि प्रासाद्यभावात् स हि तदा पूर्णषाडुण्य शाली भवति- 

250 

- 215- 

[व्यूहरूपगळ विचारदल्लि विरोध परिहार 

[ 2070 

परमात्मन स्वरूपदल्लागलि, अवन कल्याण गुणगणगळल्लागलि ऎन्दू हॆच्चु कडिमॆयागलु अवकाशवे इल्लद कारण, आ परमात्मनु सदा षाड्गुण्य परिपूर्णनागिये इरुत्तानॆ. अनन्तगुणपूर्णनाद परमात्मनल्लि ज्ञान शक्ति बल ऐश्वर्य वीर्य तेजस्सुगळॆम्ब आरु गुणगळे प्रधानवादवु. 

C 

पर-व्यूह-विभव -अन्तर्यामि -अर्चावतार ऎन्दु परमात्मनु ऐदु विधवागि रूपवन्नु धरिसुत्तानॆ. परमूर्तियन्ने परब्रह्म, पर वासुदेव इत्यादियागि व्यवहरिसुत्तारॆ. सङ्कर्षण प्रद्युम्न अनिरुद्ध मूर्तिगळु व्यूहगळु, रामाद्यवतार मूर्तिगळु विभवगळु, सर्व वस्तुगळल्लू अदरदर स्वरूपस्थिति प्रवृत्तिगळिगॆ कारणवागिरुव मूर्तिये अन्तर्यामि, आलयगळल्लि पूजिसल्पडुव मूर्तिगळे अर्चावतार. 

ई ऎल्ला मूर्तिगळल्लू परमात्मनु तन्न सकल विध ज्ञानशक्ति गुणा दिगळिन्द पूर्णनागिये इरुत्तानॆ. आदरॆ आ ज्ञानशक्तादिगळु ऒन्दॊन्दु मूर्तियल्लि आया कार्यगळिगॆ तक्कन्तॆ तारतम्यदिन्द अभिव्यक्तवागु इदॆ. ऎल्लवू वासुदेव मूर्तियल्लिमात्र सदा अभिव्यक्तवागिरुत्तवॆ. 

नावु मलगिरुवाग नम्मल्लि गमनशक्ति अडगिरुवन्तॆ, नडॆयुवाग लेखनादि शक्ति अडगिरुवन्तॆ, कॆलवु अभिव्यक्तवागि उळिदवु अनभिव्यक्तवागि रुववे हॊरतु आया शक्तादिगळु शून्यवागि बिडुवुदिल्ल ॥ ६९ ॥
</details>

