+++
title = "010 धर्माणां स्थापनार्थम्"

+++
<details><summary>मूलम्</summary>

धर्माणां स्थापनार्थं स्वयमपि भजते शासिता शासनं स्वं स्वस्यापि प्रत्यवायानभिनयति नृणां पापभीतिं विधित्सुः ।  
शुद्धैस्स्वेच्छावतारैर्भजति सुलभतां तावतोत्पत्त्यनूक्तिः प्रोक्तो विष्णुश्शिखायामपि हि स पुरुषः प्राप्ततारार्धमात्रः ॥ १० ॥
</details>

<details><summary>वरदार्य-सर्वाङ्कषा - १०</summary>

T 



ननु 'वेदवे परे पुंसि जाते दशरथात्मजे' इत्यादौ वेदप्रतिपाद्यः परमात्मैव दशरथपुत्रो रामो जात इति रामाद्यवताराणां भगवद्रूपत्वमुच्यते, तथा सर्वसंमतं च । 'अजायमानो बहुधा विजायते' ( तै. आ.) इति. श्रुतिसिद्धं चैतत् । तत्र च सीतावियोगप्रयुक्तप्रलापादिकं प्रसिद्धम् । अतश्च परमात्मनोऽपि दुःखादिदर्शनात्, तस्यापि कर्मवश्यत्वमनिवार्यमित्याशङ्कां समाधत्ते - धर्माणामित्यादिना । **धर्माणाम्** = वर्णाश्रमादिरूपाणां धर्माणाम् **स्थापनार्थम्** =स्थिरीकरणार्थम् **शासिता** = स्वयं शासनकर्ता सन्नपि भगवान् **स्वम्** = **स्वीयम्** = स्वेन विरचितम् शासनम् स्वयमपि **भजते** = **सेवते** = अनुसरति । **नृणाम्** = अल्पप्रज्ञानां नराणाम् **पापभीतिम्** = पापेभ्यो भयम् **विधित्सुः** = **विधातुम्** = आधातुम् इच्छन् स्वस्यापि **प्रत्यवायान्** = पापानि अभिनयति । 'पूर्वं मया नूनमभीप्सितानि पापानि कर्माण्यसकृत्कृतानि' (रा. 3-63 - 4 ) इत्यादौ हि तथा दृश्यते । ननु यदि रामादिरूपेण जायते, तर्हि 'जातस्य हि ध्रुवो मृत्युः' ( गी. 2-27 ) इति मरणमप्यावश्यकमेवेत्यत्राह शुद्धैरित्यादि । **शुद्धैः** = कर्मसंबन्धरहितैः **स्वेच्छावतारैः** = स्वीयेच्छयैव प्रयुक्तैः **अवतारैः** = रामकृष्णाद्यवतारैः **सुलभताम्** =सकलमनुजनयनविषयताम् भजति । **तावता** = स्वेच्छाप्रयुक्तत्वेन कर्मकृतत्वाभावात् **उत्पत्त्यनूक्तिः** = ‘विजायतेः' इत्यनुवादः । सर्वमिदं केन प्रमाणेनोच्यते ? प्रत्युत 'ब्रह्मविष्णुरुद्रेन्द्रास्ते सर्वे संप्रसूयन्ते ' (अथ. शि.) इति विष्णोरुत्पत्तिः श्रुतः इत्यत्र - प्रोक्त इत्यादि । सः **पुरुषः** = पुरुषोत्तमो भगवान् **शिखायामपि** = नारायणाथर्वशिखायामपि **सः** = प्रसिद्धः **पुरुषः** = पुरुषपदवाच्यः विष्णुः प्राप्तता- **रार्धमात्रः=प्राप्तः** =क्रमशोऽधिदेवतात्वेन प्राप्तः **तारस्य** = प्रणवस्य अर्धमात्रा येनेति बहुव्रीहिः। अथर्वशिरसि अकारोकारमकारनादात्मकस्य प्रणवस्य सार्धत्रिमात्रात्मकस्यान्तिमोऽर्धमात्रा नांद इत्युच्यते । अथर्वशिरसि 'चतुर्थी विद्युमती सर्ववर्णा पुरुषदैवत्या' (1) इति प्रणवे प्रधानस्य नादस्याधिदेवः पुरुष इत्युच्यते । अतश्च यत्र 'शिव एको ध्येयश्शिवङ्करस्सर्वमन्यत्परित्यज्य' ( 2 ) इति श्रूयते, तत्रैव नादस्याधिदेवता पुरुष इत्युच्यते । पुरुषश्च विष्णुरेवेति स्थापितमेव । अतश्च विष्णोस्सर्वोत्तमत्वसिद्धिः॥ 

ननु भो ब्रह्मन् ! कं वञ्चयस्येवम् ? अथर्वशिरसि किल विष्णोः सृज्यत्वं प्रदर्शितम् । प्रणवार्थेषु च 'प्रथमा रक्ता ब्राह्मी ब्रह्मदैवत्या द्वितीया शुभा शुक्का रौद्री रुद्रदैवत्या तृतीया कृष्णा विष्णुमती विष्णुदैवत्या' इति विष्णुः नादाधिदेवपुरुषापेक्षयावरः प्रत्यपादि । कथं विष्णुपुरुषयोरभेदोऽभिधीयते त्वया ! किञ्च 'ब्रह्मविष्णु- 



376 

[विष्णुपारम्ये प्रमाणानि ] 

156. आद्यं रामायणं तत् स च निगमगणे पञ्चमः पञ्चरात्रं 

सत्त्वोपज्ञं पुराणं मनुमुखमुनिभिर्निर्मितं धर्मशास्त्रम् । 

रुद्रेन्द्रास्ते सर्वे संप्रसूयन्ते' (2) इति तत्रैव विष्णोस्सृज्यत्वस्य श्रवणात् कथं तस्य परत्वसंभव इति चेत्, रुद्रस्यापि तत्र सृज्यत्वश्रवणात् तव वा कथमिष्टसिद्धिः ? अयि भोः ! न वयं रुद्रपारम्यवादिनः । वयं हि ब्रह्मवादिनः । अतः शिवस्यापि पारम्यं नास्ति, न वा विष्णोः । ब्रह्म तु त्रिमूर्त्यतीतम् । तदेव च परमं तत्त्वम् । पुरुषपदमपि ब्रह्मपर्यायमेव - 'आत्मैवेदमग्र आसीत्पुरुषविधः' (बृ. 3-4-1) इति दर्शनात् ; न तथा विष्णुपदमिति चेत् — भो ब्रह्मवादिन् ! इदमत्रावधीयताम्- 

ब्राह्मणा अभवन् सर्वे कृते ब्रह्मपरायणाः । तस्मात्तु लेशतो भ्रष्टास्त्रेतायां यज्ञमाश्रिताः ॥ द्विविधावप्यमू मार्गों निराकारप्रधानकौ । यज्ञाद्धीनाः द्वापरे च कर्मयोगं समाश्रिताः ॥ कलौ ततोऽपि हीनास्ते केवलां भावनां श्रिताः । देवतानुग्रहेणैव श्रेयोऽवाप्तिः कलौ युगे ॥ विष्णोर्देवोत्तमत्वं च पूर्वमुक्तं सुविस्तरात् । भवन्तस्तु वृथा, हन्त ! दीक्षितेन प्रतारिताः ॥ शैवपारम्यभावेन वैष्णवान् दूषयन्त्यहो ! न युष्माकमिदं युक्तं शङ्करार्यानुयायिनाम् ॥ इत्याद्यवादि बहुधा शैववैष्णवकश्मले । सप्रमाणं च श्रीकण्ठसमालोचन ईक्ष्यताम् ॥ 

THE 

तथा च प्रकृते प्रणवे प्रधानभूतस्य नादस्य वाच्या देवतैव प्रधानभूता । अत एव 'सर्ववर्णा' इति सर्वात्मकत्वं तस्योच्यत इति नारायणपारम्यसिद्धिर्निष्प्रत्यूहा ॥ १० ॥
</details>

<details><summary>सर्वार्थसिद्धिः - १०</summary>

धर्माणां स्थापनार्थं स्वयमपि भजते शासिता शासनं स्वं  
स्वस्यापि प्रत्यवायानभिनयति नृणां पापभीतिं विधित्सुः ।  
शुद्धैस्स्वेच्छावतारैर्भजति सुलभतां तावतोत्पत्त्यनूक्तिः  
प्रोक्तो विष्णुश्शिखायामपि हि स पुरुषः प्राप्ततारार्धभात्रः ॥ १० ॥  
नन्ववतारेषु भगवतश्शास्त्रार्थानुष्ठानं तत्फलभोगश्च श्रुतिस्मृतिषु बहुधा दृश्यते । अतस्तस्यापि कर्मवश्यत्वं स्यादित्यत्राह - धर्माणामिति ॥ तदेतत् 'न मे पार्थास्ति कर्तव्यम्', 'धर्मसंस्थापनार्थाये'त्यादिभिस्सिद्धम् । यद्यपि 'जनितेन्द्रस्य जनितोऽत विष्णोरित्ये'तत् प्रीणनद्रव्यप्रशंसार्थं, तथाऽप्यथर्वशिखायां 'ब्रह्मविष्णुरुद्रेन्द्रास्ते सर्वे संप्रसूयन्त' इति ब्रह्मादेरिव भगवतोऽपि प्रसूतिः श्रूयते । अतस्तदतिरिक्तं कारणं तत्र ध्येयतयोच्यत इत्यत्राह - शुद्धैरिति । अकर्महेतुकैरप्राकृतैरित्यर्थः । सौलभ्यार्थावतारानुवादस्तस्यैव सर्वकारणस्य ध्येयत्वविधानार्थमिति भावः । तत्रैव प्रणवनिरूपणे स्वार्थस्थापनं व्यनक्ति - प्रोक्त इति । प्रणवस्य तिसृणां मात्राणां वर्णभेदांस्त्रिमूर्तिदेवताकत्वं चोक्त्वा तस्य चतुर्थ्या अर्धमात्रायास्सर्ववर्णत्वं पुरुषदेवताकत्वं चोक्तम् । स च पुरुषः 'सृष्टिस्थित्यन्तकरणीमित्यादावुक्त एव जनार्दनः । 'तस्य हैतस्य पुरुषस्य रूपं यथा माहारजनं वासः 'यथा पाण्ड्वाविकं' 'यथेन्द्रगोप' इत्यादिना च पुरुषस्य सर्ववर्णविग्रहः श्रुतः । भारतादौ च विश्वरूपादिविग्रहे व्यक्तमेतत् । 'भगवानिति शब्दोऽयं तथा पुरुष' इत्यपि । निरुपाधी च वर्तेते वासुदेवे सनातने ॥ इति च स्मर्यते इति ॥ १० ॥
</details>


<details><summary>ಕನ್ನಡ - १०</summary>

\- 

यारिगादरू 

अवतार तत्त्ववन्नु विवरिसुत्तारॆ शासिता धर्माणां स्वा नार्थं स्वं शासनं स्वयमपि भजति सर्वेश्वरनाद भगवन्तनू सह लोकदल्लि धर्मवन्नु नॆलॆगॊळिसुवुदक्कोस्कर 'धर्मसंस्थापनार्थाय सम्भवामि युगे युगे' ऎम्ब तन्न शासनवन्नु ताने परिपालिसि लोक दल्लि अवतरिसुत्तानॆ. 

नृणां पापभीतिं विधित्तु- स्वस्य प्रत्यवायानपि अभिनयति पाप माडदे इरुवुदक्कागि जनरल्लि पापद भयवन्नु उण्टुमाडलु 

182 

(श्लोक 11 

शुद्धच्छावतारैर्भजति सुलभतां तावतोत्पत्ति नूक्ति प्रोक्लो विष्णु खायामपि हि स पुरुषः प्राप्ततारार्धमात्र॥ - 156_ [विष्णुविन पारम्यदल्लि प्रमाणगळु] 

आद्यं रामायणं तत्स च निगमगणे पञ्चमः पञ्चरात्रं सपज्ञं पुराणं मनुमुखमुनिभिर्निमि्रतं धर्मशास्त्रं उद्देशिसि तनगॆ पापवॊदगि अदरिन्द तानु कष्टवन्नु पडुत्तिरुवुदागियू “पूर्वं वया नूनमभीवृ तानि पापानि सर्वाण्य सकृतानि'-नानु हिन्दॆ तिळिदे अनेक पापगळन्नु अनेक सल माडिद्देनॆ - इत्यादियागि श्रीराम मुन्तादवरु अभिनयिसुत्तारॆ. 

शुद्धः स्वच्छावतारैः सुलभतां भजति 

1. 

दिव्यवाद तन्न सङ्कल्पदिन्द आद अवतारगळिन्द ऎल्लरिगू सुलभवागि आगुत्तानॆ. तावता उत्पत्यनूक्तिः हीगॆ लोकहितक्कागि अवनु माडुव अवतारगळन्ने अथर्वशिखॆयल्लि 'ब्रह्म विष्णु रुद्रेना सर्वॆ सम्प्रसूयन्ने' ऎन्दु अनुवाद माडुत्तदॆ. 'अजायमानः बहुधा विजायते' ऎन्दू, “अजो s पि सन्न व्ययात्मा' ऎन्दू हेळिरुवुदरिन्द अवनिगॆ नम्मन्तॆ कर्मकृतवाद जन्मविल्ल. 

शिखायामपि सहि पुरुषः विष्णुः प्राप्त तारार्धमात्र प्रोक्तः अदे अथर्वशिखॆयल्ले 'चतुर्थि विद्युन्मती सर्ववर्णा पुरुषदैवत्या' ऎन्दु प्रणवद कॊनॆय अर्धमात्रॆयिन्द सर्वातीत नाद पुरुषपदवाच्यनाद विष्णुवे वाच्यनॆन्दु विष्णुविन सर्वोत्कृष्टतॆ यन्नु प्रतिपादिसिदॆ. आद्दरिन्द परमात्मन अवतारगळॆल्लवू दिव्यवे हॊरतु कर्मकृतवल्ल । १० ।
</details>



