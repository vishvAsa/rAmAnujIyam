+++
title = "002 अप्रत्यक्षः परात्मा"

+++
<details><summary>मूलम्</summary>

अप्रत्यक्षः परात्मा तदिह न घटते धातुरध्यक्षबाधो योग्यादृष्टेरभावान्न खलु न भवता स्वीकृतः स्वेतरात्मा ।  
तस्मिन्देहानपेक्षे श्रुतिभिर(धिगते)वसिते देहबाधान्न बाधो वेदेभ्यो नानुमानं न च पुरुषवचस्तिष्ठते बद्धवैरम् ॥ २ ॥
</details>

<details><summary>वरदार्य-सर्वाङ्कषा - २</summary>

SPRE PSIES PROPENS 

the 146. 

[ परमात्मनि श्रुतिरेव प्रमाणम् ] 

व्याप्त्याद्यव्याकुलाभिः श्रुतिभिरधिगतो विश्वनेता स विश्वं 

क्रीडाकारुण्यतन्त्रः सृजति समतया जीवकर्मानुरूपम् । रोषोऽपि प्रीतये स्यात् सुनिरसविषयस्तस्य निस्सीमशक्तेः 

स्वेच्छायां सर्वसिद्धिं वदति भगवतोऽवाप्तकामत्ववादः ॥1॥ 

क्रमप्राप्तम् ईश्वरतत्त्वं निरूपयिष्यन् प्रथमं तत्सद्भावे प्रमाणमाह - व्याप्त्यादीति । व्याप्त्याद्य- **व्याकुलादिभिः** = व्याप्तिपक्षधर्मताद्यपेक्षारहितत्वात्स्वतः प्रमाणभूताभिः श्रुतिभिः **विश्वनेता** = जगत्प्रभुः परमात्मा **अधिगतः** = निस्संशयं निश्चितः, तत्सद्भावे श्रुतिरेव प्रमाणमित्यर्थः ॥ 

'पतिं विश्वस्यात्मेश्वरम्' (महा. 13-3) इत्यादिश्रुतयः विश्वस्य पतिं वर्णयन्ति । तस्य कः पतिरिति प्रश्ने **‘आत्मेश्वरम्'** = स्वस्य स्वयमेवेश्वर इति वदन्ति । यद्यपि परमास्तिका उदयनादयः कार्यत्वादिहेतुकैरनुमानैरीश्वरं साधयन्ति, अथापि वैदिकानां वेदा एव परमं प्रमाणम् । अत एवाग्रे ईश्वरसाधकानुमानं निरस्यते । न केवलं विश्वपतिः, विश्वस्रष्टा च स इत्याहसः - ईश्वरः **क्रीडाकारुण्यतन्त्रः** = क्रीडायाः कारुण्यस्य च परवशः **समतया** =पक्षपातरहिततया इदं जगत् **जीवकर्मानुरूपम्** = जीवकर्मानुगुणम् नानाविधं सृजति ॥ 

ननु यदि जीवकर्मानुरूपं सृजति, तदा जीवानां बहुविधत्वात्, अनुकूलप्रतिकूलविभागः, तत्फलतयानुकूलेष्वनुग्रहः, प्रतिकूलेषु निग्रहश्चानिवार्यः स्यात् । ततश्चानुकूलेषु प्रीतिः, प्रतिकूलेषु कोपश्चानिवार्यः । कोपश्च द्वेषादौ पर्यवस्येत् । तर्हि सोऽपि परमात्मा जीववदेवान्ते दुःख्यपि भवेदित्यत्राह — रोषोऽपीत्यादि । **निस्सीमशक्तेः** = अनन्तशक्तिसंपन्नस्य **तस्य** = परमात्मनः **सुनिरसविषयः** = यस्मिन् विषये तस्य कोपो भवति, स विषयः तेन सुखेन निरसितुं शक्यः, अतस्तादृशः **रोषोऽपि** = कोपोऽपि **प्रीतये** = आनन्दायैव, न तु दुःखाय **स्यात्** = भवेत् । अतः तस्य कोपो मानवानामिव न दुःखहेतुः भवेत् । लोके हि अशक्ता मानवा यस्मै कुप्येयुः, तं किञ्चिदपि दण्डयितुं यदा न समर्थाः, तदैव कोपः, कोपः क्रोधाय, क्रोधो द्वेषाय, द्वेषो मात्सर्याय, मात्सर्यं च दुःखाय भवति । शक्तस्तु यदा कुप्यति, तदा तन्निर्वर्तयति, तेन तस्य मनसि सन्तोष एव भवति । कोपस्याप्रतिरोधात् दुःखं न भवति । परमात्मा तु 'परास्य शक्तिर्विविधैव श्रूयते' (श्वे. 6-8) इति विविधानन्तशक्तिसंपन्नः, सत्यसंकल्पश्च । अतः कोपस्य फलं निर्वर्तयत्येव सुलभतया । अतः रोषस्तस्य दुःखाय न भवति, प्रत्युत प्रीतये भवति ॥ 

I347    

????

354 

पमानम्, तस्य केवलं शक्तिग्राहकप्रमाणत्वेन वस्तुग्राहकत्वाभावात् । नापि शब्दः । स किं वैदिकः, उत लौकिकः? वेदस्येश्वरप्रणीतत्वेनैव प्रामाण्यात्, ईश्वरस्येदानीं साधनावस्थायामेव स्थितत्वेन, तेनेश्वरसिद्धिश्चेदन्योन्याश्रः । न च वेदस्यास्माभिरपौरुषेयत्वाङ्गीकारेणेश्वरप्रणीतत्वाभावात्, वेदानां स्वतः प्रामाण्याङ्गीकाराच वेदैरीश्वरः सिद्धयेदेवेति वाच्यम्, भवद्दृष्टस्यापि वेदस्य परोक्षप्रमाणरूपत्वेन, प्रत्यक्षविरुद्धार्थस्य वेदेनापि प्रतिपादनासंभवात् । अत एव किल 'आदित्यो यूपः' इत्यादिवाक्यैः प्रत्यक्षविरुद्धतया यूपादित्यैक्यादिबोधनासंभवात्, आदित्यसदृशे लक्षणाङ्गीकृता । एवञ्च शब्दापेक्षया प्रत्यक्षस्यातिबलवत्त्वेन शब्देन प्रत्यक्षविरुद्धतयेश्वरबोधनासंभवान्नेश्वरसिद्धिरिति वादं निराकरोति - अप्रत्यक्ष इत्यादिना । केवलानुपलब्धेः अभावाग्राहकत्वेन, योग्यानुपलब्धेरेवाभावग्राहकत्वेन, परात्मनः स्वस्यायोग्यत्वेन द्वितीयस्य आत्मन एवासिद्धिप्रसङ्गात् नानुपलब्ध्या ईश्वरासिद्धिः ॥ 



यदपि चोक्तम् — प्रत्यक्षादीनां तत्र प्रमाणत्वासंभवादिति, तत् प्रत्यक्षानुमानविषयेऽङ्गीक्रियते । लौकिकशब्दस्य तत्राप्रमाणत्वमपि तथैव । वेदविषये तु वेदस्यापौरुषेयत्वस्य, स्वतः प्रामाण्यस्य च सिद्धान्ते समर्थयिष्यमाणत्वात् (बुद्धि. 101 ) वेद एव परमात्मनि प्रमाणमिति ईश्वरसिद्धिर्निष्प्रत्यूहा ॥ 

ALEF 

ननु चार्वाकमते शरीरातिरिक्तस्यात्मनोऽनङ्गीकारात् कथमापादनप्रसङ्गःः ? न च तैः शरीरस्यैवात्मत्वात्, आत्मैव नाङ्गीकृत इति न युज्यत इति वाच्यम्, तर्हि स्वशरीरस्येव परशरीरस्यापि प्रत्यक्षमीक्ष्यमाणत्वेन 'अप्रत्यक्षः परमात्मा' इत्येव न घटेतेति कथमाक्षेपस्य सङ्गतिः ? इति चेन्न ; केवलस्य शरीरस्यात्मत्वस्य तैरप्यनङ्गीकारात् ; तथासति शवस्यात्मत्वप्रसङ्गात् । आत्मा हि **चेतनः** = चैतन्याश्रयः । चैतन्यं च शरीरस्य धर्मः । किण्वादिभ्यो मदशक्तिवत्, शरीररूपेण भूतचतुष्टयमेलनवशाच्चैतन्योत्पत्तेरङ्गीकारात्, तादृशचैतन्यविशिष्टस्य शरीरस्यैवात्मत्वेन, स्वात्मनः स्वानुभवसिद्धत्वेन, तादृशचैतन्यविशिष्टपरात्मनः परशरीरस्य प्रत्यक्षेण केनाप्यग्रहणात् । ननु तर्हि परात्मनः केन प्रमाणेन सिद्धिरिति चेत्, किमधिकोक्त्या ? परस्परसंभाषणादिनैव । परगतज्ञानाज्ञानादिकं कथमन्येन प्रमाणेन ज्ञायेत ? अतश्चार्वाकस्यापि परात्माऽनुमेय एव । ननु तैरनुमानप्रमाणस्यानङ्गीकारात्कथमिदमिति चेत्- 

सर्वेषां व्यवहारस्तु समानः खलु दृश्यते । आत्माऽस्तु, मावा, लोकोऽयं सत्यो मिथ्याऽथवा भवेत् ॥ क्षणिकं वाऽथ शून्यं वा जगदस्तु यथातथा । अविमर्शात्तु मूलस्य, तत्त्वस्यानवधारणात् ॥ प्रायो नष्टाः स्वयं, चान्यान् पण्डिता नाशयन्त्यहो ! । विमर्शमार्गः पाश्चात्यः, नास्माकमिति केचन ॥ श्री वदन्ति पण्डितास्त्वद्य, शब्दमात्रपरायणाः । किं न स्मरन्ति 'ब्राह्मणाः संमर्शिन' इति श्रुतिम् ॥ विचारशास्त्रमप्येतैः किल हन्ताद्य विस्मृतम् । गतानुगतिको लोक इति वाक्यं यथार्थितम् ॥ महामेधाविभिरपि हृत् स्पृष्ट्वैव परीक्ष्यताम् । विना तत्सृष्टिविज्ञानं वाक्यानामर्थनिर्णयः ॥ कथं भवेत् यतः शब्दः स्त्वर्थमेवानुधावति । सांख्यं योगस्तथा लोकायतमित्येव कीर्तिता । आन्विक्षकीति प्राचीनैः न चार्वाकमतं पृथक् । आन्विक्षक्येव प्राचीनलोकायतमतं मितम् ॥ 

कह 

148. 

355 

ब्रह्मणो वाच्यत्ववेद्यत्वसमर्थनम् ] 

वाच्यत्वं वेद्यतां च स्वयमभिदधति ब्रह्मणोऽनुश्रवान्ताः 

वाट्टित्तागोचरत्वश्रुतिरपि हि परिच्छित्त्यभावप्रयुक्ता 

नो चेत्, पूर्वापरोक्तिस्ववचनकलहः; सर्ववेदान्तबाधः 

तत्सिद्धिर्हेतुभिश्चेत्, प्रसजति विहतिर्धर्मिसाध्यादिशब्दैः ॥3॥ 

प्रतीतिशरणा लोके प्रयोगशरणास्तथा । तार्किकाः शाब्दिकाश्चैव विद्वद्भिरखिलैर्मताः ॥ 



+ PERIS 

‘किण्यादिभ्यो मदशक्तिवत्' इति वदन्नेव कश्चित् कथं ब्रूयात् - 'प्रत्यक्षमेव प्रमाणम्' इति ? मदशक्तिः केनेन्द्रियेण गृह्यते ? मनसेति चेत्, किं मनः प्रत्यक्षसिद्धम्, येन तदङ्गीक्रियेत ? प्रसिद्धश्चार्वाकः अतीन्द्रियं मनः कथमङ्गीकुर्यात् ? अत इदं सर्वं पण्डितानां कल्पनैव । अत्र वक्तव्यं सर्वं पूर्वमेव (जी.) विस्तरेणोक्तम् । शिष्टं समये विवेचयिष्यते । अतश्चात्र पूर्वपक्षी तटस्थ एव कश्चिद्भवतु, का हानिः ॥ २ ॥
</details>

<details><summary>सर्वार्थसिद्धिः - ०२</summary>

अप्रत्यक्षः परात्मा तदिह न घटते धातुरध्यक्षबाधो  
योग्यादृष्टेरभावान्न खलु न भवता स्वीकृतः स्वेतरात्मा ।  
तस्मिन्देहानपेक्षे श्रुतिभिर[धिगते]वसिते देहबाधान्न बाधो  
वेदेभ्यो नानुमानं न च पुरुषवचस्तिष्ठते बद्धवैरम् ॥ २ ॥  
यद्यङ्कुराद्युत्पत्तौ कश्चित् कर्ता, स कथं न दृश्येत? अतो यूपादित्यैक्यमिव प्रत्यक्षबाधितं न श्रुतिः प्रतिपादयतीत्यत्राह - अप्रत्यक्ष इति ॥ सर्वेषां स्वव्यतिरिक्तस्यात्मनः प्रत्यक्षत्वासिद्धेः; ईश्वरेऽपि योग्यानुपलब्ध्यभावान्नात्र प्रत्यक्षबाध इत्यर्थः । इह -दूर्वादिकार्योत्पत्तौ । कर्तुरदृष्टस्य कथं सिद्धिरिति चार्वाकचोद्यं वारयति - न खल्विति । अयं भावः - न तावदर्धलोकायतिकैरद्वैतिभिरिवात्मभेदोऽनङ्गीकृतः । भिन्नाश्चात्मानः परस्परमप्रत्यक्षाः । एवमीश्वरोऽपि स्वप्रत्यक्षोऽन्याप्रत्यक्षतया निषेद्धुं न शक्य इति । अनुमानादात्मान्तरस्वीकार इति चेत्, आगमादीश्वरोऽपि स्वीकर्तव्यः; प्रमाणत्वेन श्रद्धेयत्वाविशेषात्, परोक्षत्वेन न्यक्कारस्यानुमानेऽपि प्रसङ्गात् । लोकायतिकानां तु यद्यपि भूतपरिणतिरूपः परात्माऽपि प्रत्यक्षः, तथाऽपि चैतन्यविशिष्टो न प्रत्यक्षेण गृह्यते; यद्यन्यतस्तु कुतश्चित् तद्विशिष्टतया गृहीतः, एवमीश्वरोऽपि किं न गृह्येत? बाधानर्हत्वात्; शरीरतया परात्मग्रहणमिति चेत्, आत्मनः शरीरत्वे सिद्धे हि तथा ग्रहणम्, तदन्यत्वसिद्धौ तु परशरीरेऽपि तथैव स्यादिति । अस्तु तर्हि व्यापकानुपलब्ध्या बाधः, कर्तुर्हि शरीरं व्यापकम्; न चाङ्कुराद्युत्पत्तौ शरीरं दृश्यते, अतीन्द्रियं तत्र शरीरमस्त्विति चेन्न; अङ्कुराद्युत्पादकतया तादृशशरीरानभ्युपगमात् । तदभ्युपगमेऽपि करणकलेबरसापेक्षस्य कर्तुः कथमीश्वरत्वम्? तत्राह - तस्मिन्निति । देहानपेक्ष इत्युपलक्षणम् । श्रूयते हि - पश्यत्यचक्षुस्स शृणोत्यकर्णः अपाणिपादो जवनो ग्रहीतेति । यदि सर्वशरीरत्वस्य श्रुतिस्मृतिसिद्धत्वात् सर्वेषु कर्येषु शरीरसापेक्षत्वमिति, तथा सति न व्यापकानुपलब्ध्या बाधः । सर्वकार्यानुगुणतत्तद्द्रव्यशरीरकतया शास्त्रैरुपलब्धेः । अथ विगीतमकर्तृकं कर्मवश्याजन्यत्वादित्याद्यनुमानैरीश्वरस्य बाध इत्युच्येत । तत्राह - वेदेभ्य इति । अयं भावः - आप्तशास्त्रस्यानुमानैर्विरोधे शस्त्रेणैव तेषां बाधोपपत्तिः; अन्यथा स्वर्गनरकादीनमतीन्द्रयाणां कृतश्चिदनुमानाद् बाधप्रसङ्गात् । शक्यं हि विगीतं न दुःखासंभिन्नसुखसाधनम्; साधनत्वात् किल्बिषवदिति । एवमन्यत्राप्यूह्यम् । किं चात्र नैयायिकादिसंमतैरीश्वरानुमानैर्बाधः प्रतिरोधो वा दुर्वारः; विपक्षे बाधकसदसद्भावौ समचर्चौ । अस्तु तर्ह्यादिविदुषस्सिद्धस्य कपिलस्यागमेन ब्रह्मकारणवादभङ्ग इत्यत्राह - न चेति । नित्यनिर्दोषश्रुतिविरोधे हि स्मृतेरेव बाध्यत्वं विरोधाधिकरणसिद्धम् । अन्यथा बौद्धाद्यागमैरपि किं न कृत्स्नवेदबाधः? तेषां भ्रमादिमूलत्वसंभावनयेति चेत्; सममेतत् । सर्वज्ञस्सांख्याचार्यः परमाप्त इति चेन्न; समाधिजनितसार्वज्ञ्यानामपि कर्मभेदैः कदाचिद्भ्रमसंभवात् । न च सार्वज्ञ्ये प्रमाणमस्ति; आहुश्च - 'कपिलो यदि सर्वज्ञः कणादो नेति का प्रमा । तावुभौ यदि सर्वज्ञौ मतभेदः कथं भवेत् ॥ इति । ननु, 'ददृशुः कपिलं तत्र वासुदेवं सनातनमित्यादिभिः स्वतस्सर्वज्ञपरमकारुणिकावतारतया सिद्धस्य कथमनाप्तत्वशङ्केति चेन्न; बुद्धेऽपि समत्वात्; आविष्टत्वमात्रं तत्रेति चेदत्रापि तथा, विरोधाभावात्; अन्यथा बुद्धादीन् प्रेरयत ईश्वरस्यासुरादिषु विप्रलिप्सा दुस्त्यजा । 'मोहयिष्यामि मानवानित्यादि च स्वयमेवाह । अतः पौरुषेयवाक्यमार्षमपि वेदाविरोधेन नेतव्यमिति । एवं निरीश्वरमीमांसका अपि निर्मूला निगमान्तविद्भिरनुग्राह्याः । श्लो. य एवं स्यादसर्वज्ञः सर्वज्ञं न स बुध्यते । इति ब्रुवाणाः सार्वज्ञ्यं लभन्तां तन्निषेधतः ॥ २ ॥ इतीश्वरस्य निर्बाधत्वम् ॥
</details>


<details><summary>ಕನ್ನಡ - ०२</summary>

परमात्मनु इद्दरॆ काणबेकित्तॆम्ब शङ्कॆयन्नु परिहरिसुत्तारॆ परात्मा अप्रत्यक्षः, तत् योग्या दृष्टे अभावात् इह धातुः अध्यक्ष बाधः न घटते लोकदल्लि यारिगॆयादरू तन्न अरिवु मात्र सहज सिद्धवे हॊरतु बेरॆ आत्मनु प्रत्यक्षसिद्धनल्ल. आद्दरिन्द योग्यानुप लब् ऎम्ब प्रमाणविल्लदुदरिन्द जगतृष्टिगॆ कारणनाद परमात्मनन्नु प्रत्यक्षदिन्द निषेधिसलु शक्यवल्ल. भवता श्वेतरात्मा न खलु न स्वीकृतः-नीनू सह निनगिन्तलू बेरॆयाद आत्मनन्नु स्वीकरिसिद्धीयष्टॆ! 

कत्तलल्लिरुव वस्तु काणदिद्दरू अल्लि वस्तुवे इल्ल ऎन्दु हेळलु यारिगू शक्यविल्ल. काणलु शक्यविद्दु काणदिद्दरे मात्र अदर अभाव सिद्धि सुत्तदॆ. इदन्ने योग्यानुपलब्ध ऎन्दु हेळुत्तारॆ. परमात्मनु नम गिन्त बेरॆयादवनु. अवरवरिगॆ अवरवर आत्म मात्रवे प्रत्यक्षवागलु साध्य. हीगॆ योग्यानुपलब् इल्लद्दरिन्द काणदिरुव मात्रक्कॆ परमात्म नन्नु इल्लवॆन्दु हेळलागुवुदिल्ल. 

148 - [परमात्मनल्लि शब्दा वाचित्व मत्तु अवेद्य निरसन] वाच्यत्वं वेद्यतां च स्वयमभिदधति ब्रह्मणोनुश्रवान्ना वाक्षित्तागोचरत्नश्रुतिरसि हि परिभावप्रयुक्ता । 

“देहवे आत्म' ऎन्दु चार्वाकरु ऒप्पिदरू, चैतन्य विशिष्ट शरीरवे आत्म. चैतन्य विशिष्ट आत्मानुभव ऎल्लरिगू तन्न तन्न विषयदल्लि मात्रवे साध्यवे हॊरतु मत्तॊब्बर विषयदल्लि बरलु साध्यविल्ल. मत्तॊब्ब शरीरदल्लि हुट्टुव चैतन्य नमगॆ प्रत्यक्षवागुत्तिल्लवादुदरिन्दलू, अनुमान प्रमाणवन्नु अवरु ऒप्पुत्तिल्लवाद्दरिन्दलू, शरीरात्म वाददल्लि तन्न तन्न आत्म मात्र प्रत्यक्षवे हॊरतु, बेरॆय आत्मा प्रत्यक्षवल्ल ऎन्दु ऒप्पले बेकु. 

तस्मिन् देहानपेक्षे श्रुतिभिरधिगते [सति] देहबाधात् न बाध-आ परमात्मनु शरीरद सहकारविल्लदे सङ्कल्प मात्रदिन्दले ऎल्ल वन्नू सृष्टिसबल्लनॆन्दु श्रुतिगळिन्द तिळिदु बरुवुदरिन्द, देहविल्लद कारण अवनु जगर्तनागलारनॆम्ब वादवू समञ्जसवल्ल. वेदेभो बद्ध वैरं अनुमानं, पुरुषवचश्च न तिष्ठते वेदक्कॆ विरुद्धवाद अनुमानवागलि, पौरुषेयवाक्यवागलि उळियलु साध्यवे इल्ल. आद्द रिन्द अनुमानादिगळिन्द ईश्वरनन्नु निराकरिसलु साध्यविल्ल । २ ।
</details>



