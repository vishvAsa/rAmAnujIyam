+++
title = "011 आद्यं रामायणम्"

+++
<details><summary>मूलम्</summary>

आद्यं रामायणं तत्स च निगमगणे पञ्चमः पञ्चरात्रं सत्त्वोपज्ञं पुराणं मनुमुखमुनिभिर्निर्मितं धर्मशास्त्रम् ।  
त्यक्तान्यो मूलवेदः कठपरिपठिता वल्लिकास्तापनीयं सौबालब्रह्मबिन्दुप्रभृतिकमपि नस्तत्परं तत्परत्वे ॥ ११ ॥
</details>

<details><summary>वरदार्य-सर्वाङ्कषा - ११</summary>

एवं प्रमेयं संशोध्य, 'मानाधीना मेयसिद्धिः' इति न्यायात्, तत्र प्रमाणानि संकलय्य प्रदर्शयतिआद्यमित्यादि । आद्यं तत् **रामायणम्** = आदिकाव्यत्वेन प्रसिद्धं रामायणम् **नः** = अस्माकम् तत्परत्वे, **तत्परम्** =तात्पर्यवत् इति वाक्यरचना ज्ञेया । सः अर्थः **परः** = वाच्यत्वेनोद्दिष्टः यस्य पदस्य वाक्यस्य ग्रन्थस्य वा, तत् ' तत्परम् ' भवति । तत्परस्य **भावः** = तात्पर्यम्, इति हि तात्पर्यपदव्युत्पत्तिः । निगमगणे पञ्चमः स च नः तत्परत्वे तत्परम् इत्येवं वाक्यानि योजनीयानि । **निगमगणः** = वेदसमुदायः, तस्मिन् **पञ्चमः** = ऋग्यजुसामाथर्वाणां चतुर्णामुपरि 'भारतः पञ्चमो वेदः' इति परिगणितम् महाभारतम् । इतिहासपुराणयोर्मध्ये तत्रापि महाभारतं गरीयः । 'यदिहास्ति तदन्यत्र यन्नेहास्ति न तत् क्वचित्' इति हि तत् प्रशंस्यते । अतस्तस्य पञ्चमवेदत्वम् । एवं **पञ्चरात्रम्** = ' पञ्चरात्रस्य कृत्स्नस्य वक्ता नारायणः स्वयम्' इति हि प्रशंस्यते तत् । एवम् सत्त्वोपज्ञं **पुराणम्** = 'सत्त्वेन गुणेनादिभूतेनोपज्ञायमानत्वात् सत्त्वोपज्ञं वैष्णवादिपुराणम्' इति सर्वार्थसिद्धिः ॥ यद्यपि 'सत्त्वात् सञ्जायते ज्ञानम्' (गी. 18-16) 'सर्वद्वारेषु देहेऽस्मिन् प्रकाश उपजायते । ज्ञानं यदा तदा विद्याद्विवृद्धं सत्त्वमित्युत ॥ ' ( गी. 18-11 ) इति ज्ञानं सर्वमपि सत्त्वगुणकार्यमेव । तथापि ज्ञानेऽपि सात्त्विकराजसतामसविभागस्य सर्वसंमतत्वात्, सत्त्वगुणाधिष्ठात्रा भगवता स्वयमपुदिष्टत्वाच शुद्धसात्त्विकं वैष्णवं पुराणं कथ्यते । पुराणानां सात्त्विकराजसतामसविभागः 



377 

त्यक्तान्यो मूलवेदः कठपरिपठिता वल्लिकास्तापनीयं 

सौबालब्रह्मविन्दुप्रभृतिकमपि नस्तत्परं तत्परत्वे ॥11॥ 



वेदार्थसंग्रहे मत्स्यपुराणवचनैः प्रतिपादितः - ' अग्नेः शिवस्य माहात्म्यं तामसेषु प्रकीर्त्यते । राजसेषु च माहात्म्यमधिकं ब्रह्मणो विदुः ॥ सात्त्विकेषु च कल्पेषु माहात्म्यमधिकं हरेः । तेष्वेव योगसंसिद्धा गमिष्यन्ति परां गतिम् ॥' इत्यादौ । तथा च विष्णोः परत्वप्रतिपादकं पुराणं सात्त्विकम् । **मनुमुखमुनिभिः** =मनुप्रभृतिभिः महाज्ञानिभिः निर्मितं **धर्मशास्त्रम्** = मनुस्मृत्यादिकम् । मनुस्मृतावुपक्रम एव हि ' नारायणः परोऽव्यक्तात्' इत्यादि प्रसिद्धम् । श्रीशंकराचार्या अपि गीताभाष्ये 'नारायणः परोऽव्यक्तात्' इत्यादिमनुस्मृतिप्रत्यभिज्ञानेन मङ्गलमाचरन् । **त्यक्तान्यः** = अन्यदेवतापारम्यप्रसक्तिरहितः **मूलवेदः** = एकायनशाखारूपः । परमैकान्तिधर्मप्रतिपादनपरत्वेन पञ्चरात्रमूलत्वात् मूलवेद इत्युक्तिः । **कठपरिपठिता** =कठशाखायां पठिताः **वल्लिकाः** = कठवल्युपनिषत् । तत्र हि 'विज्ञानसारथिर्यस्तु मनः प्रग्रहवान्नरः । सोऽध्वनः पारमाप्नोति तद्विष्णोः परमं पदम् ॥' (कठ. 2-3-9 ) इति विष्णुपदं ब्रह्मविद्याप्राप्यमुक्तम् । **तापनीयम्** = नृसिंहतापनीयम् श्री शंकराचार्यैरपि व्याख्यातम् श्री नृसिंहपारम्यप्रतिपादनपरम् । एवम् - **सौबालब्रह्मबिन्दुप्रभृतिकमपि** = सुबालोपनिषत्, ब्रह्मबिन्दूपनिषत् इत्यादिकमपि **नः** = अस्माकम् **तत्परत्वे** = तस्य नारायणस्य परत्वे **तत्परम्** = तात्पर्यवत् ॥ ' स एष सर्वभूतान्तरात्मा दिव्यों देव एको नारायणः' (सु. 7) इति सुबालोपनिषत् । ' सर्वभूताधिवासं च यद्भूतेषु वसत्यपि । सर्वानुग्राहकत्वेन तदस्म्यहं वासुदेवः ॥' (ब्र.बि. 2 ) इति ब्रह्मबिन्दुः ॥ 

नन्वस्त्विदं सर्वं भवदीयं पुराणम् । परन्तु पुराणेषु सात्त्विकराजसतामसविभागप्रदर्शनेन तेषां परस्परविरोधशमनार्थः प्रयासस्ते विफल एव; यतस्तेषु परस्परं तीव्रनिन्दाद्यपि दृश्यते । 'न हि निन्दा' न्यायेन कथञ्चित्सामरस्यसंपादनेऽपि परस्परमतिविरुद्धार्थप्रतिपादनदर्शनात्प्रयासो विफल एव । यथा - विष्णोर्जीवभाववर्णनम्, वराहनरसिंहादिरूपिणः विष्णोः शरभादिरूपिणा शिवेन संहारः, विष्णोरवताराणां शापमूलकत्वकथनम्, विष्णोः कर्मवश्यत्वमित्यादि बहुलं दृश्यते शैवपुराणेषु । एषामप्रमाणिकत्वे, तैः शैवैः वैपरीत्यापादने किमुत्तरम् ? वैष्णवेषु सूरित्वेन प्रसिद्धानां श्रीशठकोपादीनां गाथास्विव, शैवेषु सूरित्वेन प्रसिद्धानां ज्ञानसंबन्धादीनां गाथासु तत्तदनुभवपूर्वासु शैवपुराणोक्तशरभाद्यवताराणामुल्लेखोऽपि स्पष्टं दृश्यते । तेषां भ्रान्तत्वकथने, वैपरीत्यं कुतो न स्यात् ? श्रद्धैव चेदुत्तरम्, विचारस्य स्थानं किम् ? इति चेत् सत्यम्- 

देशकालादिभेदेनाधिकार्यादिभेदतः । समष्टिव्यष्टिभेदेनानुभवो भिद्यते ध्रुवम् ॥ 

I 

गहनो देवतावादोऽध्यात्मवादादिति श्रुतम् । त्रयस्त्रिंशत्तु कोट्यस्ते सर्वं को वेत्तुमर्हति ॥ अध्यात्मं स्यात्स्वविषयमतस्सुज्ञं भवेदिदम् । अधिदैवं तु संप्रोक्तं सृष्टिविज्ञानगर्भितम् । अतस्त्वध्यात्मवादस्तु सुज्ञः स्वविषयत्वतः । गंभीरो देवतावादः विपुलः सर्वगर्भितः ॥ इतोऽपि यदि जिज्ञासा दुर्वारा भवतो भवेत् । सृष्टिविज्ञानवेत्तारं विद्वांसं शरणं व्रज ॥ ११ ॥
</details>

<details><summary>सर्वार्थसिद्धिः - ११</summary>

आद्यं रामायणं तत्स च निगमगणे पञ्चमः पञ्चरात्रं  
सत्त्वोपज्ञं पुराणं मनुमुखमुनिभिनिर्मितं धर्मशास्त्रम् ।  
त्यक्तान्यो मूलवेदः कठपरिपठिता वल्लिकास्तापनीयं  
सौबालब्रह्मबिन्दुप्रभृतिकमपि नस्तत्परं तत्परत्वे ॥ ११ ॥  
उक्तस्यार्थस्यानन्यथासिद्धस्थापकभूयस्त्वमाह - आद्यमिति ॥ मानवादिभ्योऽपि पूर्वमित्यर्थः । तदिति परिग्रहप्रसिद्धिव्यञ्जनम्; स चेत्यपि तथैव । निगमगणे पञ्चमत्वं च 'वेदानध्यापयामास महाभारतपञ्चमानि'ति प्रदर्शितम् । पञ्चरात्रस्य कार्त्स्न्येन प्रामाण्यं च महाभारतादिप्रसिद्धम्, शारीरके स्थापितं च । सत्त्वेन गुणेनादिभूतेन उपज्ञायमानत्वात् सत्त्वोपज्ञं वैष्णवादि पुराणम् । तेन मात्स्यादिषु विभक्तराजसतामसेभ्यः प्राबल्यं सूच्यते । मनुमुखमुनिभिरिति - अनेन 'मन्वर्थविपरीता तु या स्मृतिस्सा न शस्यत' इत्युक्तं मानवप्राबल्यं व्यज्यते । त्यक्तान्यः - परित्यक्तदेवतान्तरतद्धर्मः । मूलवेदः - अनन्यधर्ममूलभूतो वेदभागः । कठवल्लीषु -'विज्ञानसारथिर्यस्तु मनःप्रग्रहवान्नरः । सोऽध्वनः पारमाप्नोति तद्विष्णोः परमं पदम् ॥' इति प्राप्यविशेषदर्शनात्तासु पुरुषादिशब्दोक्त उपास्यो विष्णुरेवेति युक्तम् । तापनीयोपनिषत्तु नृसिंहरूपभगवदवतारैकविषया । सुबालोपनिषच्च नारायणस्यैव परत्वं बहुधा प्रपञ्चयति । ब्रह्मबिन्दूनिषदपि 'अहं वासुदेव' इत्यहंग्रहोपासनदर्शनाद्वासुदेवविषया । प्रभृतिशब्देन नारायणोपनिषदादिसंग्रहः । तत्परत्वे तत्परं - भगवत्पारम्ये प्रधानाभिप्रायवदित्यर्थः ॥ ११ ॥
</details>


<details><summary>ಕನ್ನಡ - ११</summary>

नारायणन परत्ववन्नु हेळुव प्रमाणगळन्नु क्रोडीकरिसुत्तारॆ- तत् आद्यं रामायणं प्रसिद्ध आदिकाव्यवाद श्रीरामायण, स च निगमगणे पञ्चमः-भारतः पञ्चमो वेदः' ऎन्दु प्रसिद्धवाद महाभारत, पञ्चरात्रं-पाञ्चरात्रागम, सपज्ञं पुराणं 

सत्व गुण मूलकवाद विष्णु पुराणादि सात्विक पुराण,-इवुगळॆल्ल विष्णु पारम्यवन्नु सारुववॆम्बुदु सुप्रसिद्ध -मनुमुखमुनिभिः निर्मितं धर्मशास्त्रं मनु मुन्ताद महर्षिगळिन्द रचितवाद “आपो नारा इति प्रोक्ताः' ऎन्दु नारायणन महत्त्ववन्नु तिळिसुव 

श्लोक 12] 

\- 

नायकसर 

\- 

183 

त्या मूलवेदः करपरिपठिता वल्लि कास्तापनीयं सौबालब्रह्मबिद्दु प्रकृतिकनसि नस्तत्परं तत्परते ॥ ११ ॥

157 - विष्णु पारम्यक्कॆ विरुद्धवाद वचनगळ समन्वय मध्यस्टोक्तिर्निरुद्ध परमहिमपरे तत्र ततै तदुक्ति 

वृत्ताना विचित्राः स्वमतमभिहितं देवतातत्त्वविः । वैषम्यं शिल्प शास्त्रप्रकृतिषु विविधं वैदिकस्वीकृतत्वं 

प्रज्ञा संस्कारभाजां भवति भगवति स्वप्रधाने प्रमाणं ॥ स्मृतिगळु, व्यक्तान्यः मूलवेदः 'अगिर्वॆ देवानामवमो विष्णुः परमः' ऎन्दु असाधारणवागि विष्णु पारम्यवन्नु हेळुव सर्वप्रमाण गळिगू मूलवाद वेद, कठपरिपठिताः वल्लिकाः 'तद्विष्टोः परमं पदु' ऎम्ब कठोपनिषत्तु, तापनीयं- 'परं ब्रह्म पुरुषं नृकेसरि विग्रहं' ऎम्ब नृसिंह तापनीयोपनिषत्तु, सौबाल ब्रह्मबिन्दु प्रकृतिकमपि 'देव एको नारायणः' ऎम्ब सुबालोपनिषत्तु, तदहं वासुदेवः' ऎम्ब ब्रह्मबिन्दूपनिषत्तु मुन्ताद इवॆल्लवू, नः तत्पर तत्परं नारायणने सर्वोत्तमनॆन्दु स्वरसवागि नमगॆ सारुत्तवॆ ॥ ११ ॥
</details>



