+++
title = "014 एकं त्रेधा"

+++
<details><summary>मूलम्</summary>

एकं त्रेधा विभक्तं त्रितयसमधिकं तत्त्वमीशास्त्रयस्ते विष्ण्वन्या मूर्तिरीष्टे प्रभवननियमः कल्पभेदात्त्रयाणाम् ।  
इन्द्रादीनामिव स्यान्निजसुकृतवशादीश्वराणां प्रवाहः स्यादेकस्येश्वरत्वं प्रतिफलनवदित्यादि चैवं परास्तम् ॥ १४ ॥
</details>

<details><summary>वरदार्य-सर्वाङ्कषा - १४</summary>

382 

[त्रिमूर्तिवादभेदाः] 

159. 

एकं त्रेधा विभक्तं त्रितयसमधिकं तत्त्वमीशास्त्रयस्ते 

विष्ण्वन्या मूर्तिरीष्टे प्रभवननियमः कल्पभेदात् त्त्रयाणाम् 

एवं प्रसक्तं देवतावादमुपसंहरन्, परदेवताविषये विद्यमानविप्रतिपत्तीः संग्रहेण प्रदर्श्य समाधत्तेएकमित्यादि । एकमेव तत्त्वं **त्रेधा** = ब्रह्मविष्णुरुद्ररूपत्रिरूपेण विभक्तमिति । कृष्णाद्यवतारा यथा एकस्यैव विष्णोस्तथा तत्तत्कालानुगुणाः सृष्टिस्थितिप्रलयरूपकार्यानुरोधेन रूपभेदा इति प्रथमः पक्षः । अस्मिन्पक्षे रूपभेदमात्रम्, न त्वात्मभेदः । 'एकैव मूर्तिर्बिभेदे त्रिधा सा' 'सृष्टिस्थित्यन्तकरणी ब्रह्मविष्णुशिवात्मिकाम्। स संज्ञां याति भगवान् एक एव जनार्दनः ॥' (वि.पु.) इत्यादीनि वचनान्येतत्पक्षानुकूलानीव । प्रपञ्चसत्यतावादिनां तार्किकादीनामप्ययं पक्षः । न हि ते शैवाः, नापि वैष्णवाः, अथापि वैदिकाः । आत्मैक्यवादिनां शाङ्करादीनामप्ययमेव वादः । किन्तु ब्रह्मव्यतिरिक्तस्य मिथ्यात्वात्, त्रिमूर्त्यादयः, रामकृष्णादयश्च केवलं मायाकल्पिताः मिथ्या एव । व्यवहारश्च "गजोऽपि मिथ्या पलायनमपि मिथ्या' इति न्यायेन निर्वाह्यः ॥ 

एतन्मते ब्रह्म सगुणनिर्गुणभेदेन द्विविधम् । मायोपहितं चैतन्यं सगुणमुच्यते, मायातीतं मायासाक्षिभूतं तत् निर्गुणमुच्यते । ‘जन्माद्यस्य यतः ' ( ब्र.सू. 1-1-2 ) इति च सगुणस्य स्वरूपलक्षणम्, निर्गुणस्य तु तटस्थलक्षणम् । ‘सत्यं ज्ञानमनन्तं ब्रह्म' ( तै. आ. 1) इति निर्गुणस्य स्वरूपलक्षणम् । निर्गुणं परं ब्रह्मेत्युच्यते, सगुणमपरं ब्रह्म । सगुणं ब्रह्मैव ब्रह्मविष्णुरुद्रभेदेन त्रिविधम्, मायाकल्पितम्, ईश्वरपदवाच्यं च । मायाकल्पितत्वादेवेदमपरं ब्रह्मेत्यादिकमग्रे (श्लो. 25-27) विस्तरेण परीक्ष्यते ॥ 

त्रितयसमधिकं तत्त्वमिति द्वितीयः पक्षः व्योमातीतवादिनाम्, प्रपञ्चसत्यतावादिनाम् भर्तृप्रपञ्चादीनाम् परिणामाद्वैतिनाम्, उपाधिसत्यतावादिनाम् भास्करादीनां वा । व्योमातीतवादश्च भगवता भाष्यकारेण वेदार्थसंग्रहे निराकारि 'यत्पुनरिदमाशङ्कितमिम्' इत्यादिना । इदं व्योमातीतवादनिराकरणपरमिति तद्व्याख्यायां तात्पर्यदीपिकायां सुदर्शनसूरिणाभ्यधायि । व्योमातीतवादोऽयं भगवतो भाष्यकारात्प्राचीनेन हरदत्ताचार्येण 3 चतुर्वेदतात्पर्यसंग्रहापरनामधेयायां श्रुतिसूक्तिमालायां स्थापितः । महानारायणीये हि दहरविद्याप्रकरणे 

'कदाचित् श्रीशङ्कराचार्याः वीथ्यां गच्छन्त आसन् । तदानीं तद्वीथ्यां कश्चन गजः प्रमत्तः प्रधावन्नागच्छन्नासीत् । हस्तिपकः ‘गजो मत्तः । सर्वेऽप्यात्मानं रक्षन्तु' इति घोषयन्नासीत् । जनाश्च कान्दिशीकाः अष्टसु दिक्षु पलायिताः । आचार्योऽपि तथैवाकरोत् । तद्दृष्ट्वा कश्चित् किं भोः ! जगत्सर्वं मिथ्येति सिद्धान्तयसि ? तर्हि कथं मिथ्याभूताद्गजाद्भीतिः पलायनमित्यादिकं तव' इत्याचार्यं प्रपच्छ । 'हन्त मूर्खस्त्वं । सर्वं मिथ्येति वदतो मम पलायनादिकमपि मिथ्येति कुतो न जानासि ?' इत्युत्ततारेति काचन कथा । अत्र स्थितं मिथ्यात्ववादस्य स्वरूपं गहनं चिन्तनीयम् । 

अयं हरदत्ताचार्यः यजुर्वेदभाष्यकर्तृषु आद्य इति प्रथा । अन्योऽयमित्यपि केचन । चतुर्वेदतात्पर्यसंग्रहाख्यस्य श्रुतिसूक्तिमालासंज्ञकस्य ग्रन्थस्य दर्शने, उभयोरप्यैक्यमेव युक्तं प्रतिभाति । समुपलभ्यमानशैववैष्णववादग्रन्थेषु 

A 

व 

383 



'सहस्रशीर्षम्' इत्यनुवाको दहरविद्योपास्यस्वरूपनिर्णयाय प्रवृत्त इत्यङ्गीक्रियते वैष्णवैः । एवमङ्गीकारेऽपि शिवपारम्यस्य न कापि हानिः । दहरविद्यायां हि दहराकाशपदवाच्यादन्यस्य ' तस्मिन्यदन्तस्तदुपासितव्यम्' इतिदहरविद्योपास्यनारायणान्तर्वर्तिनश्शिस्यैवोपास्यत्वमभिधीयते । एवञ्च जगदुपादानभूतान्नारायणादन्यः शिव एव परमात्मपदवाच्य इति नारायणपारम्यं न सिध्यति । उपादानभूतं वस्तु विकारित्वान्न परमात्मा । परमात्मा तु शिवो निमित्तमात्रम् । 'उपादानं तु भगवान् निमित्तं तु महेश्वरः ।' इति पाशुपतमतं हि प्रसिद्धम् । यद्यपि ‘पत्युरसामञ्जस्यात्’ (ब्र.सू. 2-2- 35 ) इत्यादिना इदं मतम् प्रतिक्षिप्तम् । श्रीशङ्कराचार्यादीनामपीदं संमतं च; तथापि निमित्तोपादानभेदवादो वैदिकानां शैवानाम् । पाशुपतागमास्तु साक्षाच्छिवप्रोक्ताः वेदादपि प्रमाणतमाः । वेदाः किलेश्वरनिःश्वासरूपाः अबुद्धिपूर्वकाः, आगमास्तु बुद्धिपूर्वकाः । अबुद्धिपूर्वकानि किल सुप्तोन्मत्तवाक्यानि बुद्धिपूर्वककुशल पुरुषवाक्यापेक्षया कथमुत्कृष्टानि भवेयुः । अतो वेदापेक्षया आगमाव प्रमाणणतमाः । सूत्रकारेणेदं निराकृतं किलेति चेत्, अस्तु का हानिः ? सूत्रकारः किल व्यासः विष्णुः त्रिमूर्त्यन्तर्गतः, पाशुपतागमोपदेष्टा तु साक्षात्परमेश्वरः शिवः त्रिमूर्त्यतीतः ॥ 

अपि च-वेदादयो हि नैकदेवतानिष्ठाः तत्तत्समयानुरोधेन सर्वानपि प्रशंसन्ति । 'अग्निस्सर्वा देवता : ' ' न किरिन्द्र त्वदुत्तरः' 'वायुस्सर्वा देवताः' इत्यादीनि द्रष्टव्यानि । कदाचित् 'अग्निर्वै देवानमवमः विष्णुः परमः' इति परस्परविरुद्धमुच्यते । अतस्सुप्तोन्मत्तवाक्यतुल्या वेदा इत्युक्तम् । आगमास्तु शिवैकनिष्ठां वदन्ति । अत एवोच्यते - ' वेदशास्त्रपुराणाद्याः ज्ञेया वेश्या वधूरिव । अगमास्तु शिवप्रोक्ताः ज्ञेयाः कुलवधूरिव ॥' इति । अतस्त्रिमूर्त्यन्तर्गतविष्णुरूपिणा व्यासेन पाशुपतागमनिराकरणेऽपि 'कलकण्ठगणास्वाद्ये कामस्यास्त्रे निजाङ्कुरे । निम्बवृत्तिभिरुद्गीर्णे न चूतः परितप्यते ॥' इति न्यायेन न कापि हानिः । अधिकमप्रसक्तमत्र ॥ 

तृतीय : पक्षः - ते त्रयः **ईशाः** = ब्रह्मविष्णुरुद्रपदवाच्याः त्रयोऽपि समाना ईश्वरपदवाच्याः । एषामज्ञानाभावान्न कलहादिप्रसक्तिः । इति पौराणिकैकदेशिनः ॥ 

चतुर्थः पक्षः- **विष्ण्वन्या** = विष्णोरतिरिक्ता **मूर्तिः** = देवताविशेष एव **ईष्टे** = जगन्नियन्ता ईश्वरपदवाच्यो भवतीत्ययं पक्षः कापालिकानामित्यानन्ददायिनी । त्रिमूर्त्यन्तर्गतस्यैव विष्णोः पारम्यं यथा सिद्धान्ते, तथैव तदन्तर्गतस्यैव रुद्रस्य शिवपदवाच्यस्य पारम्यमिति पूर्वोक्तव्योमातीतवादाद्वैलक्षण्यमिति, विष्ण्वन्यमूर्तिपदाभ्यां प्रतीयते ॥ 



पञ्चमः पक्षः – **त्रयाणाम्** = ब्रह्मविष्णुरुद्राणां कल्पभेदात् प्रभवननियमः **प्रभवनस्य** = प्रभुत्वस्यू - ईश्वरत्वस्य **नियमः** = व्यवस्था । अतो न परस्परं विरोध इति भावः ॥ 

अयममेव प्राचीनतमः शिवपारम्यपरो ग्रन्थः । भगवद्यामुनमुनिना कृतः संप्रत्यनुपलभ्यमानः 'पुरुषनिर्णयः' हरदत्तखण्डनरूपो न वेति न ज्ञायते । भगवद्भाष्यकारस्यान्तरङ्गभूतेन श्रीकूरेशेनास्य वाक्यार्थस्समजनीति कुरेशविजयनाम्नि ग्रन्थे १ दृश्यते । स वादः संगृहीतः वेदान्तकौस्तुभादौ ॥

384 

इन्द्रादीनामिव स्यान्निजसुकृतवशादीश्वराणां प्रवाहः 

स्यादेकस्येश्वरत्वं प्रतिफलनवदित्यादि चैवं परास्तम् ॥14॥ 

षष्ठः पक्षः - **इन्द्रादीनामिव** = मन्वन्तरभेदेन इन्द्रादिदेवतानां यथा भेदेऽपि इन्द्रस्यानुवर्तमानत्वं प्रवाहतः, तथा निजसुकृतवशात् ईश्वराणां प्रवाह इति मीमांसकाः । युगपत् ब्रह्मविष्णुरुद्राणामवस्थानाभावान्न विरोध इति भावः ॥ 

I 

सप्तमः पक्षःएकस्यैव यस्य कस्यचित् **प्रतिफलनवत्** = प्रतिबिम्बवत् ईश्वरत्वं स्यात्, स तु विष्णुर्वा, शिवो वा भवतु, नाम्नि किमर्थं कलह इत्ययं पक्षः 'योगराद्धान्तः' इति सर्वार्थसिद्धिः । निरीश्वरसांख्यं पूर्वं (जीव. 60 ) परीक्षितम् । पातञ्जलयोगशास्त्रं हि सेश्वरसांख्यमुच्यते । आत्मनां स्वतो निर्धर्मकत्वात् स्रष्टृत्वादिकमपि बुद्धिपुरुषतत्त्वयोः मुखदर्पणयोरिव बिम्बप्रतिबिम्बभावमूलकं द्रष्टृत्वकर्तृत्वादिकमिति तेषां मतम् । तद्दृष्ट्या 'ईश्वरत्वं प्रतिफलनवत्' इत्युक्तम् । निरीश्वरसांख्यं हि ज्ञानमार्ग इति, सेश्वरसांख्यमुपासनामार्ग इति च कथ्यते । 'ईश्वरप्रणिधानाद्वा' (यो. सू. 1- 23 ) इति पातञ्जलं सूत्रम् । **‘प्रणिधानात्** = भक्तिविशेषात् आवर्जित ईश्वरस्तमनुगृह्णाति' इति व्यासभाष्यम् । 'समाधिसिद्धिरीश्वरप्रणिधानात्' (यो.सू.2-45) इत्यपि । प्रथमसूत्रं समाधिसिद्धौ ईश्वरप्रणिधानस्य शैत्र्यहेतुत्वपरम् । द्वितीयं तु 'समाधिहेतुत्वपरमिति विशेषः । इत्यादि **च** = इत्यादिवादाश्च एवं परास्तम् । चकारस्योक्तसमुच्चयार्थत्वात् पूर्व लोकेषूक्तन्यायैरेव एतेऽपि पक्षाः परास्ता इत्यर्थः । अत्र 'आदि' पदेन परमात्मा ज्ञानेच्छाप्रयत्नमात्रविशेषगुणवान्, आनन्दादयः, दयावात्सल्यादयश्च न तस्य गुणाः, आनन्दादीनां जगत्कारणत्वेऽनुपयोगात् । अत एव ज्ञानेच्छाप्रयत्ना एव तस्य विशेषगुणाः इति केचित् । इच्छापि लोकोत्तरस्य तस्य किमर्थेति ज्ञानयत्नमात्रमिति केचित् । इत्यष्टमस्तार्किकाणां पक्षाः विवक्षिताः ॥ 

आत्मा एक एव, मूर्तिभेदमात्रमिति प्रथमः पक्षः अनन्यथासिद्धप्रमाणाभावान्न साधीयाना 'एकैव मूर्तिर्बिभेदे त्रिधा सा' इति त्वत्यन्तविरुद्धम्, मूर्तेः भेदत्रयासंभवात् । मूर्तिपदस्यात्मपरत्वं तु अतिक्किष्टम् । एवं 'सृष्टिस्थित्यन्तकरणीम्' इत्यादिकमपि विष्णोस्सर्वात्मत्वप्रतिपादनमात्रतात्पर्यकम् । ब्रह्मरुद्रयोस्सृज्यत्वादेः प्रतिपादनात्, विष्णोः परमात्मत्वप्रतिपादनाच्च न यथाश्रुतार्थविवक्षासंभवः । अतः 'सर्वं खल्विदं ब्रह्म' इतिवन्नेयम् । 'सर्वं खलु' इत्यादौ हि ब्रह्मपदार्थविशेष्यभूते तत्त्वे, साक्षात्तदात्मत्वम्, विशेषणयोश्चिदचितोर्हि तच्छरीरत्वेन तदन्तर्यामित्वप्रयुक्तं सामानाधिकरण्यं वर्णितम् । तद्वत् ब्रह्मरुद्रयोस्तच्छरीरत्वातदात्मत्वम्, विष्णोस्तु साक्षात्तादात्म्यम् च विवक्षितम् । अन्यथा 'विष्णोस्सकाशादुद्भूतं जगत्' इत्यादीनां विरोधप्रसङ्गः । ' एकैव मूर्तिः' इत्याद्यप्येवमेव निर्वाह्यम् ॥ 

ननु त्रिमूर्त्यन्तर्गतस्य विष्णोः कथं ब्रह्माभेदः ? तस्य स्थितिहेतुत्वमात्रकथनात्, सृष्टिलयहेतुत्वस्य ब्रह्मरुद्रयोरेव कथनात् - इति चेत्; स्थितिहेतुत्वस्य साक्षात्तन्निष्ठत्वेन, सृष्टिलयहेतुत्वयोः ब्रह्मरुद्रद्वारा तन्निष्ठत्वेन च विष्णौ सर्वकारणत्वसिद्धेरनपायात् । नन्वेवमपि पाञ्चरात्रादौ वासुदेवस्य ब्रह्मत्वमुक्त्वा 

385 



तद्व्यूहावताररूपाणां सङ्कर्षणप्रद्युम्नानिरुद्धानां त्रयाणां लयस्थित्यु त्तिवर्णनात्, त्रयमपि विष्णोरेव साक्षाद्वर्ण्यत इति कथं सृष्टिलययोस्सद्वारकत्वमुच्यत इति चेत्, पाञ्चरात्रेऽपि सङ्कर्षणानिरुद्धयोः रुद्रचतुर्मुखाधिष्ठातृत्वात् लयसृष्ट्योः सद्वारकत्वस्यैव विवक्षितत्वान्न विरोधः ॥ 

एतेनैव द्वितीयः त्रिमूर्त्यत्तीर्णवादोऽपि निरस्तः, त्रिमूर्त्यन्तर्गतस्य विष्णोरेव परब्रह्मत्वात् । अत्र वक्तव्यं सर्वं पूर्वमेवाभिहितम् । ‘तस्मिन् यदन्तः' इति परमात्मगुणा उपास्यत्वेनोपदिश्यन्त इति श्रीभाष्ये दहराधिकरणे स्थापनान्नात्र व्योमातीतवादस्य प्रसक्तिः । अधिकं वेदार्थसंग्रहे द्रष्टव्यम् ॥ 

त्रयाणामपीश्वरत्वमिति तृतीयपक्षोऽपि परमात्मन एकत्वप्रतिपादकैः 'एकमेवाद्वितीयम्' इत्यादिश्रुतिभिर्विराधादुपेक्ष्यः ॥ विष्णोः परत्वस्थापनादेव चतुर्थपक्षोऽपि निरस्तः । अत एव पञ्चमपक्षोऽपि निरस्तः ॥ ब्रह्मणः शाश्वतत्वादेव षष्ठः प्रवाहेश्वरवादोऽपि न समीचीनः । ' परास्य शक्तिर्विधैव श्रूयते स्वाभाविकी ज्ञानबलक्रिया च' (श्वे.6-8) इति परमात्मगुणानां स्वाभाविकत्वश्रवणात्, निर्गुणवादनिराकरणाच्च सप्तमपक्षोऽपि न साधीयान् । परमात्मनोऽनन्तकल्याणगुणसागरत्वस्य 'परास्य शक्तिर्विविधैव ' ' समस्तकल्याणगुणात्मकोऽसौ ' ( वि.पु. 6-5-84) इत्यादिश्रुतिस्मृतिभिः प्रतिपादनात् अष्टमः तार्किकपक्षोऽपि निरस्त एव ॥ 

, 

सिद्धान्तस्तु - विष्णुशब्दो ब्रह्मपर्यायः । अत एव सर्वात्मकोऽपि सः भागवतोक्तरीत्या देवतापि भवति । सद्विद्यायां हि ‘सेयं देवता' इत्येवोक्तम् । सहस्रनामसु ‘भूतात्मा' इत्यपि पठितम् । अतो विष्णुः आधिभौतिकाधिदैविकाध्यात्मिकरूपसर्वक्षेत्रेष्वपि व्यापकः ॥ 

यस्तु वेदेभ्योऽप्यागमाः प्रमाणतरा इत्यादिवादः, स त्वतीव बालिशभावफलम् । यच्च - वेदेष्वेकदेवतानिष्ठा नास्तीति – तत्रेदं रहस्यमवधेयम्, आत्मवादस्य देवतावादस्य च - 

अव्यक्तमात्मतत्त्वं तु तपोगम्यं कथञ्चन । व्यक्तं च देवतातत्त्वं सुग्रहं तदनुग्रहात् ॥ अनन्ता देवताः प्रोक्ता अधिकारानुरूपतः । अतस्तत्रैकनिष्ठा स्यादधिकारानुरूपतः ॥ आत्मोपासनमैकात्म्ये पर्यवस्येत्स्वतः स्वयम् । देवतोपासनं नैवम्, आत्मवादविलक्षणम् ॥ आत्मनोऽङ्गानि कीर्त्यन्ते देवतास्सकला अपि । देवतानां तु कृपया स्यादध्यात्मं क्रमान्नृणाम् ॥ अतस्तु देवतावादे ह्यतिवादाः खलूचिताः । ऋते विज्ञानतोऽन्यस्मात् न भवेत्तत्त्वनिर्णयः ॥ 

किं बहुना ! ज्ञानप्रधाना वेदाः । भक्तिप्रधानास्त्वागमाः । 'स आत्मा । 'अङ्गान्यन्या देवताः' इति किल श्रुतिः । अतश्च - 

वेदानां गणिकातौल्यमिति यद्वेदनिन्दनम् । अनाहतस्य नादस्य महत्त्वाज्ञानमूलकम् ॥ 

वेत्सि प्रवृत्तेर्निमित्तं किं वेदागमशब्दयोः । वेदो ज्ञानमयः प्रोक्तो विज्ञानं त्वागमो मतः ॥ तस्मात् खल्वान्तरं वेदस्त्वागमो बाह्य उच्यते । अनपेक्षस्ततो वेदस्सापेक्षस्त्वागमो मतः ॥ 

किं बहुना ! आगमानां वेदाविरोधेनैव स्थानमागमेष्वेव स्पष्टं वर्ण्यत इति, तत्र नास्मद्विचारापेक्षा ॥ १४ ॥
</details>

<details><summary>सर्वार्थसिद्धिः - १४</summary>

एकं त्रेधा विभक्तं त्रितयसमधिकं तत्त्वमीशास्त्रयस्ते  
विष्ण्वन्या मूर्तिरीष्टे प्रभवननियमः कल्पभेदात्त्रयाणाम् ।  
इन्द्रादीनामिव स्यान्निजसुकृतवशादीश्वराणां प्रवाहः  
स्यादेकस्येश्वरत्वं प्रतिफलवदिस्यादि चैवं पसस्तम् ॥ १४ ॥  
अथात्र न्यायाभासमूलानि मतान्तराण्यनूद्य तेषां दत्तोत्तरत्वमाह - एकमिति ॥ एकस्यैव रामकृष्णादिवत्साक्षादवतारे त्रिधा विभाग इति पक्षः, एकैव मूर्त्तिर्विभिदे त्रियासश्चेत्यादिषु विवक्षितः; तत्र मूलभूतानां 'विष्णुरेव परं ब्रह्म त्रिभेदमिह पठ्यते' 'सृष्टिस्थित्यन्तकरणीमित्यादीनां', 'तवान्तरात्मा मम चेत्या'दिवाक्बान्तरानुविधानात् क्षेत्रज्ञव्यवधानेन द्वयोरेकत्राव्यवधानेन च [वृत्तिं]प्रतीतिं व्याचख्युः । त्रिमूर्त्युत्तीर्णं पुरुषान्तरं सच्चिन्मात्रं वा परतत्त्वमिति पक्षे, 'स संज्ञां याति भगवानेक एव जनार्दनः' इत्यादिभिरपि बाधः । परस्परं भिन्ना ईश्वरास्त्रय इति पक्षश्चैकस्य सर्वप्रशासितृत्वादिभिर्निरस्तः । विष्णोरन्य एव ब्रह्मा रुद्र आदित्यो वा कश्चिदीश्वर इति वादोऽपि विष्णोरेव सर्वेश्वरत्वस्थापनादापास्तः । त्रय ईश्वरास्सत्त्वादिगुणोन्मेषभिदुरकल्पभेदाच्चक्रनेमिनीत्या निम्नोन्नतैश्वर्या इति कल्पनाऽपि निरस्ता । प्रवाहेश्वरपक्षश्च, 'न कर्मणा वर्धते नो कनीयान्' 'स न साधुना कर्मणा भूयान्नो एवासाधुना कनीयानि'त्यादिश्रुतिभिरवधूतः । अस्त्वेक एवेश्वरः, तस्येश्वरत्वं नित्यसत्त्वविशेषसन्निधाननिबन्धनं प्रतिफलनकल्पमिति योगराद्धान्तश्च, 'पराऽस्य शक्तिर्विविधैव श्रूयते स्वाभाविकी ज्ञानबलक्रिया चेत्या'दिभिरपोढः । आदिशब्देन नित्यचिकीर्षाप्रयत्नवांश्चिकोर्षारहितोऽपि वा ज्ञानप्रयत्नमात्रवानित्यादिमतभेदसंग्रहः । एवं - श्रुतिलिङ्गादिप्राबल्यस्थापनप्रकारेणेत्यर्थः ॥ १४ ॥ इति त्रिमूर्त्यैक्यादिपक्षनिरासः ॥
</details>


<details><summary>ಕನ್ನಡ - १४</summary>

\- 

परदेवता वाददल्लिरुव प्रतिपक्षगळन्नु सङ्ग्रहिसि निराकरिसुत्तारॆ एकं त्रेधा विभक्त- ऒन्दे परब्रह्म ब्रह्मविष्णु महेश्वररॆन्दु मूरागि आगिदॆ. त्रितयसमधिकं तं परब्रह्म ई मूवरि गिन्तलू बेरॆयागिदॆ. ते त्रयः ईशाः – आ मूवरू परब्रह्मरे. 

आ विष्णन्या मूर्तिः ईष्टे विष्णुविगिन्तलू बेरॆयाद ब्रह्मनो रुद्रनो यारो ऒब्बरु परब्रह्म- 

कल्पभेदात् त्रयाणां प्रभवननियमः कल्पकालदल्लि मूवरल्लि ऒब्बॊब्बरु परमेश्वररागुत्तारॆ. 

ऒन्दॊन्दु 

इद्दादीनामिव निजसुकृतवशात् ईश्वराणां प्रवाहः स्यात् इन्द्र, चतुर्मुख इत्यादि पदगळु ऒन्दु पदवियन्नु हेळु वुदे हॊरतु निर्दिष्ट व्यक्तिगळन्नु हेळुवुदिल्ल. पुण्यविशेषदिन्द ऒन्दु कल्पदल्लि ऒब्बनु इन्द्रपदविगॆ हत्तिदरॆ, मत्तॊन्दु कल्पदल्लि बेरॆ बृनु आ पदविगॆ हत्तुत्तानॆ. हीगॆ अनादिकालदिन्दलू ऒब्बरनन्तर मत्तॊब्बरन्तॆ क्रमवागि बन्दु होगुत्तिद्दारॆ. परमेश्वरन स्थानवू इन्तहुद्दे. ऒब्बने यावागलू परमेश्वरनागिरुवुदिल्ल; 

\- 

एकस्य ईश्वरत्वं प्रतिफलनवत् स्यात् - आत्म तत्त्व ऒन्दे आदरू, स्वतः निर्गुणनाद आत्मनिगॆ केवलसत्त्वगुणदल्लि बिम्ब प्रतिबिम्ब भावदिन्द ईश्वरत्व बरुवुदे हॊरतु स्वतः ईश्वरनॆन्दु यारू इल्ल. 

इत्यादि च एवं परास्तं-इवे मॊदलाद पक्षगळू सह हिन्दॆ हेळिदक्रमदल्ले निरस्तवादवु. श्रुतियल्लि विष्णु पारम्यवन्नु स्पष्टवागि हेळिरुवुदरिन्द इवॆल्लवू सरियल्लवॆन्दु तात्पर्य ॥ १४ ॥
</details>



