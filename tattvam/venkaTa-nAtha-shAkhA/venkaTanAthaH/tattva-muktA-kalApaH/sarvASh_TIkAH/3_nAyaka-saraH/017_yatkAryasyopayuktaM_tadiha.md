+++
title = "017 यत्कार्यस्योपयुक्तं तदिह"

+++
<details><summary>मूलम्</summary>

यत्कार्यस्योपयुक्तं तदिह भवतु नः किं परेणेति चेन्न ज्ञानादेरुद्भवे तद्विषयनियमनेऽप्यर्थनादिन्द्रियादेः ।  
नित्यं ज्ञानं विभोस्तन्न नियतविषयं तेन नान्यार्थनं चेन्नानित्यस्यैव दृष्टेस्तव कथमजसंयोगभङ्गोऽन्यथा स्यात् ॥ १७ ॥
</details>

<details><summary>वरदार्य-सर्वाङ्कषा - १७</summary>

ननु 'अयं पटः कर्तृजम्यः, कार्यत्वात्, घटवत्' इत्यनुमानेनाजातकर्तृकस्य पटस्य घटदृष्टान्तेन कर्तृजन्यत्वसाधनं सर्वसंमतम् । अत्र घटदृष्टान्तकथनमात्रेण किं कुलालो घटकर्ता सिद्ध्येत् ? यदि हठादिष्टापत्तिरुच्यते, तर्हि – 'एतद्भटः कर्तृजन्यः, कार्यत्वात्, तद्घटवत्' इत्यज्ञातकर्तृके घटे सकर्तृकत्वानुमानं सर्वानुभवसिद्धम् । अत्र ‘कर्तृजन्यत्वम्' कृतिजन्यत्वमात्रमेवानुमानेन सिद्ध्येत्, न तु तद्घटहेतुभूतकुलालगतं वस्त्रभूषणादिकमपि, एषां घटकारणवर्गेऽननुप्रवेशात् । तद्वत् प्रकृतेऽपि कार्यसामान्यं प्रति कृतित्वेनैव कारणत्वात्, कृतिजन्यत्वमात्रमनुमानेन सिद्ध्येत्, न तु शरीरादिकमपीति शङ्कते - यदित्यादि । कार्यस्य यत् **उपयुक्तम्** =अत्यन्तमावश्यकम्, **तत्** = तावन्मात्रम् **इह** = प्रकृतेऽपि **भवतु** = सिद्ध्यतु; **परेण** = इतरेण कार्यानुपयोगिना धर्मेण **नः** = अस्माकम् **किम्** = किं फलम् । एवञ्च घटादिदृष्टान्तेन कर्तृजन्यत्वमात्रमनुमानेन सिद्ध्येत्, न तु शरीरजन्यत्वादिकम् इति चेत् — **न** = नैतद्युक्तम् । कुतः ? **ज्ञानादेः** = ज्ञानेच्छाप्रयत्नानाम् **उद्भवे** = उत्पत्तौ तद्विषयनियमने **तस्य** = ज्ञानस्य **विषयनियमने** = विषयव्यवस्थापने **इन्द्रियादेरपि** = इन्द्रियाणाम्, तदाश्रयतया शरीरादेरपि **अर्थनात्** =अपेक्षणात् । अतः जगत्कर्तुः शरीरेन्द्रियादिकमप्यनेनानुमानेन सिद्धयेदेवं । ईश्वरानुमानेन जगत्कर्तुः कस्यचित्सिद्धावपि, तावता वेदप्रामाण्यं कथं सिद्ध्येत् ? इत्याक्षेपे, त एवं वदन्ति - अनुमानेन सिद्ध्यन्नीश्वरः तदनुगुणसामर्थ्यवानेव सिद्ध्येत् । जगत्कर्ता नाम, तदनुगुणप्रयत्नवान् । प्रयत्नश्च इच्छाधीनः, इच्छा च ज्ञानाधीना । जानाति, इच्छति, यतत इत्येव सर्वत्र क्रमः । न च कृञ् धातोः प्रयत्नमात्रार्थकत्वेन कर्तृत्वमपि कृतिमत्त्वमात्रमेवेति ज्ञनेच्छयोः कथं सिद्धिः इति वाच्यम्, धातोस्तावन्मात्रार्थकत्वेऽपि, लोके 'बुद्धिपूर्वककारी' ‘अबिद्धिपूर्वककारी' इति कर्तृत्वे द्वैविध्यदर्शनात्, धर्मशास्त्रेष्वपि तयोस्तारतम्यस्य, तत्प्रयुक्तप्रायश्चित्तभेदस्य दर्शनात्, ज्ञानेच्छायत्नवानेव कर्ता लोके, शास्त्रे च विवक्षितः । अत एव घटादिकर्तृत्वं तदुपादानगोचरापरोक्षज्ञानचिकीर्षाकृतिमत्त्वमेव कर्तृत्त्वमुच्यते । एवञ्च जगत्कर्तृत्वमपि जगद्विषयकोपादानादिगोचरज्ञानेच्छाकृतिमत्त्वमेव । जगद्विषयकसर्वज्ञानवानेव जगत्कर्तेतीश्वरस्य सर्वज्ञत्वसिद्धिः । ततश्चेश्वरसाधकानुमानेनैव सर्वज्ञः सत्यसङ्कल्पः, जगत्स्रष्टा सिद्ध्यति । धर्मिण ईश्वरस्य **ग्राहकम्** =साधकम् यत् **प्रमाणम्** = ईश्वरानुमानम्, तेनैवानुमानेन तदनुगुणज्ञनादिधर्मवानेव **धर्मी** = ईश्वरस्सिद्ध्यतीति 

391 

नित्यं ज्ञानं विभोस्तन्न नियतविषयं तेन नान्यार्थनं चेत् 

नानित्यस्यैव दृष्टेस्तव कथमजसंयोगभङ्गोऽन्यथा स्यात् ॥17॥ 



सर्वज्ञत्वादिकं धर्मिग्राहकानुमानेनैव सिद्ध्यतीति वदन्ति । यथा वह्नेः धर्मिणो ग्राहकं त्वगिन्द्रियमेव, वह्निगतम् उष्णस्पर्शादिधर्ममपि गृह्णाति । एवञ्चेश्वरानुमानेन जगत्स्रष्टुस्सिद्धौ सर्वज्ञत्वस्यापि तेनैव सिद्ध्या, सर्वज्ञेनेश्वरेण प्रणीतत्वाद्वेदस्य प्रामाण्यसिद्धिः । न च बुद्धकपिलयोरपि सर्वज्ञत्वप्रसिद्ध्या तदीयागमानामपि प्रामाण्यप्रसङ्गः इति शङ्खयम्; तयोर्जगत्स्रष्टृत्वस्य तैरप्यनङ्गीकारेण तयोः सर्वज्ञत्वस्यापेक्षिकत्वेन निरुपाधिकसर्वज्ञत्वाभावात् । अत्रैवमाचार्यैर्दूषणमुच्यते - यदि जगत्कर्तृत्वोपयोगितया सर्वज्ञत्वसिद्धिः, तर्हि ज्ञानं प्रति कारणतया शरीरेन्द्रियादिकमपि तस्यावश्यकम् । यदि शरीरं विनापि ज्ञानं स्यात्, तर्हि ज्ञानमन्तरा इच्छापि स्यात्, इच्छामन्तरापि प्रयत्नः स्यादिति तेनानुमानेन न सर्वज्ञत्वसिद्धिः । न च लोके यद्विषयकः प्रयत्नः, तद्विषयिणीच्छा आवश्यकी । एवं यद्विषयिणीच्छा तद्वषयकं ज्ञानं च भवति । अतः प्रयत्ने विषयसिद्ध्यर्थं ज्ञानेच्छे अनिवार्ये इति वाच्यम्, एवं सति ज्ञानं प्रति शरीरेन्द्रियादीनामपि आवश्यकत्वमपि लोके दृश्यत इति तेषामपि सिद्धिरावश्यकी । एवं शरीरार्थं कर्माप्यावश्यकमिति ईश्वरः कर्मपरवश एवानुमानेन सिद्धयेदिति ॥ 

I 

1 

ननु लोके ज्ञानं सर्वं क्षणद्वयमात्रावस्थायि, ईश्वरीयं ज्ञानं तु न तथा । सृष्टिस्थितिसंहारादिकार्याणां सार्वदिकत्वेन तस्य ज्ञानमपि सार्वदिकमिति ईश्वरस्य ज्ञानं नित्यमावश्यकम् । अत एव तदर्थं शरीरेन्द्रियाद्यपेक्षापि नास्तीति नेश्वरस्य शरीरादिसिद्धिरिति शङ्कते - नित्यमित्यादि । **विभोः** = जगत्स्रष्टुरीश्वरस्य ज्ञानं नित्यम्, अतश्शरीराद्यपेक्षा नास्ति । ज्ञानस्य नित्यत्वेऽपि तत्र विषयभानार्थं कारणापेक्षा स्यादित्यत्र - **तत्** = तच्च ज्ञानम् न **नियतविषयम्** = व्यवस्थितविषयकं न, किन्तु सर्वविषयकम् स्वतस्सर्वज्ञत्वादीश्वस्य । **तेन** = एवं सदा सर्वविषयकत्वेन नित्यत्वेन च **अन्यार्थनम्** = अन्यापेक्षा न इति चेत्; एतन्निराकरोति । कुत इति चेत्अनित्यस्यैव **दृष्टेः** = ज्ञानस्य सर्वस्याप्यनित्यस्यैव दर्शनात् । घटादिदृष्टान्तेन हीश्वरानुमानप्रयोगः । लोके कुत्रापि नित्यज्ञानस्याभावात्, लोकदृष्टान्तेन सिद्ध्यत् ज्ञानं कथं वा नित्यं स्यात् ? लोके दृष्टान्ते दृष्टं सर्वं तथैवाङ्गीकर्तव्यमिति नियमो नास्ति । न हि 'चन्द्र इव मुखम्' इत्यादौ चन्द्रगताह्लादकरत्वातिरिक्तं किञ्चिदपि मुखे आपाद्यते इत्यत्राह - तवेत्यादि । **अन्यथा** = लोकदृष्टव्यतिक्रमे तव **अजसंयोगभङ्गः** = नित्यसंयोगनिराकरणं कथं स्यात् ? संयोगसामान्यस्य लोकेऽनित्यत्वेनैव दर्शनात्, विभुद्वयसंयोगाङ्गीकारे तस्य नित्यत्वप्रसङ्गात् विभुद्वयसंयोगो नाङ्गीक्रियत इति हि तव मतम् । लोके सर्वस्यापि ज्ञानस्यानित्यतयैव दर्शनेऽपि, ईश्वरीयं ज्ञानं नित्यमिति यथाङ्गीक्रियते; तथैव लोके संयोगसामान्यस्यानित्यतया दर्शनेऽपि विभुद्वयसंयोगो नित्य इत्यङ्गीकारे को विरोधः ? यद्यङ्गीक्रियते, तर्ह्यभयमप्यङ्गीक्रियताम्, लोकानुसारात् । अथवोभयमपि निराक्रियताम् । ईश्वरज्ञामं नित्यमङ्गीकृत्य, संयोगः परं कुत्रचित् नित्यो नाङ्गीक्रियत इति न सर्वथा युक्तिसहम् ॥ 

ननु लोकदृष्टिमात्रान्नानित्यं ज्ञानमीश्वरस्य, जगत्कारणत्वस्य सार्वदिकत्वात्तद्धेतुभूतं ज्ञानं सार्वदिकमन्तरा कारणत्वानुपपत्तेरिति धर्मिग्राहकमानेनैव नित्यज्ञानसिद्धिः । एवं विभुद्वयसंयोगानङ्गीकरणमपि न 



392 

[ ईश्वरानुमानेन न सर्वज्ञस्सिद्ध्येत्] 

163. किं वा धीच्छे गृहीते? विषयनियतये ते हि यत्नोऽत्र नेच्छेत् 

निर्हेतुस्तत्प्रमेष्टा भवतु विषयवानेष तद्वत् स्वतस्ते । 

। 

पारिभाषिकम्, किन्तु क्रियाजन्य एव संयोग सर्वत्र । यत्र कुत्रचिच्छाखादौ यदा चलनात्मिका क्रिया भवति, तदा पूर्वदेशाद्विभागः, देशान्तरप्राप्तिश्च सर्वामुभवसिद्धा । प्राप्तिरेव संयोगपदार्थः । परिमितेष्वेव चलनसंभवात्, विभुषु चलनासंभवाच्च क्रियाया अप्रसक्त्या संयोगः क्व भवेत् ? अयि भोः ! नैयायिकानाम् आकाशः, कालः, दिक्, आत्मानस्सर्वे इत्येते विभवः पदार्था अनन्ताः । एते सर्वेऽपि एकस्मिन्प्रदेशे व्याप्यैव तिष्ठेरन् । अन्यथा हि विभुत्वभङ्गः । एवमेकत्रैव वर्तमानानामेषां परस्परं संबन्ध एव नास्तीति कथं घटताम् ? संबन्धस्यावश्यकत्वे; न समवायः, तेषां परस्परमयुतसिद्धत्वाभावात् । अयुतसिद्धयोः खलु समवायः । 

। द्रव्ययोस्तु संयोग एव । अतश्च विभुद्वयसंयोगोऽनिवार्य एवेति चेत्, अयि भो ब्रह्मन् ! ब्रह्मवादिना त्वया लौकिकघटपटादिविषयकचर्चायां नावतर्तव्यमासीत् । एवं मर्यादामतीत्य विवदन्तं त्वां पृच्छामः - भवन्मते एकस्मिन्नेव घटादौ रूपरसगन्धस्पर्शादयो बहवो गुणा वर्तन्त एव किल । एकदेशावच्छेदेन वर्तमानानामेषां परस्परं सम्बन्ध आवश्यकः किल । धर्मिणा घटेन साकं तु समवायो वा, अपृथक्सिद्धिर्वा भवतु कामम् । धर्माणामेषां परस्परं कस्संबन्ध उच्यताम् ! किं कुर्मः ! परस्परसंबन्धे परस्परं साङ्कर्यं स्यादिति न कश्चनेति चेत्, एकत्रैव वर्तन्ते, अथापि परस्परमसंबद्धा इति चेत्, तर्हि विभवोऽपि पदार्थास्तथैव तिष्ठन्तु । आः ! स्मृतम् ! स्वरूपं संबन्धस्तेषां स्यात्; तर्हि विभुष्वपि स एव स्मर्यतां कामम् ! का हानिः ? तचार्यैः कथमुक्तम् ? भवादृशानां श्रद्धाजडानां पीडात आत्मानं रिरक्षयिषवस्ते समयविशेषे यत्किञ्चिद्भूयुः । तत्तथैव गृह्यते चेत्, आकाशस्य चाक्षुषत्वसमर्थनमपि तथैव स्यात् । किं न तर्ह्याकाशश्चाक्षुषः ? कोऽयं संभ्रमः ? न किञ्चिदपहीनं तावता, समाश्वसिहि! तत्प्रकरणे परीक्षतं सर्वम् । उच्यते किल 'गुरोस्तु शापः शिष्यः स्यात्' इत्यादि । पुनः पुनः पठ्यताम् ॥ १७ ॥
</details>

<details><summary>सर्वार्थसिद्धिः - १७</summary>

यत्कार्यस्योपयुक्तं तदिह भवतु नः किं परेणेति चेन्न  
ज्ञानादेरुद्भवे तद्विषयनियमनेऽप्यर्थनादिन्द्रियादेः ।  
नित्यं ज्ञानं विभोस्तन्न नियतविषयं तेन नान्यार्थनं चे-  
न्नानित्यस्यैव दृष्टेस्तव कथमजसंयोगभङ्गोऽन्यथा स्यात् ॥ १७ ॥  
ननु कार्योत्पत्तौ कर्तुर्ज्ञानचिकीर्षाप्रयत्नमात्रमुपयुज्यते, देहादेः कार्यव्यापकत्वादर्शनात् कार्यविशेषे तदुपयोगो दृष्ट इति चेत्, यत्र दृष्टस्तत्र तथाऽस्तु, न सर्वत्र; अतिप्रसङ्गादित्यभिप्रायेण शङ्कते - यदिति ॥ उपयुक्तं - ज्ञानचिकीर्षादिकम् । परेण -कार्योत्पत्त्यनुपयुक्तेनेत्यर्थः । अनुपयोगो दुर्वच इत्यभिप्रायेणाह - नेति । तत्साधयति -ज्ञानादेरिति । सपक्षव्याप्तप्रकारेण पक्षेऽपि कर्तुर्ज्ञानादिना कार्येण भवितव्यम्, ततस्तत्कारणतया कार्यकरणकर्मादियोगोऽपि दुस्त्यजः । प्रयत्नस्य विषयनियमश्चिकीर्षया; तस्याश्च प्रियाप्रियप्राप्तिपरिहारव्यापारकारणेन तावद्बुद्ध्या, सा च तत्तत्सामग्रीनियतविषयेति विषयनियमे स्थिते सामग्रीशून्यं ज्ञानं कथं सविषयम्? निर्विषये च तस्मिन् किं चिकीर्षेत? अचिकीर्षुश्च कुतः प्रयतेत? ननु कार्यस्यैव सामग्र्यपेक्षणम्, नित्यस्य तु स्वतस्सर्वविषयस्योत्पत्तिविषयनियत्योरभावात् किं साभग्र्येति शङ्कते - नित्यमिति । त्रय्यन्तिनामिव नित्यज्ञानसिद्धावेतद्वक्तव्यं नान्यथेति स्थापयितुमाह - नेति । अहेतुकं ज्ञानं किं दृष्टमुत कल्पितम्? नाद्यः, असिद्धेः; न द्वितीयः, दृष्टविजातीयकॢप्त्ययोगादित्यभिप्रायेणाह - अनित्यस्येति । तादृशज्ञानकॢप्तौ परस्येष्टविरोधमाह - तवेति । मूर्तवद्द्रव्यत्वादिना विभूनां विभुना संयोगे कल्प्यमाने संयोगकारणानामन्यतरकर्मोभयकर्मसंयोगानामसंभवात्तन्निषेधः कृतः, तथेहापि विज्ञानकारणानामिन्द्रियलिङ्गादीनामभावात्तदभावः स्यात् । नित्यत्वान्नैरपेक्ष्यमजसंयोगेऽपि सुवचम् । विभूनां मिथस्संयोगाभावे न किंचित्साधकमिति चेन्नित्यज्ञानाभावेऽपि किम्? अस्मदाद्यशक्यकार्यानुत्पत्तिप्रसङ्ग इति चेत्; न, कारणान्तरैरेव तदुत्पत्त्युपपत्तेः । कर्तृनिरपेक्षैः कारणान्तरैः कार्योत्पत्तिर्न दृष्टेति चेत्, अन्यत्रादृष्टाऽप्यत्र तथा स्यात्, प्रध्वंसस्येव निमित्तमात्रजन्यत्वम् । वरं हि कल्पितस्य ज्ञानादेः कारणनैरपेक्ष्यकल्पनात् सिद्धस्य हेतुवर्गस्य क्वचित् कर्तृनैरपेक्ष्याङ्गीकारः अजसंयोगस्वीकारो वेति; स्वीक्रियतां का हानिरिति चेत्, सिद्धान्तहानिरिति ॥ १७ ॥
</details>


<details><summary>ಕನ್ನಡ - १७</summary>

हिन्दॆ हेळिद आक्षेपक्कॆ नैयायिकरु हेळिरुव परिहारवन्नु प्रद र्शिसि निराकरिसुत्तारॆ -कार्यस्य यत् उपयुक्तं, तत् इह नः भवतु, किं परेण?-'पृथिव्यादिकं, सकर्तकं, कार्यत्वात् घटवत्' ऎम्ब अनुमानदिन्द पृथिव्यादि कार्यगळ रचनॆगॆ बेकाद ज्ञान शक्तादि गळु मात्र प्रकृत पक्षवाद ईश्वरनल्लि सिद्धिसबहुदे हॊरतु प्रकृत कार्यक्कॆ सम्बन्धविल्लद कर्मवश्यत्वादिगळु सिद्धिसलु साध्यविल्ल. कार्यरचनॆगॆ बेकागिरुवुदु ज्ञान शक्तादिगळे हॊरतु, कर्मवल्ल. कर्त ऎन्दरॆ 'प्रयत्नवान्' ऎन्दु मात्रवे अर्थ. प्रयत्न ज्ञानजन्य- 

♡ 

श्लोक 17] 

नायकसर 

189 

नित्यं ज्ञानं विभोस्तन नियतविषयं तेन नान्यार्थनं चेत् नानित्यव दृस्तव कथमजसंयोगभङ्गोs न्यथा स्यात् ॥ ज्ञानक्कॆ कर्म कारणवल्ल. आदुदरिन्द इष्टु मात्रवे ईश्वरनिगॆ सिद्धिसु वुदे हॊरतु, कर्मवश्यत्व सिद्धिसुवन्तिल्ल. 

इति चेन्न, ज्ञानादे उद्भवे, विषयनियमनेs पि इ यादेः अर्थनात्-हीगॆन्दरॆ, इदु सरियल्ल. एतक्कॆन्दरॆ-प्रयत्नक्कॆ कारणवागि ज्ञान हेगॆ आवश्यकवो, हागॆये ज्ञानक्कॆ इन्द्रिय, अदक्कॆ आश्रयवागि देह, इदक्कॆल्ला मूलकारणवागि कर्म- ऎल्लवू आव श्यकवाद्दरिन्द आ अनुमानदिन्द इवॆल्लवू सिद्धिसले बेकु. इल्लदिल्लरॆ प्रयत्नक्किन्तलू अतिरिक्तवागि ज्ञानवू सिद्धिसलारदु. 

विभोः ज्ञानं नित्यं, तत् न नियतविषयं, तेन अन्या र्थनं न चेत् - परमात्मन ज्ञान नित्य, मत्तु कॆलवस्तुविषयकवागदे सर्वविषयकवाद्दरिन्द ज्ञानद उत्पत्तिगागलि विषय सम्बन्धक्कागलि कारण वागि इन्द्रियादिगळ अपेक्षॆ बरुवुदिल्लवॆन्दरॆ-न, अनित्यन दृष्टि इदु सरियल्ल. लोकदल्लि ऎल्लू इन्तह नित्यवाद, सर्वविषयकवाद ज्ञानवन्नु यारू ऎन्दू अरियदिरुवुदरिन्द व्याप्तिग्रहण कालदल्लि ई अंश तोरलु साध्यविल्लद कारण लोकानुभव विरुद्धवागि नित्य वाद ज्ञानादिगळू आ अनुमानदिन्द सिद्धिसलु साध्यविल्ल. 

अन्यथा तन अजसंयोगभङ्गः कथं स्यात्-लोकानुभव विरुद्धवादुदन्नू अनुमानबलदिन्द साधिसुवुदादरॆ; नित्यसंयोग वन्नु नीवु हेगॆ निराकरिसिद्धीरि? विभुद्रव्य नित्यवाद्दरिन्द अवुगळ संयोगवू नित्यवागबेकागुत्तदॆ. लोकदल्लि कण्डुबरुव संयोग वॆल्लवू अनित्यवागिये इरुवुदरिन्द, नित्यवाद संयोग इरलु साध्यविल्ल. सम्बन्ध नित्यवादरॆ अदु समवायवॆन्दॆनिसिकॊळ्ळ बेकागुत्तदॆ. अवयवा वयविविभागविल्लद ऎरडु द्रव्यगळिगॆ समवाय सम्बन्ध बरलु साध्यविल्ल ऎम्बुदे अदन्नॊप्पदिरलु कारण. लोक विरुद्धवादुदन्नू अनुमान दिन्द साधिसलु शक्यवादरॆ, नित्य संयोगवन्नॊप्पुवुदरल्लू तप्प इल्लवॆन्दागुवुदु. आद्दरिन्द परमात्मनिगॆ कर्मवश्यतॆ सिद्धिसुवुदनि वार्य. इल्लदिद्दरॆ प्रयत्न मात्र सिद्धिसुवुदे हॊरतु ज्ञान मत्तु इच्छॆ आ अनुमानदिन्द सिद्धिसुवन्तिल्ल ॥ १७ ।
</details>



