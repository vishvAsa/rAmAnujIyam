+++
title = "053 आम्नायस्यापि शक्तिर्न"

+++
<details><summary>मूलम्</summary>

आम्नायस्यापि शक्तिर्न खलु गमयितुं स्वोपजीव्यप्रतीपं यूपादित्यैक्यवाक्यप्रभृतिरितरथा नोपचारं भजेत ।  
अक्षाम्नायः स्वपूर्वापरविहतिभयान्नेति नेत्यादिवाक्यं वैलक्षण्यादिमात्रं प्रथयति भुवनाद्ब्रह्मणो विश्वमूर्तेः ॥ ५३ ॥
</details>

<details><summary>वरदार्य-सर्वाङ्कषा - ५३</summary>

198. 

477 

[ श्रुत्या प्रपञ्चमिथ्यात्वासिद्धिः ] 

आम्नायस्यापि शक्तिर्न खलु गमयितुं स्वोपजीव्यप्रतीपम् 

यूपादित्यैक्यवाक्यप्रभृतिरितरथा नोपचारं भजेत । अक्षाम्नायस्वपूर्वापरविहतिभयात् नेतिनेत्यादिवाक्यं 

वैलक्षण्यादिमात्रं प्रथयति भुवनात् ब्रह्मणो विश्वमूर्तेः ॥53॥ 



ननु अनुमानाज्जगन्मिथ्यात्वासिद्धावपि श्रुत्यैव तत्सिद्धिरित्याशङ्कां समाधत्ते – आम्नायस्यापीत्यादि । तदेतन्निराकरोति - **आम्नायस्यापि** = श्रुतेरपि **स्वोपजीव्यप्रतीपम्** = **स्वेन** = शास्त्रेण शब्दरूपेण **उपजीव्यम्** =शक्तिग्रहणाद्युपयोगि यत् प्रत्यक्षम्, **तद्विरुद्धम्** = तादृशप्रत्यक्षस्यैवाप्रामाण्यापादकम् जगन्मिथ्यात्वरूपमर्थम् **गमयितुम्** = बोधयितुम् शक्तिः न खलु भवेत् । अतः श्रुत्या जगन्मिथ्यात्वं न सिद्ध्यति ॥ 

'द्वे वा व ब्रह्मणो रूपे' (बृ. 4 - 3 - 1) इत्युपक्रम्य मूर्तीमूर्तब्राह्मणे हि वाय्वाकाशावमूर्ती, पृथिव्यप्तेजांसि मूर्तानि चेति पञ्चभूतानि ब्रह्मणो रूपाणीत्युपदिश्य, 'अथात आदेशो नेति नेति' (बृ.4-3- 6) इति मूर्तमूर्तशब्दनिर्दिष्टयोरुभयोरपि निषेधात् पञ्चभूतात्मकं जगत्सर्वं श्रुत्यैव 'नेति नेति' इति निषिध्यत इति जगतो मिथ्यात्वसिद्धिरिति ते कल्पयन्ति । श्रुतेश्शाब्दरूपत्वात्, शब्दस्य शक्तिग्रहणमन्तरा बोधकत्वासंभवात्, व्यवहारादेव लोके शक्तिग्रहात्, लोकव्यवहारस्यासद्विषयकत्वे तदधीनशक्तिग्रहस्यापि भ्रमत्वावश्यंभावात्, श्रुतिवाक्यात् प्रमारूपशाब्दबोध एव न स्यात् । अतः श्रुत्या न जगन्मिथ्यात्वसिद्धिः । न हि शक्तिग्रहमन्तरा वैदिकोऽपि शब्दः बोधं जनयेदिति । ननु श्रुतेस्सर्वप्रमाणमूर्धन्यस्य परापेक्षायाम् 'विरोधे त्वनपेक्षं स्यात्' इत्युक्तानपेक्षत्वं कथं युज्येतेति चेत्, न । स्वप्रामाण्ये तस्या इतरानपेक्षत्वमुच्यते, न तु शक्तिग्रहांशे । अयमेवांशः 'आम्नायस्यापि' इत्यपिनोच्यते । स्वतः प्रमाणस्यापि वेदस्य शक्तिग्रहणांशे प्रत्यक्षाद्यपेक्षा वर्तत इत्यर्थः । अयमर्थ उत्तरार्धे स्पष्टीभविष्यति ॥ 

एवमनङ्गीकारे बाधकमाह — यूपादित्येत्यादि । **इतरथा** = प्रत्यक्षविरुद्धमप्यर्थं श्रुतिर्यदि, बोधयेत् **यूपादित्यवाक्यप्रभृतिः** = 'अदित्यो यूपः' इत्यादिश्रुतिः **उपचारम्** = उपचारितार्थताम् न **भजेत** = न स्वीकुर्यात् । यूपादित्ययोरभेदस्य प्रत्यक्षविरोधाद्धि 'आदित्यो यूपः' इत्यस्य **आदित्यसदृशः** = आदित्यवत्प्रकाशमानः इत्यर्थः स्वीकृतः । अतः प्रत्यक्षविरुद्धमर्थं श्रुतिरपि न बोधयेत् । अयं विचार उत्तरश्लोकेऽप्यनुवर्तते ॥ 

॥ 

। 

TRE 

तर्हि ‘नेति नेति' इति वाक्यं किं वक्ति? इत्यत्राह - अक्षाम्नायेत्यादि । नेति **नेत्यादिवाक्यम्** = 'अथात आदेशो नेति नेति' इत्यादिवाक्यम् **अक्षाम्नायस्वपूर्वपरविहतिभयात्** = **अक्षाणि** = इन्द्रियाणि **आम्नायाः** = इतरश्रुतयः **स्वपूर्वापराणि** = मूर्तमूर्तब्राह्मणस्य पूर्वापरवचनानि । एतेषां **विहतयः** = विरोधाः, तेभ्यो भयात् **विश्वमूर्तेः** = **सर्वरूपिणः** = अनन्तमूर्तेः ब्रह्मणः **भुवनात्** = चिदचिदात्मकजगतः वैलक्षण्यमात्रम् 



सत्यत्वे तारतम्य 

478 

**प्रथयति** =प्रकटयति । अक्षम् इति अनुमानस्याप्युपलक्षकम् । तथा च प्रत्यक्षादिसकलप्रमाणविरोधात् स्वप्रकरणविरोधाच्च ‘नेति नेति' वाक्यम् ब्रह्मण इयत्तां निषेधति, न तु जगन्निषेधतीत्यर्थः ॥ 

प्रत्यक्षविरोधस्तु स्पष्ट एव । जगतो मिथ्यात्वे हि, तन्मूलकव्याप्तिग्रहादेरपि भ्रमत्वेन धूमाद्वह्नयनुमानमपि धूलीपटलाद्वह्रयनुमानवद्भूमस्स्यात् । अथवा प्रमाणसम्प्लववादस्य वैदिकसम्मतत्वात् अनुमानगम्यवस्तूनामपि जगति सत्त्वादनुमानविरोधः । प्रत्यक्षानुमानमूलकत्वाच्छब्दशक्तिग्रहणस्य तयोर्भमत्वे तन्मूलकशक्तिग्रहस्य, एतन्मूलकस्य शाब्दबोधस्य च भ्रमत्वापत्त्या आगमोऽपि प्रमाणं न स्यात् । तथा च सकललौकिकवैदिकव्यवहारा उच्छृङ्खला भवेयुः । अतो नेतिनेतिवाक्यं न जगन्निषेधकम्, किन्तु मूर्तामूर्तात्मकं ब्रह्म इति कथनेन या ब्रह्मणः देशतः, कालतः, गुणतः, स्वरूपतश्च परिच्छिन्नता प्राप्ता, सा निषिध्यते । देशतः, कालतः गुणतः स्वरूपतश्चापरिच्छिन्नत्वाद्ब्रह्मणः । ज्ञानं हि ज्ञेयपरिच्छेदः । अतो ब्रह्मविषयकमपि ज्ञानं तादृशं परिच्छिन्नवस्तुविषयकं स्यादिति भ्रान्तिपरिहाराय ब्रह्मणः स्वव्यतिरिक्तेभ्योऽत्यन्तविलक्षणत्वम् 'यतो वाचो निवर्तन्ते' इत्यादिना प्रतिपन्नमत्राभिधीयते । अयमंशः पूर्वमेव (नायक. 3) विस्तरेण निरूपितः ॥ 

1 

आम्नायविरोधः - 'पुरुष एवेदं सर्वम् ' ' पादोऽस्य विश्वा भूतानि ' 'नान्तोऽस्ति मम दिव्यानां विभूतीनां परंतप' इत्यादिश्रुतिस्मृतिविरोधः । ‘नेति नेति' इत्यतः पूर्वम् ' अथाध्यात्मम्' इत्युपक्रम्य ‘तस्य हैतस्य पुरुषस्य महारजनं वासः' इति परमात्मनो दिव्यरूपादिकं वर्णितम् । अनन्तरमपि 'अथ नामधेयं सत्यस्य सत्यम्' इति जगतः सत्यत्वम्, परमात्मनस्ततोऽपि सत्यत्वम् इति च वर्णितम् ॥ 

स्वपूर्वापरवचनविरोधः - बृहदारण्यके (43) 'द्वे वा ब्रह्मणो रूपे' इत्युपक्रम्य पृथिव्यप्तेजांसि मूर्तनि, वायुरन्तरिक्षे अमूर्ते इति विभज्य पञ्चभूतानां तन्मूर्तित्वं प्रदर्श्य, तानि परमात्मनो रूपाणीति प्रदर्श्य 'अथात आदेश' इत्युपक्रम्य 'नेति नेति' इति तदुभयमपि निषिध्यत इति तयोर्मिथ्यात्वं सिद्ध्यतीति परे । परन्त्वेतेषां रूपाणां सत्यत्वमभिधाय, परमात्मनः ततोऽपि सत्यत्वस्य 'सत्यस्य सत्यम्' इत्यभिधीयते । ततश्च रूपाणामपि सत्यत्वम्, रूपिणस्ततोऽपि सत्यत्वकथनात्, सत्यत्वे तारतम्यं लभ्यते, न तु अन्यतरस्य मिथ्यात्वम् । श्रीशङ्कराचार्यैरप्येवमेव व्याख्यातम् – 'निरवशेषं सत्यं तु ब्रह्म, इतराणि तु सावशेषसत्यानि ' इति । अतो न जगन्मिथ्यात्वसिद्धिरित्यसकृदुक्तं पुरस्तात् ॥ 

1 

वस्तुतस्तु - मूर्तमूर्तयोः परमात्मरूपत्वं हि न लोकतः प्रतिपन्नम्, अपूर्वत्वात् । अतस्तत्र श्रुतेः स्वार्थे तात्पर्यमवर्जनीयम् । अत उत्तरत्र यत्किञ्चिन्निषिध्यते चेत्, तत् पूर्वाविरोधेनैव निषेध्यं भवेत् । अतस्तावन्मात्ररूपं न ब्रह्म, 'अनन्तरूपः' इति सहस्रनामसु पठनात् अनन्तरूपत्वात्तस्येत्युपदेश एव प्रकृते विवक्षितः । अन्यथा श्रुतिर्वृषलोद्वाहमन्त्रवद्भवेदित्यादिकमप्यसकृदुक्तम् । नैतावन्मात्रमपि ' अथ नामधेयं सत्यस्य सत्यम्' इत्युत्तरत्राभिधानात् परमात्मनोऽनन्तदिव्यमूर्तयोऽपि हिरण्मयः पूरुषः इत्यादिश्रुत्या सिद्ध्यन्ति । एतदुपर्यपि कुशकाशावलम्बनवत्, जर्तिलाधिकरणन्यायप्रदर्शनादिना शब्दवर्धनं प्रकृतानुपयोगीत्यादिकं श्रीमत्परकालयतिभिः श्रीभाष्यगूढार्थसंग्रहे विस्तरेण प्रतिपादितं द्रष्टव्यम् ॥ 

199. 

479 

[ बाध्यबाधकभावनिर्णयः ] 

प्रत्यक्षेणैव पुंसां भवति दृढतरो देह एवाऽऽत्ममोहो 

ज्वालैक्यप्रत्यभिज्ञाद्युभयमपि च तत् बाध्यते ह्यागमाद्यैः । तस्मादक्षादिसिद्धं श्रुतिभिरपि जगत् बाध्यतामित्ययुक्तम् 

सन्देहार्हेषु शक्तं यदिह, न खलु तत् दोषदूरेष्वपि स्यात् ॥54॥ 

पुनः पुनस्तर्कपरैः ब्रह्मवैभवतस्करैः । तपस्साध्यप्रमेयेषु विशिष्य ब्रह्मनिर्णये ॥ 



तर्को नैव प्रमाणं स्यात्, कदापीत्यवधीयताम् । मुषितुं नैव शक्यं तद्वैभवं परमात्मनः ॥ ५३ ॥
</details>


<details><summary>ಕನ್ನಡ - ५३</summary>
“अथात आदेशः नेति नेति' (बृ.उ४-३-६)ऎन्दु ऎल्लवन्नू निषेधिसि रुवुदरिन्द ब्रह्मव्यतिरिक्त यावुदू इल्लवॆन्दु विवर्तवादिगळु हेळुत्तारॆ. आदरॆ, प्रारम्भदल्लि 'द्वे वा व ब्रह्मणे रूपे' ऎन्दु परब्रह्मक्कॆ 'मूर्त, अमूर्त' ऎन्दु ऎरडु रूपगळिवॆ, आकाशादिगळु अमूर्तरूपवॆन्दू, उळिद पृथिव्यादिगळु मूर्तरूपगळॆन्दू हेळि, जगद्रूपियाद परब्रह्मद स्वरूप इष्टु मात्रवल्ल ऎन्दु अदर अनन्ततॆ यन्नु तिळिसुवुदक्कागि 'इष्टे अल्ल' ऎम्बर्थदल्लि 'नेति नेति' ऎम्ब वाक्य बन्दिरुवुदॆ हॊरतु, परमात्मनन्नु बिट्टु बेरॆ यावुदू इल्ल ऎम्ब अर्थदल्लि बन्दिल्ल. हागिद्द पक्षदल्लि प्रत्यक्षविरोध, सृष्टियन्नु प्रतिपादि सुव इतर श्रुतिगळ विरोध, ई प्रकरणदल्ले पञ्चभूतगळू परमात्मन रूपगळु' ऎन्दु हेळुव हिन्दिन वाक्यविरोध, 'प्राणा वै सत्यं' ऎन्दु जीवसत्यतॆयन्नु हेळुव मुन्दिन वाक्यविरोधदॆल्ल बरुत्तवॆ. आद्दरिन्द विश्ववन्नु असत्यवॆन्दु श्रुतियिन्दलू समर्थिसलु साध्यविल्ल ॥ ३ 

</details>

