+++
title = "066 अस्त्रैर्वा भूषणैर्वा"

+++
<details><summary>मूलम्</summary>

अस्त्रैर्वा भूषणैर्वा किमिह भगवतोऽवाप्तकामस्य तस्माद्देवो देहेऽपि वीतावरण इति जगुः केऽपि जैनोपजप्ताः ।  
किं वा देहेन विश्वात्मन इति वदतां किं प्रतिब्रूयुरेते तच्चेत्तस्याश्रितार्थं तदधिकरणकं सर्वमप्येवमस्तु ॥ ६६ ॥
</details>

<details><summary>वरदार्य-सर्वाङ्कषा - ६६</summary>

भगवन्मूर्त्यादौ पुनरपि विरोधमाशङ्क्य परिहरतिअस्त्रैर्वेत्यादि । **अवाप्तकामस्य** = स्वत एव परिपूर्णस्य, अत एव अवाप्तसर्वकामस्य, प्राप्तव्यान्तरकामनारहितत्वादेव **अस्त्रैर्वा** = शङ्खचक्रगदासिशार्ङ्गाद्यायुधैर्वा **भूषणैर्वा** = किरीटमकुटहारमकरकुण्डलग्रैवेयकादिनानाविधैराभरणैर्वा **किमिह** = किं वा साधनीयमस्ति । तस्मात् **देहेऽपि** = स्वरूप इव विग्रहेऽपि **देवः** = भगवान् **वीतावरणः** = पीताम्बराद्यावरणरहित एवेति **जैनोपतप्ताः** =दिगम्बरव्रतपारम्यवादिभिः **जैनैः** =रहसि बोधिताः **उपजापः** = भेदोपायः, आपादितभिन्नबुद्धय इत्यर्थः, **केऽपि** = अस्मदीया एव केचित् जगुः । विश्वात्मनः परमात्मनः देहेन वा **किम्** = विग्रहाङ्गीकारेण वा प्राप्तव्यं किं वा वर्तते? इति **वदताम्** = पृच्छताम् **एते** = उक्ताः केचन किं **प्रतिब्रूयुः** = किम् उत्तरं वदेयुः ? **तत्** = शरीरम् **तस्य** = भगवतः **आश्रितार्थम्** = आश्रितानां भक्तानां सन्तोषाद्यर्थम् चेत्, **तदधिकरणकम्** = **शरीराधिकरणकम्** = शरीरसंबन्धि **सर्वमपि** = वस्त्रभूषणायुधादिकं सर्वमपि **एवम्** = आश्रितजनसन्तोषाद्यर्थमेव अस्तु । अतश्शरीरं यदि स्वीक्रियते, तर्हि तदनुबन्धिवस्त्रादिकमपि स्वीकर्तव्यम् । शरीरं स्वीकृत्य वस्त्राद्यस्वीकरणे अर्धजरतीदोषः स्यात् । अतोऽस्त्रभूषणादिकं सर्वं यथाशास्त्रं सिद्धम् ॥ 

497 



लोके पीताम्बरकिरीटाद्यलंकाराः आडम्बररूपा राजसप्रकृतीनां दृश्यन्ते । यावद्रजोऽधिकं वर्तेत, तावदेतादृशेषु प्रीतिः स्यात् । अस्त्रादयस्तु तु परहिंसाद्यर्थम्, स्वरक्षणार्था वा धार्यन्ते । परहिंसा तु तामसानां गुणः । 'हिंसाविहाराः' इति खलूच्यन्ते तामसाः । एवं राजसतामसप्रकृतिलक्षणान्येतानि गुणातीतस्य भगवतो युज्यन्ते वा? न च स्वरक्षणार्थमावश्यकान्यायुधानीति वाच्यम्, कस्मात्तस्य स्वरक्षणम् ? 'भीषास्माद्वातः पवते । भीषोदेति सूर्यः । भीषास्मादग्निश्चेन्द्रश्च । मृत्युर्धावति पञ्चमः' (तै. आ.) 'भयादस्याग्निस्तपति भयात्तपति सूर्यः । भयादिन्द्रश्च वायुश्च मृत्युर्धावति पञ्चमः ।' (कठ) 'मृत्योर्मृत्युं नमामि तम्' (मं.रा. स्त) इत्यादिना मृत्योरपि मृत्युरूप इत्युच्यमानस्य अन्येभ्यो रक्षणप्रसक्तेरेवासंभवात् । सर्वमिदमर्थवादश्चेत्, उपनिषदस्सर्वा अपि तादृशा एवेति वदतः कबन्धमीमांसकस्य भिक्षुपादप्रसरणम् । ननु अलं कबन्धमीमांसकेत्यादिप्रहसनेन ! राहुमीमांसका अपि निराकुर्वन्त्येव भगवतो विग्रहभूषणादिकमिति चेत्, तर्हि तानपि स्वीकुर्मोऽस्मत्साहाय्ये । तेन भवतः को लाभः ? प्रत्युत हानिरेव । किञ्च भवता श्रुतिकल्पत्वेनाङ्गीकृते जितन्तेस्तोत्रे 'न ते रूपं न चाकारो नायुधानि च चास्पदम्' इति भगवत आयुधाकारादीनां निषेधो ऽपि दृश्यते । अयि भोः! तत्रैवोत्तरमर्धं किमित्याच्छाद्यते ? तदपि पठ्यताम् । पठामि ब्रह्मन् ! तदपि भवत्प्रतिकूलमेव । ‘तथापि पुरुषाकारो भक्तानां त्वं प्रकाशसे' इति खलूत्तरमर्धम् । तत्र हि भक्तानां कृत आकारः, न तु सहजः इत्युच्यते । 'प्रकाशसे' इति पदमपि आकारादीनां भानमात्रमुच्यते, न तु सत्ता । 'ये यथा मां प्रपद्यन्ते तांस्तथैव भजाम्यहम्' इत्युक्तदिशा भक्तांस्तथोपसर्पति भगवानित्यर्थः । अतश्चाकारादिकं न सहजमित्येव सिद्ध्यति । अत एवाचार्यैरपि 'स्यात्परमेश्वरस्यापीच्छावशान्मायामयं रूपं साधकानुग्रहार्थम् ' ( ब्र. सू. 1-1- 20 सं) इत्युक्तम् । अतः, परमात्मनः शरीराभरणायुधादीनि मायाकल्पितानि, न वास्तवानीति पूर्वः पक्षः ॥ 

I 

। 

199 

अत्र पूर्वपक्षिणः द्वौ । एकः परमात्मनः शरीरं मायामयम् । अत एव वस्त्राभरणादिकं दण्डापूपायितम् - इति पक्षः । अपरस्तु 'शरीरमास्तां कामम् । अस्त्रभूषणादयो राजसतामसप्रियाः न सन्ति अवाप्तसमस्तकामस्य तस्येति पक्षः । अत्र श्लोके द्वितीयः पक्ष एव निराक्रियते । 'किं वा देहेन' इत्युत्तरेणैवेदं स्पष्टं ज्ञायते । शरीरमङ्गीकृत्यास्त्रभूषणादिकं मास्तु चेत्, मास्तु पीताम्बरमपि, तिष्ठतु दिगम्बर एव । ‘वीतावरणः’ ‘जैनोपजप्ता' इति पदद्वयमेतदेव सूचयति । अस्ति किल वटपत्रशायी शिशुर्दिगम्बरो मार्कण्डेयेन दृष्टः । तत्रापीष्टापत्तौ तादृशेन शरीरेण कस्य को वा लाभ इति वक्तव्यम् । ननु भवानेवाह प्रमाणानुरोधिनी प्रमेयस्थितिः, न तु प्रयोजनानुरोधिनीति – इति चेत्; तर्हि सर्वमप्यभ्युपगम्यताम् ॥ 

प्रथमपक्षस्योत्तरमप्यनेनैव दत्तप्रायम् । न हि मायापदं मिथ्यापर्यायं कस्यापि संमतम् । 'इच्छावशात्’ इति वदन् किलाचार्यः ईश्वरेच्छासिद्धत्वं मिथ्यात्वप्रयोजकं कथं वदेत् ? प्रत्युत सत्यसंकल्पः किल भगवान्। अनिर्वचनीयं तदिति चेत्, तर्हि तूष्णीं स्थीयताम्, मिथ्येति मोच्यताम् । अन्यथा हि स्तोत्रजालं सर्वमाचार्यस्यार्थशून्यं हि भवेत् । तत्सर्वं मन्दप्रज्ञानां कृत इत्यादिकमपि अज्ञानमूलकमहंकारमूलकं वा स्यात् । गुरुवायुपुरघटनाविशेषोऽप्यत्र स्मर्तव्यस्तादृशैरहंकारिभिः । अतोऽधिकारिभेदेन' इतिमात्रमुच्यताम् । एतेनैव 'न ते रूपं न चाकारः' इत्यादिकमपि समाहितम् । 'भक्तानां त्वं प्रकाशसे' इत्येतदपि व्याख्यातप्रायम् ॥ 



212. 

498 

[भगवल्लोकादिविषयेऽनुपपत्तिपरिहारः ] 

रूपस्थानायुधाख्याजनिलयविधृतिव्यापृतीच्छागुणादेः 

विश्वाधारे निषेधो विधिरपि विषयद्वैतशाम्यद्विरोधौ । इत्थंभूते निषेधः क्वचिदपि न विधिं बाधते सावकाशः 

कल्याणैरस्य योगस्तदितरविरहोऽप्येकवाक्यश्रुतौ च ॥67॥ 

T 

वस्तुतो देवतानां तु स्वरूपं गहनं भृशम् । अतोऽत्र विविधा वादाः प्रवर्तन्ते सतामपि ॥ यतः सृष्टिरहस्यं तत्सर्वमत्रैव वर्तते । ततोऽवकाशं मायात्र न ददात्यल्पमेधसाम् ॥ अत एवाह भगवान् मायां नृणां दुरत्ययाम् । अत एवास्माभिरपि पौनःपुन्येन कथ्यते ॥ एतादृशविचारेषु वर्ज्यं शब्दविवर्धनम् । अन्यथावर्जनीयस्स्यात् अपचारो यथास्थितेः ॥ अत एवाह भगवान्, शुकोऽपि ब्रह्मवित्तमः । 'यश्च मूढतमो लोके यश्च बुद्धेः परं गतः ॥ तावुभौ सुखमेधेते क्लिश्यत्यन्तरितो जनः' । अतो स्वात्मा वृथा नैव केशितव्यो हितेप्सुभिः ॥ इतोऽपि यदि जिज्ञासा, तर्हि मुक्त्वा विचारणाम् । साधवो ह्यभिगन्तव्याः तत्त्वज्ञास्तत्त्वदर्शिनः ॥ बुद्धिस्तु केवला यावत् वर्धते बुद्धिजीविनाम् । तावद्वर्धेत नास्तिक्यमन्तश्शत्रुः स्वयं नृणाम् ॥ बुद्धिरन्या ज्ञानमन्यदभ्यधाय्यसकृत्पुरा । बुद्धिस्स्यात्संशयसहा ज्ञानं संशयनाशकम् ॥ अतस्संपाद्यतां ज्ञानं सर्वसंशयनाशकम् । कृच्छ्रेण तपसा शीघ्रं परात्मा यत्प्रसीदति ॥ ६६ ॥
</details>


<details><summary>ಕನ್ನಡ - ६६</summary>

परमात्मनिगॆ दिव्यायुध भूषणादिगळ आवश्यकतॆयन्नु समर्थिसु तारॆ अवाप्त समस्त कामस्य भगवतः अर्वा भूषर्वा किमिह अवाप्त समस्त कामनाद भगवन्तनिगॆ आयुधगळिन्दलागलि, आभरणगळिन्दलागलि एनागबेकागिदॆ! तस्मात् देवः देहेsपि नीता वरण आदुदरिन्द परमात्मन शरीरवू याव विधवाद आवरण गळिल्लदॆये इरुत्तदॆ. इति जैनोपतप्पाः केsपि जगुः ऎन्दु जैनर प्रभावक्कॆ ऒळगाद कॆलवरु हेळिरुवरु, 

246 

-212- 

[ 80 * 67 

किं वा देहन विश्वात्मन इति वदतां किं प्रतिब्रूयुरेते 

तक्षेत्त स्याश्रितार्थं तदधिकरणकं सर्वमवमस्तु ॥६६ ॥
</details>

