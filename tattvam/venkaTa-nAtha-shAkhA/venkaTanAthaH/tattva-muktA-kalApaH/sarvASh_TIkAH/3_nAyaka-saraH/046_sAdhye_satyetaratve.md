+++
title = "046 साध्ये सत्येतरत्वे"

+++
<details><summary>मूलम्</summary>

साध्ये सत्येतरत्वे कथित इह भवेत् स्वस्य हि स्वान्यभावो नान्यत्सत्यं तु दृष्टं तदवधिकभिदासाधने चेष्टसिद्धिः ।  
सत्यत्वं चेन्निषेध्यं प्रसजति दहनेऽप्युष्णताया निषेधस्साध्यं त्वक्षाद्यबाध्यं यदि किमपि परं तेन न व्याप्तिसिद्धिः ॥ ४६ ॥
</details>

<details><summary>वरदार्य-सर्वाङ्कषा - ४६</summary>

एवं सामान्यतो जगन्मिथ्यात्वानुमानं निरस्य 'मर्यादां लोकसिद्धां विजहतः' इत्यंशं स्पष्टीकर्तुं विशिष्य साध्यं विकल्प्य दूषयतिसाध्य इत्यादि । 'विमतं मिथ्या दृश्यत्वात्' इत्यत्र साध्यं मिथ्यात्वं किंरूपम्? किं सत्येतरत्वम्? उत तदभाववति तत्प्रकारकत्वरूपं स्वात्यन्ताभाववति प्रतीयमानत्वम्? उत 'तुच्छत्वम्? उतान्यद्वा किञ्चित् ? इति प्रथमं विकल्प्य, प्रत्येकमवान्तरविकल्पानां सत्त्वात् विस्तरेण दुदूषयिषुः एकैकं विकल्पं एकैकश्लोकेन विकल्प्य दूषयितुं सत्येतरत्वरूपं प्रथमं पक्षं विकल्प्य दूषयति । सत्येतरत्वमित्यत्र, यत्किञ्चित्सत्यप्रतियोगिकभेदो विवक्षितः ? उत सत्यत्वावच्छिन्नप्रतियोगिकभेदः ? प्रथमकल्पे अस्मन्मते सिद्धसाधनम्, एतद्धटभेदस्य तद्धटे सत्त्वात् इति सुज्ञत्वात् द्वितीयकल्पे दूषणमाह- **इह** = अस्मिन् प्रयोगे **सत्येतरतत्वे=सत्यसामान्यभेदे** =सत्यत्वावच्छिन्नप्रतियोगिताकभेदे **साध्ये** = साध्यत्वेन **कथिते** = विवक्षिते सति स्वस्य हि स्वान्यभावो **भवेत्** = घटादेस्सत्यत्वेन, सत्यसामान्यान्तर्गतत्वेन सत्यत्वावच्छिन्नप्रतियोगितायाः स्वस्मिन्नपि सत्त्वेन स्वप्रतियोगिकभेदस्य स्वस्मिन्नपि सत्त्वप्रसङ्ग इति व्याघातः ॥ 

1 

सत्यं हि त्रिविधम् - प्रातिभासिकम्, व्यावहारिकम्, पारमार्थिकं चेति । रज्जौ सर्पादिकं प्रतिभासमात्रसिद्धं प्रातिभासिकम् । वल्मीकसर्पादिकं यावज्जगद्व्यवहारं प्रतीयमानं व्यावहारिकम् । ब्रह्मैकमेव परमपुरुषार्थभूतं पारमार्थिकं सत्यमिति तैरुच्यते । जगति च रज्जुसर्पवैलक्षण्यम्, ब्रह्मवैलक्षण्यम् चास्माकमपीष्टमेवेति तत्साधने सिद्धसाधनम् । व्यावहारिकसत्यत्वनिषेधे चापसिद्धान्तः स्पष्टमेव । तथा चानुभूयमानं वह्नेरुष्णत्वमपि मिथ्या स्यात् । ननु तन्मते वह्न्यादेर्व्यवहारसत्यत्वाङ्गीकारात् अत्राप्यपसिद्धान्ते 



468 

सत्यत्वं चेन्निषेध्यं, प्रसजति दहनेऽप्युष्णताया निषेधः 

साध्यं त्वक्षाद्यबाध्यं यदि किमपि परं तेन न व्याप्तिसिद्धिः ॥46॥ 

वक्तव्ये ‘वह्नेरुष्णत्वं मिथ्या स्यात्' इति दूषणं किमर्थमिति चेत् — निर्विशेषाद्वैतिनो बौद्धवत् धर्मधर्मिभावं नाङ्गीकुर्वन्ति । परं त्वत्र कश्चन विशेषः - बौद्धाः धर्ममङ्गीकृत्य धर्मिणमपह्नुवन्ति । एते तु धर्मिणमङ्गीकृत्य धर्ममपह्नुवन्ति । अतो 'वह्नौ उष्णताया निषेधः स्यात्' इति वक्तव्यमभूत् ॥ 

ननु जगति सत्यत्वं केवलं व्यावहारिकम् । परमार्थतस्तु परं ब्रह्मैकमेव सत्यम् । अतस्सत्यत्वावच्छिन्नप्रतियोगिताकभेदः अन्यस्मिन् सत्ये न कदापि प्रसज्यत इति, जगतो मिथ्यात्वसिद्ध्या स्वस्य स्वान्यभावप्रसक्तिरेव नास्तीति चेत्, तत्राह - नान्यदिति । **अन्यत्** = भवदभिमतम् सत्यं तु न **दृष्टम्** = लोके कुत्रापि नानुभवसिद्धम् । लोकदृष्टसत्यस्य व्यवहारमात्ररूपत्वेन, तस्यापि व्यावहारिकत्वात् । तदतिरिक्तस्य निर्विशेषब्रह्मणः कुत्राप्यसिद्धत्वात् । प्रमाणस्य सर्वस्यापि सविशेषविषयत्वात् ॥ 

ननु परब्रह्मण उभयमतसिद्धत्वात्, तत्प्रतियोगिकभेद एव प्रकृतानुमाने मिथ्यापदेन विवक्षित इति चेत् — तदवधिकभिदासाधने **च** = तादृशौपनिषदपरब्रह्मभेदस्यैव जगति साधने तु **इष्टसिद्धिः** = अस्मदिष्टस्यैव सिद्धिः; सत्यत्वेऽपि जगतो ब्रह्मभिन्नत्वात् । तथा च सिद्धसाधनम् ॥ 

ननु मिथ्यात्वपदस्य सत्यत्वात्यन्ताभाव एवार्थः, न तु सत्यभेदः । जगति सत्यत्वं नास्तीति निषिध्यत इति चेत् — दहनेऽप्युष्णतायाः निषेधः प्रसजति । सत्यत्वं जगति, वह्नावुष्णत्वं च लोकानुभवसिद्धम् । अतो वह्नावुष्णत्वनिषेधतुल्योऽयं जगति सत्यत्वनिषेधः । अतश्च बाधः । लोके विद्यमानं सत्यत्वं व्यावहारिकम्, पारमार्थिकसत्यत्वाभावस्साध्यत इति चेत्, तादृशसत्यत्वस्य लोके कुत्राप्यननुभवात्, प्रतियोग्य प्रसिद्ध्या निषेधो न सङ्गच्छते । ननु ब्रह्मणः पारमार्थिकसत्यत्वं श्रुतिसिद्धम् लोके तदभावस्साध्यत इति चेत्, श्रुतेरपि व्यवहारसिद्धत्वेन, तदुक्तस्य पारमार्थिकत्वस्यापि इदानीं व्यावहारिकत्वेन प्रतियोग्यप्रसिद्धेर्दुर्वारत्वात् ॥ 

ननु पारमार्थिकं सत्यत्वं न लोकानुभवसिद्धम्, तस्य ब्रह्ममात्रनिष्ठत्वात् । किन्तु विलक्षणं तदिति न ब्रह्मणो व्यावहारिकसत्यत्वप्रसङ्ग इति शङ्कते - साध्यमित्यादि । **अक्षाद्यबाध्यम्** = इन्द्रियादिभिः लौकिकप्रमाणैर्बाधितुमशक्यं तु **सत्येतरत्वम्** = ब्रह्मविलक्षणत्वम् किमपि **परम्** = लोकविलक्षणमेव यत्किञ्चिदन्यत् **साध्यम्** = साध्यत्वेन विवक्षितं यदि, तदा तेन तादृशलोकविलक्षणात् सत्यात् अन्येन सत्येन न **व्याप्तिसिद्धिः** = हेतोः साध्यनिरूपितव्याप्तेः असिद्धिः, लोकविलक्षणसत्येतरत्वस्य व्याप्तेः लोके ग्रहीतुमसक्यत्वात् । तथा च व्याप्यत्वासिद्धिर्दोषः । अतो नोक्तानुमानेन जगन्मिथ्यत्वसिद्धिः ॥ 

ननु परब्रह्मणोऽत्यन्ताप्रसिद्धत्वं नास्ति; ‘अहम्' इति प्रतीतौ भासमानत्वात्, 'अयमात्मा ब्रह्म' इति श्रुतेरिति चेत्, तर्हि अहमिति प्रतीतेः बहूनां जायमानत्वात्, भेदस्याप्यनुभवात् चालिनीन्यायेन सर्वेषामप्यात्मनां मिथ्यात्वं स्यात् । अतो ब्रह्मविलक्षणत्वरूपं मिथ्यात्वं न साधयितुं शक्यम् ॥ ४६ ॥
</details>


<details><summary>ಕನ್ನಡ - ४६</summary>

8 

हिन्दॆ हेळिद अनुमानदल्ले साध्य स्वरूपवन्नु विकल्प माडि दूषि सुत्तारॆ-इह सत्येतरतै साध्यॆ कथिते स्वस्य हि स्वान्यभावः भवेत् -विमतं मिथ्या, दृश्यत्वात्' ऎम्ब ई अनुमानदल्लि साध्यवाद मिथ्यात्वक्कॆ, सत्यक्किन्तलू भिन्न ऎन्दे अर्थ ऎन्दु हेळिदरॆ, तनगेने तन्न भेद बरबेकागुवुदु. 'सत्यक्किन्तलू भिन्न' ऎम्बर्थदल्लि अनेक सत्य वस्तुगळु इद्दाग सत्यवाद ऒन्दु घटादि वस्तुविनल्लि सत्यवाद पटादिवस्तु विन भेदविरुवुदरिन्द 'विमतं सत्यभिन्न दृश्यत्वात्' ऎम्ब अनुमान दल्लि सिद्ध साधन दोष प्रसिद्ध. सत्यवागिरुव सकलवस्तुगळ भेदवन्नु साधिसिदरॆ, सकल वस्तुगळल्लि तानू सेरुवुदरिन्द तन्नल्ले तन्न भेद वन्नु ऒप्पबेकागुत्तवॆ. इदु तीर असम्बद्धवागुवुदु. 

'सत्यभिन्न' ऎन्नुवुदक्कॆ सत्यवाद परमात्मनिगिन्तलू भिन्न ऎन्दर्थ हेळिदरॆ तप्पेनु? ऎन्दरॆ-अन्यत् सत्यं तु न दृष्टं परमात्मरूप वाद सत्यवस्तुवन्तू ऎन्दू यारिगू गोचरवागिल्ल. अन्तह वस्तुविन भेदवन्नु हेगॆ हेळलु साध्य? परमात्मनन्नु प्रत्यक्षवागि नोडदिद्दरू, नीवू सह जगत्तिगॆ परमात्म भेदवन्नु ऒप्पुवुदरिन्द, अदरन्तॆ इल्लियू एतक्कॆ आगबारदु? ऎन्दरॆ, तदवधिकभिदासाधने च इष्ट सिद्धि 

224 

[2047 

सत्यत्वं चेन्निषेध्यं प्रसजति दहने प्रुष्णताया निषेधः 

साध्यं त्वक्षाद्यबाध्यं यदि किमपि परं तेन न व्याप्ति सिद्धिः ॥ 

[मिथ्यात्व स्वरूपद खण्डनॆ 

- 202- 

स्वात्यनाभावदेशे विदितमिति यु स्थाप्यमिष्टं क्वचित्तत् तवेति शक्यं क्वचिदपि न तथा ह्य सिद्धान सिद्धिः । इन्तह परमात्म भेदसाधनॆ माडिदरॆ नमगू अदु सम्मतवाद्दरिन्द सिद्ध साधन दोष प्राप्तवागुत्तदॆ. 

सत्यत्वं निषेध्यं चेत्, दहनेsसि उष्णतायाः निषेधः प्रस जति-प्रपञ्चदल्लि सत्यत्ववॆम्ब धर्मविल्ल' ऎम्बुदे प्रकृतदल्लि साध्यवॆन्दरॆ प्रत्यक्ष प्रमाणवन्नु कडॆगणिसिद्धरिन्द बॆङ्कियल्लू सह उष्णत्व धर्मद निषेध प्राप्तवागुत्तदॆ. 'व, अनुष्ठ, पदार्थत्वात्" ऎन्दु ऒब्बनु हेळिदरॆ निरुत्तरवागिरबेकागुत्तदॆ. 

प्रत्यक्षाद्यबाध्यं परं किमपि साध्यं, यदि तेन न व्याप्ति सिद्धि-प्रत्यक्षादि विरोधविल्लद बेरॆ रीतिय पारमार्थिक सत्यत्व निषेध रूप मिथ्यात्व साध्यवादरॆ, आवाग आ साध्यदॊन्दिगॆ हेतुविगॆ व्याप्ति निर्णय आगलु साध्यविल्ल. पारमार्थिक सत्यस्वरूपनाद परमात्मन अनुभव नमगॆ इल्लद्दरिन्द ऎल्लि दृश्यत्वविरुवुदो, अल्लि पारमार्थिक सत्यत्वविरुवुदिल्ल' ऎम्ब रीतियल्लि व्याप्तिग्रहण बरलु साध्यविल्ल ॥ ४६ ।
</details>

