+++
title = "041 कैवल्यं नैकसङ्ख्यापरविरहतया"

+++
<details><summary>मूलम्</summary>

कैवल्यं नैकसंख्यापरविरहतया नापि मुख्यान्यभावौ सङ्घातैक्यं तु राशिक्रममवयवि तु प्राङ्निरस्तं ततोऽन्यत् ।  
तेनासङ्घातरूपे क्वचन निरुपधिः स्यादसावेकसंख्या स्वाधारैकायुरेषा परमुपचरिता सेयमद्रव्यवर्गे ॥ ४१ ॥
</details>

<details><summary>वरदार्य-सर्वाङ्कषा - ४१</summary>

एकत्वं कीदृशमिति शोधयति - कैवल्यमित्यादि । 'मुख्यान्यकेवलेष्वेकम् ' 'एके मुख्यान्यकेवलाः' इति कोशः । तत्र एकत्वसंख्या कैवल्यं **न** = ' केवलं राम इदं कर्तुं समर्थः' इत्यादिप्रयोगात् कैवल्यरूपम् एकत्वं न । **परविरहतया** = इतरनिवृत्तिरूपतया **एकसंख्या** = एकत्वसंख्या हि भावरूपा । मुख्यान्यभावौ **न** = मुख्यत्वरूपं वा अन्यत्वरूपं वा न । 'एकं स्थानं दर्शनीयमस्ति' इत्यादौ प्राधान्यविवक्षया एकपदप्रयोगात् एकत्वं प्राधान्यरूपं न । 'एको घटः' इत्यादौ तादृशार्थाभावात् । एवम् ‘मनस्यन्यत् वचस्यन्यत् कर्मण्यन्यत् दुरात्मनाम्' इति स्थाने 'मनस्येकं वचस्येकं कर्मण्येकं दुरात्मनाम्' इत्यपि प्रयोगात् – **एकम्** = अन्यत्वरूपं न, यतः केवलान्वयिरूपं ह्येकत्वं सर्वत्र भावरूपं दृष्टम् । 'एका सेना' इत्यादौ एकपदप्रयोगात् योधसंघात इत्यर्थात् एकत्वं संघातरूपं तु **राशिक्रमम्** = राशौ - 'एको धान्यराशिः' इत्यादौ यो क्रमः, तमनुसरति । एतत्सर्वमौपचारिकमिति सर्वे जानन्ति । ततः संघातात् **अन्यत्** = अतिरिक्तम् 'एको घटः' इत्यादौ संघातातिरिक्तं अवयवि तु **प्राक्** = पूर्वमेव (जड. 20) निरस्तम् । **तेन** =एवमेषां प्रयोगाणामौपचारिकत्वात् एतत्सर्वविलक्षणा **एकसंख्या** = एकत्वाख्यः मुख्यसंख्यापदार्थः **असंघातरूपे** =पूर्वोक्तस्थलविलक्षणे **क्वचन** = कुत्रचित् **निरुपधिः=अनौपचारिकः** =सहजः स्यात् । निरवयवे परमाण्वादौ सा संख्या स्वीकार्येति सर्वार्थसिद्धिः । 'परमाण्वादौ' इत्यत्रादिना प्रत्येकस्वात्मग्रहणम् । न हि कस्यापि स्वात्मनि 'अहमेकः, उत द्वौ' इति संशयो भवति । तत्रैव संख्यारूपं मुख्यमेक- 



402. 

729 

[ एकत्वस्वरूपे मतभेदः ] 

ऐक्यं स्वाभेदमाहुः कतिचन, न भिदाऽस्त्येकमेवेति दृष्टेः भेदादृष्ट्यैक्यमोहस्तदिति च वचनं तत्र तत्राभ्युपेतम् । अन्ये त्वेतत् स्वसत्त्वं विदुरितरसमुच्चित्यवस्थानुवृत्तं 

तत्पक्षेऽपि स्वरूपादधिकमिदमिह द्वित्वमोहादिसिद्धेः ॥42॥ 



त्वम् । परमात्मन्यपि ' एको देवः' इत्यादिशास्त्रात् । न च परमाणोर्निराकृतत्वात् (जड. 18) कथं तत्रैकत्वसंख्या कथ्यत इति प्रष्टव्यम्, वैशेषिकसंमतपरमाणोरेव निराकरणात् । 'विश्रमस्त्वस्तु दृष्टे' इत्येव तत्रोपसंहारात् । परन्तु तस्यापि सृज्यत्वादनित्यत्वमिति विशेषः । अत एव - **एषा** = संख्या **स्वाधारैकायुः** = तस्या आधारानुगुणा, परमाणुगता अनित्यापि, आत्मगता तु नित्या । **परम्** = परं तु **सेयम्** = एकत्वसंख्या अद्रव्यवर्गे **उपचरिता** = औपचारिकी, अद्रव्ये अद्रव्यस्य सत्त्वासंभवात् - गुणे गुणानङ्गीकारात् ॥ 

मुख्यैकत्वस्य विषये प्रोक्ता लोकायतक्रमात् । न्यायभाष्ये प्रक्रिया तु द्रष्टव्या विमत्सरैः ॥ वात्स्यायनस्य मेधायाः भाषाया वा विजृंभणम् । दृष्ट्वा स्वात्मा शिक्षणीयः हिताय श्रेयसे तथा ॥ वेदान्तदृष्टिरन्या स्यात् अन्या लौकायती तथा । सांकर्यं नैव कर्तव्यं शास्त्रयोरुभयोरपि ॥ कालस्स तु गतः पूर्वः, नूतनः काल आगतः । कालस्यानुगुणं चिन्त्यं संकेतानुगुणं न च ॥ अणूनां परिमाणादिस्वरूपविषये बुधैः । नव्यविज्ञानिमूर्धन्यैः पराक्रान्तं च पश्यत ॥ तत्कालसदृशं प्रोक्तमाचार्यैरिति भाव्यताम् । कूपकूर्मनिभा न स्मो वयमित्यपि चिन्त्यताम् ॥ सत्यं नैकविधं प्रोक्तं सिद्धान्ते स्मर्यतां सदा । अबाधितं स्यात्सत्यं तत् तारतम्येन वर्तते ॥ एकं स्यात्परमं सत्यमितरत्त्ववरं भवेत् । सत्यस्य सत्यं त्वित्यादि श्रुतिरेवाह पश्यत ॥ हृदि द्रोहो न कर्तव्यः कदापि विबुधैः क्वचित् । राजते यत्र भगवान् सर्वसाक्षी सदैव नः ॥ ४१ ॥
</details>
