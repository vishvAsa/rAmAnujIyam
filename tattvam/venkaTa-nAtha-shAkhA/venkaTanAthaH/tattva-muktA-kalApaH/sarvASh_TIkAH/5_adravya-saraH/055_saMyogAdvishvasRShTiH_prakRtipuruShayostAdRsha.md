+++
title = "055 संयोगाद्विश्वसृष्टिः प्रकृतिपुरुषयोस्तादृशैस्तद्विशेषैः"

+++
<details><summary>मूलम्</summary>

संयोगाद्विश्वसृष्टिः प्रकृतिपुरुषयोस्तादृशैस्तद्विशेषैः ब्रह्मादिस्तम्बनिष्ठा जगति विषमता यन्त्रभेदादयश्च ।  
अक्षाणामर्थयोगाद्विविधमतिरबाद्यन्वयादङ्कुरादिः शुद्धाशुद्धादियोगान्नियतमपि फलं न्यायतत्त्वेऽन्यघोषः ॥ ५५ ॥
</details>

<details><summary>वरदार्य-सर्वाङ्कषा - ५५</summary>

संयोगस्य दुरपह्नवत्वं तस्य सांप्रदायिकत्वं चाह - संयोगादिति । प्रकृतिपुरुषयोः संयोगात् **विश्वसृष्टिः** =जगत्सृष्टिः वर्ण्यते सांख्यैः । सिद्धान्तेऽपि प्रकृतिस्थाने कर्माङ्गीकृतम् । कर्मसंबन्धश्चेतनानां विलक्षणोऽस्त्येव । जगति **ब्रह्मादिस्तम्बनिष्ठा** = चतुर्मुखाद्यारभ्य तृणपर्यन्तं वर्तमाना **विषमता** = वैषम्यम् **तादृशैः** =प्रकृतिपुरुषसंबन्धसदृशैः **तद्विशेषैः** = संबन्धविशेषैः भवति । **यन्त्रभेदादयश्च** = आलानयन्त्रविशेषादयश्च परस्परचक्रादिसंयोगविशेषादेव भवन्ति । एवम् **अक्षाणाम्** = इन्द्रियाणाम् **अर्थयोगात्** = पदार्थै- 

बौद्धमते 

प्रसिद्ध 

743- 

[विभागविमर्शः ] 



416. 

संयुक्ते द्रव्ययुग्मे सति समुपनतो यस्तु संयोगनाशः 

संग्राह्योऽयं विभागव्यवहृतिविषयः; सोऽपि तद्धेतुतस्स्यात् । त्वन्निर्दिष्टे विभागे गतवति च सतोः स्यात् विभक्तप्रतीतिः 

भूयस्संयोगसिद्धौ; कथमिति तु यथा त्वद्विभागान्तरादौ ॥56॥ 

स्साकं संबन्धात् **विविधमतिः** = परस्परविलक्षणं ज्ञानम् भवति । एवम् **अङ्कुरादिः** = बीजेभ्यः अङ्कुरादीनि **अबाद्यन्वयात्** = जलपृथिव्यादिसंबन्धात् भवति । एवं **शुद्धाशुद्धादियोगात्** = शुद्धानां महात्मनां संबन्धात् अशुद्धानां पातकिनाम् संबन्धाच्च फलमपि **नियतम्** = व्यवस्थितम्, शास्त्रसिद्धम् । ओषधिविशेषयोगात् विचित्रगुणविशेषः, हरिद्राचूर्णसंयोगात् नूतनरक्तवर्णोत्पत्तिः, किण्वादिद्रव्यसंयोगात् अद्भुता मदशक्तिः इत्यादिकं लोकदृष्टम् । **अस्य** = एतादृशस्य संबन्धस्य प्रभावः **न्यायतत्त्वे** = श्रीमन्नाथमुनिविरचिते न्यायतत्त्वाख्ये ग्रन्थे घोषः श्रोतव्यः । अतो नैरन्तर्यमात्रं न संयोगः, किन्त्वतिरिक्तो विलक्षण एव सः ॥ ५५ ॥
</details>
