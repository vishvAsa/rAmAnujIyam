+++
title = "092 स्वव्यापारं विशेष्ये"

+++
<details><summary>मूलम्</summary>

स्वव्यापारं विशेष्ये स्वयमभिदधते नैव शब्दाः कदाचित् श्रुत्वा लिङ्व्यापृतिं वा कुत इह यतनं स्वोपयोगाद्यबोधे ।  
तस्मादास्माकतत्तद्यतनकृदभिधा स्वस्य वाच्या लिङादेरित्युक्तिं बह्ववद्याममनिषत बुधास्त्रस्तरीमात्ररूपाम् ॥ ९२ ॥
</details>

<details><summary>वरदार्य-सर्वाङ्कषा - ९२</summary>

I 

तर्हि कुमारिलसंमता शब्दभावनैव लिडर्थोऽस्तु - इति चेत्, तदपि न युक्तमिति प्रदर्शयतिस्वव्यापारमित्यादि । 'यजेत स्वर्गकामः' इत्यादौ तन्मते भावनामुख्यविशेष्यकशाब्दबोधाङ्गीकारे, सिद्धान्ते नैयायिकमतवत् लोकसिद्धस्य कर्तुः पुरुषस्यैव विशेष्यत्वात्, भवितुर्भवनानुकूलभावयितृव्यापारविशेषस्यैव भावनात्वेन, शाब्दीभावना किल पुरुषे व्यापारमापादयतीति **शब्दाः** = लिङादयश्शब्दाः **विशेष्ये** = वाक्यविशेष्ये पुरुषे **स्वव्यापारम्** = स्वस्य भावनारूपं **व्यापारम्** = प्रेरणाम् **कदाचित्** = कदाचिदपि स्वयम् नैव **अभिदधते** = नैव अभिधातुं समर्था भवन्ति । प्रमाणानि किल स्वविषयं प्रदर्शयेयुः, न तु स्वम् । यथा चक्षुरादीनि घटादीन् प्रदर्शयेयुः, न त्वात्मानमिन्द्रियम् । तद्वत् शब्दोऽपि **अर्थमभिदध्यात्** = अर्थं प्रदर्शयेत्, न त्वात्मानम् । ननु शब्दशास्त्रे सौत्राः मघवादिशब्दा आत्मानमेवाभिदधते, न त्वर्थमित्यस्ति किलेति चेत्, तत् शब्दशास्त्रम्, न त्वर्थशास्त्रम् । इतराणि त्वर्थशास्त्राणि, लौकिकोऽपि शब्दोऽर्थपर एव । तदेतदुपपादयति – **लिङ्ख्यापृतिम्** = लिङः प्रवर्तकत्वात् लिङ्शब्दवाच्यं प्रवर्तनारूपं व्यापारं **श्रुत्वा** = श्रुत्वा **स्वोपयोगाद्यबोधे** = 'इदं **ममोपयोगि** = मम प्रयोजनं किञ्चिदभिधत्ते' इति ज्ञानाभावे **इह** = लोके पुरुषे **यतनम्** = प्रयत्नः कुतो वा भवेत् ? **तस्मात्** = शब्दस्यैवं स्वभावत्वात् लिङादेः **अभिधा** = बोधनशक्तिः **आस्माकतत्तद्यतनकृत्** = प्रेर्यपुरुषगतव्यापाररूपामार्थीभावनां प्रयत्नपर्यायां जनयित्री सती **स्वस्य** = 

लिङादेः 

453. 

773 

[ इष्टसाधनत्वमात्रं न लिडर्थः ] 

न स्यात् पुंसः प्रवृत्यै विदितमपि गिरा स्वेष्टहेतुत्वमात्रं 

दुस्साधादावयोगात्; अथ सहकुरुते साध्यतैकार्थयोगः । इत्थं शक्तिर्द्वये स्यात्; गरिमहतमिदं किञ्चिदत्रार्थतश्चेत्, 

इष्टोपायत्वमर्थादुचितमिह; ततः खण्डिता मण्डनोक्तिः ॥93॥ 



सवाच्या भवति, शाब्दीभावना आर्थीभावनां वदेत्, न तु शाब्दीभावनामेव वदेत् **इति** = इति हेतोः **बह्ववद्याम्** = 

अत्यन्तासंबद्धाम् **उक्तिम्** = शाब्दीभावना लिङ्वाच्येत्युक्तिम् बुधाः **त्रस्तरीमात्ररूपाम्** = केवलं हास्यरूपाम् **अमनिषत** = मन्यन्ते स्म । **त्रस्तरी** = परिहासः इति वृत्तिः । अतः शब्दभावना लिडर्थो न भवितुमर्हति ॥ 

I 

यथा वा शङ्खध्वनिर्मङ्गलरूपः, तथा लिङ्क्ष्वनिरेवाज्ञारूपः, अत एव प्रेरकश्च भवति । यथा राज्ञः आज्ञाध्वनिं श्रुत्वा सेवकश्चलति तथा । वेदे पुरुषाभावात् शब्द एव श्रुतस्सन् नरं प्रेरयति इति भाट्टाः । अत एव तस्याः शाब्दी भावनेति संज्ञा । परं तु वेदस्य भगवदाज्ञारूपत्वात्, स्रष्टुर्भगवतोऽभिप्राय एव प्रेरकः । अचेतनः शब्दः चेतनं कथं प्रवर्तयेत् । न चाशनिध्वनिं श्रुत्वा प्रतिदिशं भीत्या पलायन्ति जनाः, तद्वत् भवत्विति वाच्यम्, एवं चेत् वेदो ध्वनिरेव स्यात्, न तु वर्णः । ततश्च वेदः द्रव्यमपि न स्यात्, ततश्च वायुधर्म एव स्यान्न स्वतन्त्र इति मूलहानिरेव ॥ ९२ ॥
</details>
