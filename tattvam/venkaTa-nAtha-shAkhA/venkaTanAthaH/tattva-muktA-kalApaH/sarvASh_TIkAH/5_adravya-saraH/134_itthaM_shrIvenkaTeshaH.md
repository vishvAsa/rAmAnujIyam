+++
title = "134 इत्थं श्रीवेङ्कटेशः"

+++
<details><summary>मूलम्</summary>

इत्थं श्रीवेङ्कटेशः श्रुतममत जगन्मूलकन्दं मुकुन्दं विस्तारो यस्य विश्वं मुनिभिरभिदधे विस्तरो वाङ्मयं च ।  
यन्नास्मिन् क्वापि नैतत् क्षममिह कुहकैरिन्द्रजालं न तैस्तैरेकं तत्सर्वसिद्ध्यै कलयत हृदये तत्त्वमुक्ताकलापम् ॥ १३४ ॥
</details>

<details><summary>वरदार्य-सर्वाङ्कषा - १३४</summary>

स्वकृतेर्वैशिष्ट्यं प्रदर्शयितुमाचार्यसार्वभौमोऽयम् नायं ग्रन्थः केवलवाचाटताफलरूपः, परग्रन्थवदित्याह -- इत्थमित्यादि । **श्रीवेङ्कटेशः** = श्रीवेङ्कटनाथनामायं ग्रन्थकारः **इत्थम्** = एतावतोक्तप्रकारेण **श्रुतम्** = गुरुमुखात् श्रुतं **जगन्मूलकन्दम्** = जगद्योनिभूतम् मुकुन्दम् सविशेषं ब्रह्म **अमत** = मननमकरोत् । ‘श्रोतव्यो मन्तव्यः' इति खलु श्रुतिः । अत इदं सर्वम् 'निदिध्यासितव्यः' इत्युक्तध्यानोपयोगितयैव कृतम्, न तु वाक्शोषणरूपम् । ननु प्रकृतिपुरुषविचारः कथं ब्रह्मविचारः स्यादित्यत्र - विश्वं जगत्सर्वमिदं प्रकृतिपुरुषात्मकम् यस्य मुकुन्दस्य विस्तारः, बीजाद्वृक्षस्येव । वाङ्मयं **च** = शब्दप्रपञ्चश्च यस्य विस्तरः **मुनिभिः** = दृष्टपरावरैः पराशरादिभिः **अभिदधे** = ' यन्मयं च जगद्ब्रह्मन् यतश्चैतच्चराचरम्' 'जगतोऽस्य जगच्च सः' इत्यादि । यद्यपि श्रुतिरेव वक्ति ब्रह्मणस्सर्वात्मकत्वम् ' यच्चास्येहास्ति यच्च नास्ति सर्वं तदस्मिन् समाहितम्’(छां.8-1-3) 'इदं सर्वं यदयमात्मा' (बृ.4-4-6) 'सर्वं खल्विदं ब्रह्म' (छा. 3-14-1) इत्यादौ, अथापि बहुभिर्बहुधा व्याख्यातत्वादेषां स्पष्टार्थमुपबृंहणापेक्षित्वान्मुनिभिः इत्युपात्तम् । एतादृशसर्वात्मकब्रह्मप्रतिपादनात् - अस्मिन् यत् **नास्ति** =न निरूपितम् **एतत्** = एतादृशम् **क्वापि** = अन्यत्र कुत्रापि **न** = न लभ्येतैव, ‘यदिहास्ति तदन्यत्र, यन्नेहास्ति न तत् क्वचित्' इतिवत् । इदं समनन्तरश्लोके व्यक्तीभविष्यति । अत एव **इह** = एतद्विषये तैस्तैः **कुहकैः** = कुटिलैः **इन्द्रजालम्** = मायाप्रदर्शनम् न **क्षमम्** = न शक्यम् । **तत्** = तस्मात् **सर्वसिद्ध्यै** = सर्वार्थसिद्धये एकम् इमम् तत्त्वमुक्ताकलापम् हृदये **कलयत** =धरत । ग्रन्थोपक्रमस्थः (जड. 3) श्लोकोऽप्यत्रानुसन्धेयः ॥ 

आचार्योऽयं हि विज्ञानमूर्तिना स्वयंवृतः, तमेव प्रार्थयामास 'अकम्पनीयान्यपनीतिभेदैरलंकृषीरन् हृदयं मदीयम् । शङ्काकलङ्कापगमोज्वलानि तत्त्वानि सम्यञ्चि तव प्रसादात् ॥ ' ( हय. स्तो. 31 ) इति ।

495. 

496. 

814 

[ ग्रन्थस्यास्य समग्रता ] 

निश्शेषां वस्तुवृत्तिं निपुणमिह मया न्यस्यता क्वापि कोणे 

यत्रोदासि, द्विधा वा समगणि गहने सम्मते सन्मतीनाम् । निष्क्रष्टुं कश्चिदन्यः प्रभुरिह भगवल्लक्ष्मणाचार्यमुद्राम् 

अक्षुद्राचार्यशिक्षाशतगुणितमतेरप्रमत्तान्न मत्तः ॥135॥ [ एतत्सिद्धान्तस्य वैशिष्ट्यम् ] 

दृष्टेऽपह्वप त्यभावात् अनुमितिविषये लाघवस्यानुरोधात् 

शास्त्रेणैवावसेये विहतिविरहिते नास्तिकत्वप्रहाणात् । 

अत एवानन्तरम् - ‘सर्वतन्त्र स्वतन्त्रः ' 'वेदान्ताचार्यः' इति च देवैरेव मानितश्च । एतद्विश्वासेनैवेत्थं वदत्ययमाचार्यः इति ज्ञेयम् । अत्र सर्वार्थसिद्धौ 'श्रीवेङ्कटेशः' इति वक्तृवैलक्षण्यम्, श्रुतममतेति सत्संप्रदायसिद्धत्वम्, जगन्मूलकन्दं मुकुन्दमिति विषयवैलक्षण्यञ्च एतत्प्रबन्धस्योपादेयतमत्वप्रतिष्ठापनायेति विवृतम् ॥ 

अथाप्यस्त्येव सर्वत्र मायाया वैभवं महत् । आसन्नेव हि चैद्याद्याः कृष्णस्य पुरतः खलु ॥ यमेव वृणुते देवस्तस्यैव सुलभो ह्ययम् । स्मर्तव्यमेतदप्यत्र प्रमादरहितैस्सदा ॥ १३४ ॥
</details>
