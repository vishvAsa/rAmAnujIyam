+++
title = "035 तोये दृष्टम्"

+++
<details><summary>मूलम्</summary>

तोये दृष्टं स्वभावाद् घृतकनकमुखे पाकजन्यं द्रवत्वं तैलादौ नैव पाकानुगम इति भवेत्तादृशाबंशकॢप्तिः ।  
भस्मीभावाद्यनर्हे यदुत कणभुजा सूत्रितं तैजसत्वं हैमादिश्लिष्टभौमावयवनयविदामित्थमेतन्न हृद्यम् ॥ ३५ ॥
</details>

<details><summary>वरदार्य-सर्वाङ्कषा - ३५</summary>



395. 

396. 

724 

[सांसिद्धिकनैमित्तिकद्रवत्वभेदः ] 

तोये दृष्टं स्वभावात्; घृतकनकमुखे पाकजन्यं द्रवत्वं 

तैलादौ नैव पाकानुगम इति भवेत् तादृशाबंशक्लृप्तिः । भस्मीभावाद्यनर्हे यदुत कणभुजा सूत्रितं तैजसत्वं 

हेमादिश्लिष्टभौमावयवनयविदामित्थमेतन्न हृद्यम् ॥35॥ 

[गुरुत्वपरीक्षा] 

पातस्तुल्योऽम्बुभूम्योः पवनदहनयोस्तिर्यगूर्ध्वप्रवृत्त्या 

पाते भेदात् पलादिप्रतिनियतिरपि ह्यंशवैषम्यतः स्यात् । भागानां तारतम्याज्जलशिखिमरुतां स्यन्दनादेर्विशेषः 

तस्मात् सर्वोऽप्यदृष्टादिह भवतु; न चेत् स्याद्गुणोऽन्योऽनलादौ ॥36॥ 

द्रवत्वे स्वाभाविकौपाधिकविभागं प्रदर्शयति - तोय इत्यादि । ननु द्रवत्वमेव निराक्रियते, तस्य विभागस्तु प्रदर्श्यते । किमिदं मृतशिशोर्नामकरणोत्सवः ! 

प्रायस्तत्त्वं न जानन्ति ह्यर्थेष्वेतादृशेषु हि । पदं तु वर्तते किञ्चित् कश्चिदर्थोऽपि वर्तते ॥ कीदृशोऽर्थस्स इत्यत्र चर्चा प्रचलति द्वयोः । अर्थास्सर्वे तथैव स्युस्तस्मात्तच निरूप्यते ॥ 

**तोये** = जले **द्रवत्वम्** = स्वभावात् दृष्टम् । **घृतकनकमुखे** = घृतसुवर्णादौ द्रवत्वं पाकजन्यं भवति । तैलादौ तु तत् स्वभावोऽपि न, पार्थिवत्वात्, **पाकानुगमः** = पाकान्वयोऽपि न, न हि तत्र पाकाद्द्रवत्वम्, इति हेतोः तत्र **तादृशाबंशक्लृप्तिः** = परिदृश्यमानस्य जलांशस्य कल्पनम् । 'कनक' इति परमतदृष्ट्या । वस्तुतस्तु **भस्मीभावाद्यनर्हे** = भस्मीभावस्य वा क्षयस्य वा अनर्हे सुवर्णादौ यदुत **कणभुजा** = कणादेन तैजसत्वं सूत्रितम्, एतत् **हेमादिश्लिष्टभौमावयवनयविदाम्** = सुवर्णसंयुक्तपार्थिवावयवन्यायतत्त्वविदाम् **इत्थम्** = तदुक्तरीत्या न **हृद्यम्** = नाङ्गीकारार्हम् । सुवर्णतैजसत्वविचारः पूर्वमेव ( जड.60 ) गतः ॥ ३५ ॥
</details>
