+++
title = "046 बौद्धास्तुच्छामणूनामभिदधति परिच्छित्तिमाकाशधातुम्"

+++
<details><summary>मूलम्</summary>

बौद्धास्तुच्छामणूनामभिदधति परिच्छित्तिमाकाशधातुं वस्तुस्थित्या परिच्छित्त्यभवनवशतस्स्यादमीशां विभुत्वम् ।  
अन्यत्रासत्त्वरूपा परिमितिरिति हि स्थापितं सा मृषा चेत् प्राप्तं सर्वत्र सत्त्वं प्रथमसरगता स्मर्यतां व्योम्नि युक्तिः ॥ ४६ ॥
</details>

<details><summary>वरदार्य-सर्वाङ्कषा - ४६</summary>

406. 

733 

[बौद्धोक्तपरिमाणस्वरूपविमर्शः ] 

बौद्धास्तुच्छामणूनामभिदधति परिच्छित्तिमाकाशधातुं 

वस्तुस्थित्या परिच्छित्यभवनवशतः स्यादमीषां विभुत्वम् । 'अन्यत्रासत्त्वरूपा परिमितिः' इति हि स्थापितं; सा मृषा चेत् 

प्राप्तं सर्वत्र सत्त्वं; प्रथमसरगता स्मर्यतां व्योम्नि युक्तिः ॥46॥ 



1. बौद्धाः अणूनां परिच्छित्तिं आकाशधातुम् तुच्छाम् **अभिदधति** = बौद्धाः, अणूनां परिमाणम् आकाशधातुरूपत्वात् तुच्छरूपां वदन्ति । आकाशधातुरूपत्वात् तुच्छत्वमिति यदि तर्हि वस्तुस्थित्या **परिच्छित्त्यभवनवशतः** = परिच्छित्त्यभावस्य सिद्ध्या **अमीषाम्** = परमाणूनाम् विभुत्वं स्यात् । एतदेवोपपादयति – **परिमितिः** = परिमाणं नाम **अन्यन्त्रासत्त्वरूपा** = कुत्रचित् सत्त्वे सत्यन्यत्रासत्त्वरूपा इति हि स्थापितम् । यथा मूर्तत्वं नाम परिच्छिन्नपरिमाणत्वम् । एतदभावः परिच्छिन्नत्वाभावः । **सा** = परिच्छित्तिःः परिच्छिन्नत्वं **मृषा** = तुच्छम्, चेत्, तर्हि सर्वत्र सत्त्वं स्वतः प्राप्तम् । 'अतश्चाणूनां विभुत्वप्रसङ्गः । 'आकाशवत्' इति कथनात् **व्योम्नि** = आकाशविषये प्रथमसरगता (जड. 46) **युक्तिः** = आकाशविचाररीतिः **स्मर्यताम्** = पुनश्चिन्त्यताम् ॥ 

वस्तुतस्त्वत्र वक्तव्यं बहु यद्यपि वर्तते । अथापि संग्रहाद्यावत् वक्तुं शक्यं तदुच्यते ॥ 



वस्तूनां स्वरूपपरिच्छेद एव **परिमितिः** = परिमाणमित्युच्यते । परितो मितिः परिमितिः । यदा घटादिकं पश्यामः, तदा तं परितः किं पश्यामः ? आकाशमेव पश्यामः । अतश्च प्रदेशव्याप्तिरेव परिमाणम् । अनन्तप्रदेशव्याप्त्या आकाशोऽनन्तः अपरिच्छिन्नः । प्रदेशव्याप्तेरियत्ता यदा वक्तुं न शक्यते तदा विभुत्वे पर्यवसानम् । महत्त्वस्य विश्रान्तिः कुत्रचिचेत्, अणुत्वस्यापि विश्रान्तिः कुत्रचिदावश्यकी । ततश्च परममहत्त्वम्, परमाणुत्वं चेत्युभयमपि परिच्छेत्तुमशक्यत्वरूपमिति उभयोरप्यवध्योरभावरूपत्वमेव । तयोर्भावरूपत्वमन्तरा बुद्ध्या परिच्छेदोऽपि न कर्तुं शक्यः किलेति चेत्, हन्त ! 

तदिदं बुद्धिदौर्बल्यं बालानामिव विद्धि भोः ! ज्ञानगम्या हि सर्वत्र परिच्छेदविहीनता ॥ अणुत्वं परमं वापि महत्त्वं वापि तादृशम् । दुर्ज्ञेयं सर्वथैव स्यादभावादवधेस्तयोः ॥ वस्तुस्वरूपरूपं स्यात्परिच्छेदविहीनता । अतः स्वयं तु ज्ञातं स्यात् स्वरूपेऽवगते तयोः ॥ भावान्तराभाववादेऽप्येतत्तुल्यं विचिन्त्यताम् । एतदेव ह्यनन्तत्वमपरिच्छित्तिमाह तत् ॥ बौद्धानां तुच्छशब्दोऽपि वस्तुतो गहनो मतः । नैवार्थः शशशृङ्गादितुल्यः स इति बुद्ध्यताम् ॥ नासदासीयसूक्ते हि तुच्छशब्दः प्रदृश्यते । तत्र तस्य च कोऽर्थः स्यादिति गाढं विचिन्त्यताम् ॥ श्रीहयग्रीवदेवस्य करुणामृतवर्षणात् । आचार्यसार्वभौमोऽयमखिलं वेत्ति पश्यत ॥ ज्ञानबुद्ध्योरन्तरं च बहुधा दर्शितं पुरा । बुद्धेः परावधिर्हि स्यात् ज्ञानमित्यवधार्यताम् ॥ 

बुद्धिर्हि संशयसहा ज्ञानं संशयनाशकम्। बुद्धिर्हि बाह्या संप्रोक्ता ज्ञानमत्यन्तमान्तरम् ॥

734 

407. 

प्राण 

[ब्रह्मपरिणामपरीक्षा] 

स्थूलाणुह्रस्वदीर्घेतरदुपनिषदि स्थापितं ब्रह्म तस्मिन् 

सर्वोत्कृष्टं महत्त्वं श्रुतमपि; तदिह स्थूलताऽन्या निषिद्धा । 

अन्ये त्वाहुर्विभूनामपरिमितवचः प्रत्ययान्मित्यभावम् 

भावैकात्मन्यभावे परिमितिविरहोऽप्यत्र भावान्तरं स्यात् ॥47॥ 

गतः कालो कलेः कष्टः, प्रकाशोऽप्यचिराद्भवेत् । ज्ञास्यन्ति सत्यं सकलम् सर्वे तत्त्वबुभुत्सवः ॥ निष्टः कलियुगो वित्त यस्यान्तर्हृदये हरिः । भवेत् कृतयुगस्तस्य परिपूर्णहितावहः ॥ ४६ ॥
</details>
