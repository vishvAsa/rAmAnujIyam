+++
title = "038 क्षित्यादौ साङ्ख्यदृष्ट्या"

+++
<details><summary>मूलम्</summary>

क्षित्यादौ सांख्यदृष्ट्या यदि किमपि तम(मः)स्कार्यमिष्टं गुरुत्वं तद्वत् कल्प्येत वह्निप्रभृतिषु न कथं सत्त्वकार्यं लघुत्वम् ।  
यादृग्भूताद् गुणात्तद्वदसि च पतनं तादृशादस्तु तस्मात् कॢप्तिस्त्वन्यस्य गुर्वी भवतु तदधिकं काममाप्तोपदेशात् ॥ ३८ ॥
</details>

<details><summary>वरदार्य-सर्वाङ्कषा - ३८</summary>

। 



सांख्यशास्त्रोक्तप्रक्रियया गुरुत्वं विमृशति - क्षित्यादाविति । **सांख्यदृष्ट्या** = सांख्यतन्त्रदृष्ट्या तमः कार्यं **किमपि** = तमोगुणस्य कार्यभूतं यत्किञ्चित् **गुरुत्वम्** = गुरुत्वं नाम **क्षित्यादौ** = पृथिवीजलयोः 



399. 

726 

यादृग्भूताद् गुणात् तद्वदसि च पतनं, तादृशादस्तु तस्मात् 

क्लृप्तिस्त्वन्यस्य गुर्वी; भवतु तदधिकं काममाप्तोपदेशात् ॥38॥ 

[तार्किकोक्तसंख्यापरीक्षा ] 

एकद्व्यादिप्रतीतिव्यवहृतिविषयो यो गुणः सा तु संख्या 

वाप्यैक्यं नित्यसिद्धं; क्वचिदवयवगैर्जन्यते तत्तदैक्यैः । द्वित्रित्वाद्यं त्वनेकावगतिसहकृतैकैकनिष्ठैक्यजन्यं 

तत्तत्पुंमात्रदृश्यं क्षणिकमिति कथा काऽपि कौतस्कुतानाम् ॥39॥ 

इष्टम् **यदि** = संमतं यदि, तर्हि, तद्वत् **वह्निप्रभृतिषु** = तेजःप्रभृतिपदार्थेषु **सत्त्वकार्यम्** = सत्त्वगुणकार्यम् लघुत्वम् अपि कथं न कल्प्येत ? यादृग्भूतात् **गुणात्** = यादृशात् तमोऽभिधात् गुणात् तत् **पतनम्** = पतनरूपं तत्कार्यं वदसि च तादृशात् **तस्मात्** = तादृशतमोगुणादेव पतनम् अस्तु, **अन्यस्य** = तदतिरिक्तस्य गुरुत्वस्य **क्लृप्तिस्तु** = कल्पनं तु **गुर्वी** = गौरवावहा भवति, 'तद्धेतोरेव तद्धेतुत्वे मध्ये किं तेन' इति न्यायात् । ननु वयं स्वयमिदं न कल्पयामः । अत एव 'सत्त्वकार्यं लघुत्वमपि भवतु' इत्यपीष्टमेव । 'गुरुवरणकमेव तमः' इतिवत् 'सत्त्वं लघु' इत्यपि वदाम एव । अतश्शास्त्रादेवेदमङ्गीकुर्म इति चेत्, तत्राह - आप्तोपदेशात् अधिकं **तत्** = गुरुत्वं चेत्, कामं तथा भवतु, नास्माकं प्रद्वेषः ॥ 

मध्यकाले त्वभूदेवं पण्डितानां परिस्थितिः । सर्वमुच्छृंखलमभूत् हेतुवादप्रभावतः ॥ सुभगाभिक्षुकन्यायः सर्वत्राभूत् क्रमात्तदा । सर्वं तु संकेतमयं त्वनिवार्यमभूत्तदा । 

यदा तु वेदवाक्यानां व्याख्याने कलहो महान् । कर्तव्यं किं तदा सर्वैः विज्ञानं दुर्बलं कृतम् ॥ तपसाध्यात्मविज्ञानं संपाद्यं गुर्वनुग्रहात् । दैवस्य कृपया चैव नान्या गतिरिहास्ति नः ॥ ३८ ॥
</details>
