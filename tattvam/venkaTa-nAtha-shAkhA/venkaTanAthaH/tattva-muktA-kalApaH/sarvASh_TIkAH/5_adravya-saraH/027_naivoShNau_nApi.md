+++
title = "027 नैवोष्णौ नापि"

+++
<details><summary>मूलम्</summary>

नैवोष्णौ नापि शीतौ क्षितिसततगती तत्र तोयादियोगात् शीतत्वादिप्रतीतिस्तदुपधिकतया तत्रतत्रैव दृष्टेः ।  
आयुर्वेदे तुषारो मरुदिति कथनं त्वद्भिराप्यायिकाभिर्वृद्धिह्रासौ समाद्यैर्भवत इति परं तच्चिकित्सानियत्यै ॥ २७ ॥
</details>

<details><summary>वरदार्य-सर्वाङ्कषा - २७</summary>

श्रतप्रक्रियामनुसृत्य शब्दानन्तरं स्पर्शं निरूपयति – नैवेत्यादि । **क्षितिसततगती** = **क्षितिः** = पृथिवी, **सततगतिः** =वायुः । एतावुभौ नैव उष्णौ, नापि शीतौ । अतोऽनयोः स्पर्शयोः समावस्थायाः शब्दान्तरालाभात् ‘अनुष्णाशीतस्पर्शः' इति संज्ञा । **तत्र** = पृथिव्याम्, वायौ च **तोयादियोगात्** = जलसंबन्धात्, अग्निसंबन्धाच्च शीतत्वादिप्रतीतिः शीतत्वस्य, उष्णत्वस्य चानुभवः । कुतस्तयोर्न सहजतेत्यत्र-तत्र तत्र तदुपधिकतयैव **दृष्टेः** = तत्तत्समये, तत्तदवस्थायां वा अन्वयव्यतिरेकाभ्यां जलसंबन्धे शैत्यस्य, अग्निसंबन्धे औष्ण्यस्य चोपलंभात्, उभौ औपाधिक, अनुष्णाशीतस्पर्श एव सहज इत्यवगम्यते । **आयुर्वेद** = वैद्यशास्त्रे मरुत् **तुषारः** = शीतः इति कथनं तु आप्यायिकाभिः **अद्भिः** = वायोः पोषिकाभिः अद्भिः, न तु वायोः गुणः शैत्यमिति तेन सिद्ध्येत् । एतदपि समाद्यैः वृद्धिहासौ भवत **इति** =समेन वृद्धिः, विषमेन ह्रासः इति, **परम्** = केवलम् **तच्चिकित्सानियत्यै** = तेषाम् चिकित्साव्यस्थापनार्थम्, शीतवायुः, उष्णवायुरिति रोगनिदानं ज्ञात्वा चिकित्साक्रमनिश्चयार्थम्, न तु वायोर्गुणः शैत्यमिति बोधनाय, उष्णवायुरित्यपि व्यवहारदर्शनात् ॥ 

अयमाशयः - ' तत्सप्तधातु त्रिमलं द्वियोनि चतुर्विधाहारमयं शरीरम्' इति गर्भोपनिषत् । **तत्** = शरीरं **सप्तधातु** =रसरक्तमांसमेदोमज्जास्थिशुक्ररूपसप्तधात्वाधारकम्, **त्रिमलम्** = सत्त्वरजस्तमोमूलकश्लेष्मपित्तवातरूपत्रिमलविशिष्टम् । **द्वियोनि** =पुण्यपापनिदानकम् । **'चतुर्विधाहारमयम्** =भक्ष्यभोज्यपेयचोष्यरूपचतुविधाहारविकारम् इत्यर्थः । भक्ष्यस्थाने कुत्रचित् खाद्यपाठः । स्थूलतः पञ्चभूतात्मकं शरीरमिति सर्वे जानन्ति । वातपित्तश्लेष्मनाडीपरिज्ञानाद्रोगचिकित्सा आयुर्वेद प्रतिपाद्यते । वातनाड्याः मूलं तमः, पित्तनाड्या 

388. 

719 

[ अप्तेजसोः स्पर्शनिर्णयः ] 

स्यादुष्णः कृष्णवर्त्मा, सलिलमपि तथा शीतमस्तु प्रकृत्या 

स्पर्शोऽन्योऽप्यत्र दृष्टः; स तु भवतु रुमाक्षिप्तलावण्यवच्चेत् । मैवं संसृष्टवस्तूपधिनियततया तद्विवेकस्य युक्तेः 

प्रायः शीतो भवेतिप्रभृतिकमपि तद्दाहकत्वादिरोधात् ॥28॥ 



HPHE 

मूलं रजः, श्लेष्मनाड्या मूलं सत्त्वम्, क्रमात् ब्रह्मरुद्रविष्ण्वधिष्ठानकं च । वातादिप्रकोपाद्व्याधयो भवन्ति । आहारस्सर्वोऽपि पञ्चभूतविकार एव । पञ्चभूतानामपि असाधारणगुणास्सन्ति । ' वृद्धिस्समानैस्सर्वेषां विपरीतैर्विपर्ययः' इति शीतोष्णवाय्वाहारैः तत्तन्नाडीपोषणं शोषणं च ज्ञात्वा व्याध्युपशमौषधानि, आहारपथ्यानि च निर्णेयानीति आयुर्वेदशास्त्रस्य मूलस्वरूपम् । नात्र पञ्चभूतानां गुणव्यवस्थानिर्णयः परमोद्देश इति यथोक्त एव पृथिव्यादीनां स्पर्शनिर्णयः युक्तः ॥ २७ ॥
</details>
