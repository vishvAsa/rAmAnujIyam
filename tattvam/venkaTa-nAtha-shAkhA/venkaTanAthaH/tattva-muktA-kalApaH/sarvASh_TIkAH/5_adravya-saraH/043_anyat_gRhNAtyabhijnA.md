+++
title = "043 अन्यत् गृह्णात्यभिज्ञा"

+++
<details><summary>मूलम्</summary>

अन्यत् गृह्णात्यभिज्ञा तदिदमिति पुनः प्रत्यभिज्ञाऽन्यदैक्यं कालक्षेत्रादिभेदग्रहजनितभिदाभ्रान्तिशान्तिस्ततः स्यात् ।  
मोहस्तत्रैकताधीर्ज्वलन इव भवेत् प्रत्यभिज्ञा त्वतश्चेत् स्वव्याघातोऽनुमाया भ्रम इह निखिला स्यादभिज्ञाऽपि तद्वत् ॥ ४३ ॥
</details>

<details><summary>वरदार्य-सर्वाङ्कषा - ४३</summary>

एवमेकत्वे मतभेदं प्रदर्श्य, अभिज्ञाप्रत्यभिज्ञाविषययोरेकत्वयोर्वैलक्षण्यं प्रदर्शयति - अन्यदित्यादि । **अभिज्ञा** =सविकल्पकरूपं ज्ञानम् **अन्यत्** = अन्यादृशम् **ऐक्यम्** = एकत्वम् गृह्णाति । प्रत्यभिज्ञा **पुनः** = अभिज्ञानन्तरभाविनी प्रत्यभिज्ञा तु ' तदिदम्' इति 'तदेवेदम्' इति वा **अन्यत्** = अन्यादृशम् **ऐक्यम्** = एकत्वम् गृह्णाति । सिद्धान्तेऽपि निर्विकल्पकसविकल्पकभेदोऽस्त्येव । नैय्यायिकसंमतं तु निर्विकल्पकं नास्तीत्येतावानेव विशेषः इत्यादिकं बुद्धिसर एव गतम् । निर्विकल्पकं सविकल्पकं चेत्युभयमत्राभिज्ञाशब्देनोच्यते । प्रत्यभिज्ञा देशान्तरकालान्तरदृष्टयोः व्यक्त्यैक्यावगाहिनी । इयमपि सविकल्पकप्रभेद एव । प्रत्यभिज्ञाया विविक्तं विषयं प्रदर्शयति - कालेत्यादि । **क्षैत्रम्** = देशः । **ततः** = प्रत्यभिज्ञातः कालक्षेत्रादि- **भेदग्रहजनितभिदाभ्रान्तिशान्तिः** = कालस्य देशस्य वा भेदवशात् यो **भेदग्रहः** = व्यक्त्योर्भेदग्रहः तज्जनिता या **भ्रान्तिः** =भिन्नव्यक्तित्वभ्रमः, तस्याः **शान्तिः** = निवृत्तिः स्यात् । 'कालक्षेत्रादि' इत्यत्र आदिपदेन शरीरकार्श्यस्थूलत्वादयः, वेषभूषादिश्च ग्राह्याः । पूर्वं कदाचित् दृष्टस्य पुरुषादेः, कालान्तरे देशान्तरे च पुनः कदाचिद्दर्शने ' स एवायं चैत्रः' इत्यादिज्ञानं जायते । स इति पूर्वकालिकपिण्डग्रहणम्, अयमित्येतत्कालिकपिण्डग्रहणम् । दर्शनं तु भिन्नमेव । अथापि विषयस्तु स एव । एवञ्च पूर्वापरकालिकयोः पिण्डयोरेकत्वग्रहात्, उभयोः भेदभ्रान्तिर्निवर्तते । **तत्र** = उक्तप्रत्यभिज्ञायाम् **एकताधीः** = ऐक्यबुद्धिः 

404. 

731 

[ संख्याविषये प्राभाकराशयविमर्शः] 

अद्रव्येऽप्यस्ति संख्या व्यवहृतिबलतः, सा ततोऽन्या गुणादेः " 

मैवं; संख्यासु संख्याव्यवहृतिवदियं स्यात्त्विहोपाधिसाम्यात् । नो चेत्, प्राप्ताऽनवस्था; व्यवहृतिनियतिस्थापनं तुल्यचर्च 

तस्मात् काणादक्लृप्तिर्गुरुमतकथकैर्युक्तमत्रापि सोढुम् ॥44॥ 

, 



**प्रत्यभिज्ञात्वतः** =प्रत्यभिज्ञात्वरूपहेतोः ज्वलन **इव** = 'सेयं दीपज्वाला' इत्यत्रेव मोहो **भवेत्** = भ्रान्तिः स्यात् । ' सोऽयं चैत्रः' 'सोऽयं घटः' इत्यादिप्रत्यभिज्ञा भ्रान्तिः प्रत्यभिज्ञात्वात् 'सेयं दीपज्वाला' इति प्रत्यभिज्ञावत्' इत्यनुमानाकारो ग्राह्यः । **चेत्** = एवं प्रत्यभिज्ञात्वसामान्येन 'सोऽयं घटः' इत्यादिप्रत्यभिज्ञाया अपि यदि भ्रान्तित्वम्, तर्हि — **अनुमायाः** = उक्तानुमानस्य **स्वव्याघातः** = स्वविरोधः, तस्या अपि प्रत्यभिज्ञात्वात् । ' तथा चायम्' इति खलु निगमनवाक्यम् । अतोऽनुमानमपि प्रत्यभिज्ञारूपमेवेति तदपि भ्रान्तिः स्यादिति । ननु न वयं निगमनवाक्यमङ्गीकुर्म इति चेत्, 'पञ्चाङ्गनाशेन किं नक्षत्रमपि नश्येत्' । स्वलक्षणव्यतिरिक्तमिथ्यात्ववादिनामिष्टमेव तदपीति चेत्, **तद्वत्** = प्रत्यभिज्ञावदेव **इह** = भवन्मते निखिला **अभिज्ञापि** = स्वलक्षणज्ञानं सर्वमपि भ्रमः स्यात् । 'अभिज्ञा भ्रमः, अभिज्ञात्वात्, प्रत्यभिज्ञावत्' इति प्रयोगसंभवात् । अतस्सामान्याकारेण न किञ्चित्साधयितुं शक्यम् । प्रत्यभिज्ञाविषये वक्तव्यं सर्वं पूर्वमेव ( जड. 26) गतम् । अतः प्रातिस्विकव्यक्तिरूपमेकत्वमित्येव वरम् । इदमेवाभिज्ञायां विषयः । अतोऽ भिज्ञाप्रत्यभिज्ञाभेदः स्पष्टः ॥ ४३ ॥
</details>
