+++
title = "069 चेतःस्रोतस्स्रुतीनां चिदवधिकतया"

+++
<details><summary>मूलम्</summary>

चेतःस्रोतस्स्रुतीनां चिदवधिकतया चैत्तसङ्केतभाजां रागद्वेषादिकानामभिदधतु कथंभावमस्थेमभावाः ।  
एतेषां हेतुसाध्यक्रमनियतिमतां सर्वचित्साक्षिकाणां कथ्येतातथ्यभावे कथमिव कथकद्वन्द्वयुद्धावतारः ॥ ६९ ॥
</details>

<details><summary>वरदार्य-सर्वाङ्कषा - ६९</summary>

एवं सुखादीनां ज्ञानावस्थारूपत्वे वैभाषिकवादाद्भवतां को विशेषः ? इति शङ्कामपनुदति - चेत इत्यादि । **चेतस्स्त्रोतस्स्त्रुतीनां** = चित्तपरिणामप्रवाहरूपाणाम् **चिदवधिकतया** = विज्ञानधातुपरिणामरूपतया, 

430. 

755 

एतेषां हेतुसाध्यतक्रमनियतिमतां सर्वचित्साक्षिकाणां 

कथ्येतातथ्यभावे कथमिव कथकद्वन्द्वयुद्धावतारः ॥69॥ 

[ इच्छाया नानारूपत्वम् ] 

तत्रेच्छैव द्विधोक्ता विषयनियमतो रागविद्वेषनाम्ना 

पूर्वस्तीवस्तु कामः पर इह भजते तादृशः क्रोधसंज्ञाम् । एकैवेच्छा सिसृक्षा भगवत उदिता संजिहीर्षेति चान्यैः 



तद्वल्लोके न किं स्यात्; अधिकमिह तु चेत् कल्प्यतेऽतिप्रसक्तिः ॥70॥ कार्यस्य कारणं हि पूर्वावधिः, **चैत्तसङ्केतभाजाम्** = 'चैत्तम्' इति संज्ञावताम् **रागद्वेषादिकानाम्** = इच्छाद्वेषादिकानाम् कथं **भावम्** = कथमेत एकस्यैवावस्थाविशेषा इति रहस्यम् **अस्थेमभावाः** = क्षणिकत्ववादिनः अभिदधतु । न कथञ्चिदपि वक्तुं शक्यम् । वैभाषिकाः खलु बौद्धाः पदार्थान् बाह्यान्तरविभागभिन्नान् प्रथमं वदन्ति । तंत्र बाह्यं भूतभौतिकभेदभिन्नम् । आन्तरं तु चित्तचैत्तभेदेन भिन्नम् । चित्तमिति क्षणिकविज्ञानसन्ततिरुच्यते । तत्परिणामाः रागद्वेषादयः सुखदुःखादयश्च चैत्तशब्देनोच्यन्ते । एवञ्च भवतां तेषां च को भेदः ? इति प्रश्नः । सत्यमिदं यद्यपि । परन्तु तेषां विज्ञानं प्रतिक्षणं भिन्नम्। एकत्वे एकस्यैवायं परिणाम इति वचनमर्थवत् । पूर्वक्षणं विनश्य नूतनं क्षणान्तरमुत्पद्यत इति पक्षे परिणामः कथमुपपादयितुं शक्यः ? अतस्तत्पक्षे एकस्येमे परिणामा इति शब्दमात्रम् । वस्तुस्थैर्यवाद एव परिणामस्संगच्छेत । तषां वास्तविकतैव नास्तीति वदाम इत्यत्र - **हेतुसाध्यक्रमनियतिमताम्** = व्यवस्थितकार्यकारणभावक्रमवताम् **सर्वचित्साक्षिकाणाम्** = सर्वानुभवसिद्धानाम् **एतेषाम्** = रागद्वेषादिकानाम् **अतथ्यभावे** = मिथ्यात्वे **कथकद्वन्द्वयुद्धावतारः=कथकानाम्** = वादिनाम् द्वन्द्वयुद्धप्रसक्तिः कथमिव कथ्येत ? ननु भोः ! 

कथं वाऽयं वदेदेवं कवितार्किककेसरी ? । आत्मानं वादयुद्धादिशूरं प्रकटयन्नपि । 

सत्यं तत्र न जानासि पृच्छस्येवं ततो बत । कथं वदन्ति सन्तोऽपि रामं युद्धविशारदम् ॥ रामरावणयोर्भेदं त्वं न जानासि तत्त्वशः । एनयोरन्तरं यावत् तावत्स्यात्प्रकृतेऽपि च ॥ वेदप्रामाण्यरक्षार्थमवतीर्णोऽयमुच्यते । बौद्धानां पुनरुत्थानं संरुरोध गुरुस्त्वयम् ॥ 

तदीयचरितं सम्यग्जानतां सत्यमत्र हि । स्वयं भायात्तदासीत् किमित्याद्यं सुविचार्यताम् ॥ ६९ ॥
</details>
