+++
title = "065 प्राकट्यं नाम"

+++
<details><summary>मूलम्</summary>

प्राकट्यं नाम धर्मं कतिचन विषये बुद्धिसंबन्धजन्यं मन्यन्ते तन्न दृष्टं व्यवहरणविधावानुगुण्यं तु भानम् ।  
क्वापि स्वाभाविकं स्यात् क्वचन भवति धीगोचरत्वात्मकं तत् भातीत्यादिप्रयोगः स्वदत इति नयात्तत्र कर्मत्वगर्भः ॥ ६५ ॥
</details>

<details><summary>वरदार्य-सर्वाङ्कषा - ६५</summary>

पूर्वं (बुद्धि. 3) प्राकट्यानुमानं यद्यपि निरस्तम्, न तु प्राकट्यम्, तत्राप्रसक्तेः । अत्रैव तन्निराकरणस्य प्रसक्त्या तन्निराकरोति– प्राकट्यमित्यादि । **कतिचन** = भाट्टाः **बुद्धिसंयोगजन्यम्** = विषयस्य बुद्धिसंबन्धवशात् जातम् प्राकट्यं **नाम** = प्राकट्यसंज्ञकम् **धर्मम्** = धर्मविशेषम् विषये मन्यन्ते । **तत्** = प्राकट्यं न **दृष्टम्** = न हि घटादौ विषये नैल्यादिवत् प्रत्यक्षसिद्धम् । ननु 'घटो भाति' इति व्यवहारात् भानं घटकर्तृकं दृष्टम् । तेन ज्ञानविषयत्वातिरिक्तो विषयगतो धर्मः भानमिति । तदेव प्राकट्यमुच्यत इत्यत्राह - व्यवहरण- **विधौ** = व्यवहारप्रक्रियायाम् आनुगुण्यं **तु** = योग्यत्वापादनं हि **भानम्** = भानपदार्थः । 'घटो भाति' इत्युक्ते, 

**तु** = घटः व्यवहारयोग्यः इति निश्चीयते । अतश्च व्यवहारयोग्यतापादनमेव **भानम्** = विषयता वा, न त्वतिरिक्तः धर्मः । घटादीनां व्यवहारानुगुण्यापादनं ज्ञानेन क्रियते चेत्, तर्हि ज्ञानविषयकव्यवहारोऽप्यावश्यकः किल । तत्र व्यवहारयोग्यतापादनं केन क्रियते ? अन्येन चेदनवस्था । स्वतश्चेत् घटादेरेव तदस्तु इति शङ्कायाम्, वस्तुद्वैविध्यं लोकेऽनिवार्यम् । एकमन्येन प्रकाश्यं जडमित्युच्यते । अन्यच्च स्वप्रकाशमजडमित्युच्यते । घटादिकमालोकमन्तरा कदापि न ज्ञायते । आलोकस्तु आलोकान्तरमन्तरापि ज्ञायते । आलोकः घटापेक्षया प्रकाशात्मकः । ज्ञानं तु आलोकस्यापि प्रकाशकम् । न हि निमीलितचक्षुषः आलोकः प्रकाशेत । अतो ज्ञानमेव सर्वस्य प्रकाशकमिति वस्तुद्वैविध्यमावश्यकमित्यभिप्रायेण समाधत्ते - क्वापीत्यादि । **तत्** = व्यवहारयोग्यतापादनम् **क्वापि** = कुत्रचित् ज्ञानादौ स्वाभाविकं **स्यात्** = अन्यानपेक्षं स्यात् । **वचन** = घटादौ जडवस्तुनि **धीगोचरत्वात्मकम्** = ज्ञानविषयत्वस्वरूपम् । एतदपेक्षयातिरिक्तं तु प्राकट्यादिकं वस्तुधर्मो नास्त्येव । ननु 'घटो भाति' इति प्रयोगात् भानं घटस्यैव धर्मः, धातोरकर्मकत्वेन धात्वर्थाश्रयत्वस्य घट एव भानादिति चेत्, तत्राह – 'भाति' इत्यादिप्रयोगः, **तत्र** = अकर्मकप्रयोगस्थले 'स्वदते' इति **नयात्** = न्यायेन कर्मत्वगर्भः प्रयोगः । 'स्वदते मोदकः' इत्युक्ते हि स्वादकर्तृत्वं मोदके न प्रतीयेत । किन्तु स्वादकर्मत्वमेव । तच्च स्वादविषयत्वे पर्यवस्येत् । तथा च 'भाति' इत्यस्य धातोः ज्ञानविषयत्वमर्थः । तदाश्रय इति बोधः । न तु ज्ञानमेव धात्वर्थः । तदा हि घटादिविशेषणत्वं ज्ञानस्य भासेत । ननु ' ज्ञातो घटः' इत्यपि प्रयोगात् ज्ञानं घटधर्म एव, स एव ज्ञाततेत्युच्यते इति चेत्, तत्रापि ज्ञानविषयत्वमेव ज्ञातता । सविषयक- 





426. 

752 

[ ज्ञातत्वं नातिरिक्तो धर्मः ] 

इष्टद्विष्टप्रणष्टादिषु च परगतैः कथ्यतेऽन्यत् विशिष्टं 

ज्ञातत्वोक्तावपीत्थं; व्यवहतिनियमाः तावतैवोपपन्नाः । प्राकट्येऽस्मिन् गुणादिष्वपि, कथमधिकं भूतभव्येषु च स्यात् ? 

कर्मत्वं तु क्रियार्थे सति फल इति च प्रायिकं व्याप्तिहानेः ॥66॥ 

धातोः क्तप्रत्यये आश्रयत्वमेव प्रत्ययार्थः । ज्ञानस्य घटधर्मत्वे घटस्य चेतनत्वप्रसङ्गात् । विषयतासंबन्धेन घटधर्मत्वं तु ज्ञानस्येष्यते, 'ज्ञानविषयः' इत्यत्रैव पर्यवसानम् । अतश्च ज्ञातता वा प्राकट्यं वा न वस्तुन्यतिरिक्तो धर्मः ॥ ६५ ॥
</details>
