+++
title = "118 व्यावृत्तैर्व्यक्तिवन्न व्यवहृतिनियमस्साध्यता"

+++
<details><summary>मूलम्</summary>

व्यावृत्तैर्व्यक्तिवन्न व्यवहृतिनियमस्साध्यता नानुवृत्तौ तद्धर्मस्यानुवृत्तौ मदभिमतमिह स्वीक्रियेतेति चेन्न ।  
केचित्संस्थानभेदाः क्वचन खलु मिथो भान्ति सादृश्यरूपास्तस्मादन्योन्यजैकस्मृतिविषयतया तत्तदेकावमर्शः ॥ ११८ ॥
</details>

<details><summary>वरदार्य-सर्वाङ्कषा - ११८</summary>

ननु भोः ! जातिवादिनामाशय एव भवता न ज्ञातः । अननुगतेष्वनुगतव्यवहारः कथं भवतीति, न केवलं कारणप्रश्नः । किन्तु विषयः कः ? इत्येव प्रश्नः । अनुगतप्रतीतिः किं सद्विषया, उतासद्विषया? न तावदसद्विषया, अनन्तरकाले बाधादर्शनात् । यदि सद्विषया, स क इत्येव प्रश्नः ? इति शंकामनूद्य परिहरति - व्यावृत्तैरित्यादि । अनुवृत्तव्यवहारः चतुर्विधो दृश्यते । देशैक्यविषयकः, कालैक्यविषयकः, वस्त्वैक्यविषयकः, जात्यैक्यविषयकश्चेति । चतुर्थप्रकारमाश्रित्यैवेदानीं विचार्यते । 'सैवेयं दीपज्वाला' 'सैवेयं गूर्जरी' इत्यादयोऽत्र दृष्टान्ताः । अत्रानुभूयमानमैक्यं कीदृशम् ? नायमनुभवो निर्विषयकः । तदात्वे भ्रमत्वप्रसङ्गात् । न चेष्टापत्तिः, साजात्यज्ञानवता दृष्टस्यानुभवस्य अनन्तरकाले बाधादर्शनात् । नाप्ययमवयवसंस्थानविषयकः, तस्य तत्तव्यक्तावेव व्यवस्थितत्वेनाननुगतत्वात् । अतोऽवयवसंस्थानातिरिक्तमेकमत्रैषितव्यमेव । तदेतदाह - **व्यक्तिवत्** = तत्तद्व्यक्तिवत् **व्यावृत्तैः** = अवयवसंस्थानरूपैः अननुगतैः **व्यवहृतिनियमः** = ऐक्यविषयकव्यवहारव्यवस्था 'सैवेयं गूर्जरी' इत्यादौ **न** = न भवितुमर्हति । आकारातिरिक्तस्य विषयस्य अनुवृत्तौ अङ्गीकृतायाम् तदा साध्यता न, सिद्धैव किल जातिः संस्थानातिरिक्ता । ननु संस्थानं यद्यप्यननुगतमेव । तथापि तेष्वनुगतः कश्चिद्धर्मो वर्तते । तेन तत्रैक्यव्यवहारो भवत्विति चेत्- **तद्धर्मस्य** = संस्थानगतधर्मस्य अनुवृत्तौ सत्याम्, अन्ततो 'भक्षितेऽपि लशुने न शान्तो व्याधिः' इति न्यायेन **इह** = एतद्विषये **मदभिमतम्** = अस्मत्संमता जातिरेव **स्वीक्रियेत** = अङ्गीकृतासीत्, संस्थानातिरिक्तत्वात्, अनुगतत्वाच्च । इतिचेत्-न । तर्ह्यनुवृत्तधीः कथम्? इत्यत्र - केचित् **संस्थानभेदाः** = अवयवसन्निवेशविशेषाः क्वचन **खलु** = कुत्रचित्तु **मिथः** = परस्परम् **सादृश्यरूपाः** = सौसादृश्यरूपाः भान्ति । **तस्मात्** = एवं सौसादृश्यग्रहणात् **अन्योन्यजैकस्मृतिविषयतया** = **अन्योन्यम्** = परस्परं जाता या तत्तत्सौसादृश्यग्रहणजा 

। 



796 

[सौसादृश्यस्वरूपम् ] 

479. 

सादृश्यस्यानुवृत्तौ भवति परमता जातिरेवान्यथा चेत् 

तन्मूला नानुवृत्तव्यवहृतिरुचितेत्येतदप्यात्तसारम् । एकैकस्थं तु तैस्तैर्निरुपधिनियतैः सप्रतिद्वन्द्विकं स्यात् 

धर्माभावप्रतीतिप्रभृतिनियमवद्दुस्त्यजेयं व्यवस्था ॥119॥ 



एका स्मृतिः, तद्विषयतया उक्ताः संस्थानरूपाः भवन्तीति तत्तदेकावमर्शः तत्तद्वस्तूनामेकरूपतानुभवो भवति । तथा च तादृशैक्यावमर्शः नैकवस्तुविषयकः, किन्तु सादृश्यौपाधिकः । अत एवानन्तरकालबाधादर्शनादि संगच्छते, उपाधेस्सत्यत्वेन, 'अयो दहति' इति प्रतीतितुल्यत्वात् । वह्नेरेव दाहकत्वं हि सर्वानुभवसिद्धम् । वह्निश्च न निराश्रयतया तिष्ठेत् । अतस्स व्यवहारः औपाधिकः । तद्वत्प्रकृतेऽपि च । तथाचोक्तचतुर्विधानुगतव्यवहारात् अतिरिक्तः पञ्चमोऽयममनुवृत्तव्यवहार इति न कश्चिद्दोषः ॥ ११८ ॥
</details>
