+++
title = "040 तत्र द्वित्वाद्यपेक्षामतिविषयभिदामात्रमेवास्त्वभीष्टम्"

+++
<details><summary>मूलम्</summary>

तत्र द्वित्वाद्यपेक्षामतिविषयभिदामात्रमेवास्त्वभीष्टं द्वित्वाद्युत्पत्तिमूलं यदभिलपसि तद्व्याहृतेरस्तु मूलम् ।  
द्वित्वादिप्रागभावैर्ध्रुवमिह हि विना धीविशेषोऽभ्युपेयः तन्मूलं निर्गुणानां विगणनमपि च स्थापनीयं गुणानाम् ॥ ४० ॥
</details>

<details><summary>वरदार्य-सर्वाङ्कषा - ४०</summary>

1 

उक्तां तार्किककल्पनां निराकरोति - तन्त्रेत्यादिना । **तत्र** = पूर्वोक्तकौतस्कुतकथायाम् द्वित्वाद्यपेक्षा- **मतिविषयभिदामात्रमेव** = द्वित्वाद्युत्पत्तिहेतुभूतापेक्षाबुद्धिविशेषविषयत्वमात्रमेव अभीष्टम् **अस्तु** = अस्मत्संमतं भवति, न तु द्वित्वोत्पत्त्यादिकम् । कुतः ? **यत्** = उक्तापेक्षाबुद्धिविशेषविषयत्वम् द्वित्वाद्युत्पत्ति- **मूलम्** = द्वित्वादिसंख्याया उत्पत्तेः मूलकारणम् **अभिलषसि** = इच्छसि, तदेव **तद्व्याहृतेः** = द्वित्वादिव्यवहारस्य **मूलम्** =कारणम् अस्तु, 'तद्धेतोरेव तद्धेतुत्वे' इत्यादिन्यायात् । **तद्धेतोः** = द्वित्वोत्पत्तिहेतोः अपेक्षाबुद्धिविशेषविषयत्वस्यैव **तद्धेतुत्वे** = द्वित्वादिव्यवहारहेतुत्वे संभवति **मध्ये** = अपेक्षाबुद्धिविशेषविषयत्वद्वित्वव्यवहारयोर्मध्ये **तेन** = द्वित्वोत्पत्तिकल्पनेन **किम्** = को लाभः ? इति न्यायस्यार्थः । ननु तद्धेतोरेवेति न्यायाङ्गीकारे मध्ये व्यापाराणामपि कारणत्वं न स्यादिति शङ्खयम्, दण्डादीनां करणत्वनिर्वाहार्थं मध्ये व्यापारकल्पनात्, व्यापाराभावे दण्डादीनां करणत्वमेव दुर्घटं स्यादिति न तत्र तन्न्यायावतारः । प्रकृते तु, द्वित्वादेस्तत्तत्पुरुषबुद्ध्यपेक्षत्वात् बुद्धिविशेषविषयत्वमन्तरा द्वित्वोत्पत्तेरसंभवेन, तेनैव निर्वाहादित्याह - 



401. 

728 

[ एकत्वपरीक्षा ] 

कैवल्यं नैकसंख्या परविरहतया; नापि मुख्यान्यभावौ 

सङ्घातैक्यं तु राशिक्रममवयवि तु प्रानिरस्तं ततोऽन्यत् । तेनासङ्घातरूपे वचन निरुपधिः स्यादसावेकसंख्या 

स्वाधारैकायुरेषा; परमुपचरिता सेयमद्रव्यवर्गे ॥41॥ 

द्वित्वादीति । द्वित्वादिप्रागभावैर्विना **इह** = द्वित्वोत्पत्तौ **धीविशेषः** = बुद्धिविशेषः ध्रुवम् अभ्युपेयो हि, अन्यथा सदा द्वित्वबुद्ध्यापत्तिः । द्वित्वप्रत्ययो हि न नियतः, कदाचित् घटयोः, कदाचिद्धटपटयोरित्येवं द्वित्वादिप्रत्ययस्य पुरुषकालापेक्षत्वात् । एवमनभ्युपगमेऽनिष्टापत्तिमप्याह - निर्गुणानां गुणानाम् **विगणनमपि** = 'चतुर्विंशतिर्गुणाः' इत्यादिगणनमपि **तन्मूलम्** = अपेक्षाबुद्धिमूलं स्थापनीयं च । गुणे गुणानङ्गीकारेण चतुर्विंशतित्वं तत्र कथं वक्तव्यम् । पञ्चकर्माणि, अभावश्चतुर्विधः इत्यादिगणनमपि बुद्धिविशेषविषयत्वमादायैव निर्वाह्यम् । एवं चेत्, तर्हि द्रव्यादावपि बुद्धिविशेषविषयत्वमादायैव संख्याव्यवहारनिर्वाहसंभवादतिरिक्ता संख्यापि नास्ति । ननु भोस्तर्हि— 

भिक्षुपादप्रसरणनीतिः किं विस्मृता त्वया । न विस्मृता भोः, न वयं तर्कमात्रावलम्बनाः ॥ 

वयं तु वैदिका वेदे भारं निक्षिप्य शेमहे । स तु सर्वजगद्भारं वोढुं शक्तो न संशयः ॥ न भीतिर्न च संशीतिः रक्षिष्यति स एव नः । सर्वापलापवादस्य प्रसरो नैव जातुचित् ॥ ४० ॥
</details>
