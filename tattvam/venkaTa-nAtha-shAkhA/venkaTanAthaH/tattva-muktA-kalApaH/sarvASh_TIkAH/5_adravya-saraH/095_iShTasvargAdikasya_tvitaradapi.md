+++
title = "095 इष्टस्वर्गादिकस्य त्वितरदपि"

+++
<details><summary>मूलम्</summary>

इष्टस्वर्गादिकस्य त्वितरदपि यदा साध्यमुक्तं तदाऽर्थात् सिद्धं तत्साधनत्वं सुगममिह तदाऽनर्थकत्वं निषेध्ये ।  
नित्यत्वेनोपदिष्टेष्वकरणमपि तत्तुल्यमेवार्थलब्धं सामान्यात् प्राप्तमेतत् फलनियतिरपि व्यज्यते तत्तदुक्त्या ॥ ९५ ॥
</details>

<details><summary>वरदार्य-सर्वाङ्कषा - ९५</summary>

इष्टसाधनत्वस्य आर्थिकत्वे हेतुं प्रदर्शयतिइष्टेत्यादिना । **इष्टस्वर्गादिकस्य** = स्वर्गकामनावतः पुरुषस्य **इतरदपि** =स्वर्गादतिरिक्तं यागादिकमपि **साध्यम्** = कर्तव्यमिति यदा उक्तम् श्रुत्या, **तदा** = तदैव **अर्थात्** = अर्थादेव **तत्साधनत्वम्** = यागस्य स्वर्गसाधनत्वम् सिद्धम्, अन्यथा 'स्वर्गकामो यजेत' इति वाक्यम् 'आम्रान् पृष्टः कोविदारानाचष्टे' इतिवत् स्यात् । **तथा** = तथैव इह **निषेध्ये** = निषेधविषये कलञ्ज-भक्षणादौ **अनर्थकत्वम्** = अनिष्टसाधनत्वमपि **सुगमम्** = अर्थादेव सिद्धम् । अतस्तद्विषये लिङश्शक्तिनावश्यकी, अनन्यलभ्यत्वात्पदार्थस्य । **नित्यत्वेन** = नित्यकर्तव्यत्वेन **उपदिष्टेष्वपि** = विहितेष्वग्निहोत्रादिष्वपि अकरणमपि **तत्तुल्यमेव** = निषिद्धकर्मतुल्यमेव, प्रत्यवायहेतुत्वात् । **फलम्** = प्रत्यवायपरिहारादिकमपि 

456.. 

457. 

775 

[ ईश्वराज्ञाया एव लिडर्थत्वपक्षः ] 

सन्ति ह्यन्ये लिडर्थाः कथयितृपुरुषाकूतभेदास्तथाऽत्रा- 

प्याप्तस्याहुर्नियोगं हितमभिलषितं केऽपि भाष्याशयस्थम् । 



शास्त्राज्ञाचोदनात्वं श्रुतिषु विधिपदैरन्वितत्वं नञोऽपि न प्रयोगाच्चेति वृत्तौ 

स्वादेशे चावधूते भवति समुचितः प्रत्यवायः स्वतन्त्रात् ॥96॥ 

[ षाड्गुण्यनिरूपणम् ] 

षाड्गुण्यस्यैव कुक्षौ गुणगण इतरः श्रीसखस्येव विश्वं 

षट्स्वन्ये ज्ञानशक्त्योर्विततय इति च व्यक्तमुक्तं हि तज्ज्ञैः । 

**अर्थलब्धम्** =अर्थादेव लब्धम् । एवं ' यावज्जीवमग्निहोत्रं जुहोति' इत्यादौ नित्यकर्मसु इष्टाभावात् इष्टसाधनत्वं लिडर्थो वक्तुं न शक्यते । फलाभावे प्रवृत्त्यनुपपत्त्या अकरणे प्रत्यवायप्राप्त्या करणे संभवत्यापपरिहार एवार्थादतिकेशेन वर्ण्यतेऽनन्तरकालिकैरित्यादिकं पूर्वमेव (जीव ) गतम् । इदं सर्वं लोकदृष्टन्यायत एव **सामान्यात्** = उत्सर्गत एव एतत् **प्राप्तम्** = निश्चितम् । तर्हि तत्र तत्र 'स्वर्गकामः ' इत्यादिफलनिर्देशः किमर्थ इति चेत् तत्तदुक्त्या - तत्तद्विशेषफलकथनेन **फलनियतिरपि** = फलानां व्यवस्थापि **व्यज्यते** = अभिव्यज्यते । 'कार्यसामान्यस्य किञ्चित्फलं स्यादेव' इत्युत्सर्गेऽपि सर्वैरपि सर्वं फलं नाद्रियेत । कर्मसु नित्यकाम्यादिविभागानाम्, अग्निहोत्रादीनां द्विरूपत्वादिकं सर्वं जीवसर एव ( 38-41 ) प्रदर्शितम् । अत इष्टसाधनत्वस्य लिङ्वाच्यत्वासंभवात् कृतिसाध्यत्वमात्रं लिडर्थः, इतरत्त्वर्थाल्लभ्यत इति सिद्धान्तः ॥ ९५ ॥
</details>
