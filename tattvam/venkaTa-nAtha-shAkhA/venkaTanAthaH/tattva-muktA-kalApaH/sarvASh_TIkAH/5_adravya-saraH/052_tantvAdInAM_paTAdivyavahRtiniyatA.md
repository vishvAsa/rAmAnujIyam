+++
title = "052 तन्त्वादीनां पटादिव्यवहृतिनियता"

+++
<details><summary>मूलम्</summary>

तन्त्वादीनां पटादिव्यवहृतिनियता दृश्यते काऽप्यवस्था सा चेद् द्रव्यस्वरूपं भवति विफलता कारकव्यापृतीनाम् ।  
तत्रासंयुक्तबुद्धिः कथमिव च भवेत् स्थैर्यवादस्थितानां नैरन्तर्यं च भावो मम तदघटितं मध्यमेवान्तरं च ॥ ५२ ॥
</details>

<details><summary>वरदार्य-सर्वाङ्कषा - ५२</summary>

412. 

739 

[ संयोगोऽतिरिक्तः ] 

तन्त्वादीनां पटादिव्यवहतिनियता दृश्यते काऽप्यवस्था 

सा चेद् द्रव्यस्वरूपं, भवति विफलता कारकव्यापृतीनाम् । तत्रासंयुक्तबुद्धिः कथमिव च भवेत् स्थैर्यवादस्थितानां 

नैरन्तर्यं च भावो मम, तदघटितं मध्यमेवान्तरं च ॥52॥ 



क्रमप्राप्तं संयोगं निरूपयिष्यन्, तदतिरिक्तमनङ्गीकुर्वतो बौद्धस्याशयं विमृशति - तन्त्वादीनामित्यादि । संयोगो नातिरिक्तः, किन्तु द्रव्यस्वरूपमेवेति बौद्धाः । यदि संयोगोऽतिरिक्तो नाङ्गीक्रियते, पटघटाद्यर्था एव न भवेरन् । तन्तूनां परस्परसंयोगात्खलु पटाद्युत्पत्तिः । **अतः** = तन्त्वादीनाम् अवयवानाम् **पटादिव्यवहतिनियता** = पटादिशब्दप्रयोगव्यवहारेषु नियमेन विषयतया प्रतीयमाना **कापि** = काचित् अवस्था **दृश्यते** = प्रत्यक्षसिद्धा वर्तते । यद्यपि सिद्धान्तेऽवयवातिरिक्तोऽवयवी निरस्तः पूर्वमेव ( जड. 20-22 ) । अथाप्यवयवा एव नावयवी, तन्तुष्वपि पटबुद्धिप्रसङ्गात् । नापि तन्तूनां संयोगमात्रमपि पटः, तन्तूनां पिण्डेष्वपि परस्परसंयोगसत्त्वेऽपि पटबुद्धेरभावात् । किन्तु वैशेषिकसंमतपरस्परविलक्षणतन्तुसंयोगे सत्येव पटबुद्धिः । अतस्संयोगाख्यातिरिक्तगुणस्यानङ्गीकारे पटबुद्धिरेव निर्विषया स्यात् । अतोऽवस्थान्तरं प्राप्तास्तन्तवः पटः । अवस्था च तन्तुषु असमवायिकारणतया वैशेषिकाभिमतस्संयोग एव । अतस्संयोग आवश्यकः । ननु तन्तुषु सुसूक्ष्मदर्शनेऽपि तन्त्वपेक्षयातिरिक्तं किञ्चिन्न दृश्यत एव । तयोर्मध्येऽन्तरालं तु न दृश्यते । अतोऽन्तरालाभाव एव संयोगः । घटे कपालद्वयसंयोगस्थले इदमितोऽपि स्पष्टम् । प्रत्येकं स्थितयोः कपालयोस्संयोगे कृते, मध्येऽवकाशाभावापेक्षयातिरिक्तः को वा पदार्थो दृश्यते ? अतोऽन्तरालाभाव एव संयोगः । अभावश्च वस्तुस्वरूपादनतिरिक्त एवेति, नातिरिक्तः संयोग इति चेत् - सा संयुक्तावस्था द्रव्यस्वरूपं चेत्, **कारकव्यापृतीनाम्** = कुविन्दव्यापाराणाम् विफलता भवति, तन्तूनां पूर्वमेव सत्त्वात्, कुविन्दादिना किं कर्तव्यम् ॥ 

ननु असंयुक्तद्रव्यस्वरूपमेवान्यत्, संयुक्तद्रव्यस्वरूपमेवान्यदिति न तयोरविशेषप्रसङ्गः, गुणगुणिनोरभेदात्, सर्वेषां क्षणिकत्वाच्चेत्यत्राह - तत्रेत्यादि । **स्थैर्यवादस्थितानां** = क्षणिकवादखण्डनपूर्वकं (जड. 25- 30) वस्तुस्थैर्यं साधितवतां सिद्धान्तिनां **तत्र** = तन्तुषु **असंयुक्तत्वबुद्धिः** = पूर्वमसंयुक्तास्तन्तवोऽन्ये, अनन्तरं च संयुक्तास्तन्तवोऽन्ये इति बुद्धिः कथमिव च भवेत् ? अतः पूर्वं संयोगशून्यास्तन्तव आसन्, अनन्तरं कारकव्यापारवशात् तन्तुसंयोगो जात इति वक्तव्यमिति संयोगो द्रव्यस्वरूपं न स्यात् । ननु तन्तवः पूर्वं परस्परमसंयुक्ताः अनन्तरं संयुक्ता अभूवन्नित्यत्र प्रत्यक्षेण किमीक्ष्यत इति वक्तव्यम् । असंयुक्तावस्थास्तन्तवः विरलाः मध्ये अन्तरालयुक्ता आसन् । अनन्तरं संयुक्ततावस्थायामन्तरालं नष्टमिति खलु वक्तव्यम् । इदं कपालद्वयसंयोगस्थलेऽतिस्पष्टम् । एवञ्च संयोगो नाम अन्तरालाभावः - नैरन्तर्यमेव । तदपेक्षयातिरिक्तः न कोऽपि पदार्थो दृश्यत इति चेत्, तत्राह - नैरन्तर्यं च **भावः** = **नैरन्तर्यम्** = अन्तरालाभवः मम मते **भावः** = भावरूप एव । अभावस्यातिरिक्तत्वाभावात्, तुच्छत्वाभावाच्च । ननु तर्ह्यन्तरालपदार्थः कः ? 



740 

[सांशावयवविवादविमर्शः ] 

413. सर्वं द्रव्यं सभागं; न यदि, कथमुपाध्यन्वयो भागतः स्यात् 

कार्त्स्न्येनोपाधियोगे कथमणुविभुनोः सूक्ष्मतादीति जैनाः । 

यस्याभावो नैरन्तर्यमित्युच्यत इत्यत्र - अन्तरं **च** = अन्तरं नाम **तदघटितम्** = संयोगरहितम् **मध्यमेव** = अवयवयोः मध्यप्रदेश एव । एवञ्चान्तरं नाम मध्यप्रदेशः अवयवद्वयोर्मध्ये दृश्यमानः आकाशदेशः । नैरन्तर्यं तदभावः । मध्ये आकाशादर्शनम् । स एव संयोगपदार्थः ॥ 

तिष्ठ तिष्ठ किमुक्त्वा त्वं त्वरया कुत्र गच्छसि ? अर्थमन्तरशब्दस्य प्रोच्यान्यत्र तु गम्यताम् । यद्यन्तरपदार्थः स्यादभावात्मक एव ते । परस्पराश्रयः स्पष्टः दुर्वारस्तु प्रसज्यते ॥ 

यदि भावस्तमाख्याहि कीदृशः, दर्शयाथवा । तृतीया तु गतिर्नास्ति ऋते तेऽत्र पलायनात् । 

किमन्धस्त्वम्? मध्ये आलोकमपि न किं पश्यसि ? पश्याम्यत्र । अन्धकारे किं पश्यस्यालोकम् ? वस्तुद्वयं स्पृशतोऽन्तरालानुभवो भवत्येवान्धकारेऽपि । तर्ह्याकाश एवास्तु ! किमाकाशस्तव स्पार्शनः ? अस्तु कामम्, का हानिः ? हानिर्न मम, किन्तु 'प्रत्यक्षं व्योम, नीलं नभः' इति वदतस्तवैव हानिः ( जड. 42 ) । न च जलसंयुक्तवह्नेः चक्षुषाऽग्रहणेऽपि त्वचा ग्रहणवत् अन्धकारे आकाशस्य ग्रहणमुपपद्यत इति शङ्कयम्, जलसंयुक्तवह्नेस्त्वचा ग्रहणं तत्रोष्णस्पर्शसत्त्वात् । नैवमाकाशः स्पर्शवान्, येन त्वचा ग्रहणमुपपद्येत ॥ 

हन्त ! वेदान्तिनो ह्येते तार्किकोपरि कोपतः । यत्किञ्चिदपि प्रब्रूयुः तर्कमाश्रित्य केवलम् ॥ 

भो दुष्टतार्किक ! भवतो वान्तरालपदार्थः कः ? कं पृच्छसि ? किं संयोगनिराकर्तारं सौगतम्, उत संयोगमतिरिक्तं वदन्तं वैशेषिकम् ? सौगतस्य तु तत् तुच्छरूपम् । वैशेषिकाणां तु मध्ये पदार्थान्तराभावः । एते तु अतिरिक्ताभाववादिनः । अथवा पूर्वसंयोगज्ञाने, विभागो वाऽन्तरालोऽस्तु । अभावमतिरिक्तमनङ्गीकुर्वतां भवतामेव क्लेशः । अत उच्यतामन्तरालपदार्थः । उच्यते - चाक्षुषस्त्वन्तरालः आलोकादिरेव । स्पार्शनस्तु भिन्नदेशवर्तित्वमेव । घटद्वयमन्धकारे त्वचा प्रत्येकं गृह्णन् हि उभयोर्देशभेदं जानात्येव । अतश्च संयोगाभावः मध्यदेश एव । पूर्वसंयोगमजानतः पुरुषस्य भवतोऽपि न विभागग्रहणसंभवः । हिमवद्विन्ध्ययोर्दूरत्वरूपं देशभेदमेव तयोरन्तरालं वदन्ति मानवाः । अतो नान्तरालाभावमात्रं संयोगः, किन्त्वतिरिक्त एव ॥ 

ननु भोः ! पुनः कं वञ्चयसि ? त्वचा तु घटद्वयं ज्ञायते, न तु मध्यदेशः । त्वगिन्द्रियं खलु स्पर्शं गृह्णाति, तदाश्रयं द्रव्यं च । मध्यदेशं कथं गृह्णीयात् ? मध्ये यदि संयोगोऽङ्गीक्रियेत, तदा संयोगाभावोऽपि त्वचा गृह्येत । आम्! आम्!! अत एवोच्यते मयापि, संयोग आवश्यक इति ॥ 

त्यज्यतामीदृशी चर्चा वृथा शब्दविवर्धनी । स्मर नेदं तर्कशास्त्रं किन्त्वध्यात्मविचारणम् ॥ ५२ ॥
</details>
