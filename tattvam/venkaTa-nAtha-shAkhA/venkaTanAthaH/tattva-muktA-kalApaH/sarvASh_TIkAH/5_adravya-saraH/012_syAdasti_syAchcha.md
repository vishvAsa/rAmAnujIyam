+++
title = "012 स्यादस्ति स्याच्च"

+++
<details><summary>मूलम्</summary>

स्यादस्ति स्याच्च नास्ति द्वितयमनुभयं स्यात्त्रिभिश्चान्तिमं त्रिस्सैषोक्ता सप्तभङ्गी जिनसमयजडैर्द्रव्यपर्यायवर्गे ।  
इष्टां सार्वत्रिकीं तां स्वपरमतकथातत्फलादौ विवक्षन् कक्षीकुर्वीत धूतः कथकपरिषदा कां दिशं कान्दिशीकः ॥ १२ ॥
</details>

<details><summary>वरदार्य-सर्वाङ्कषा - १२</summary>

। 

एवं भेदाभेदवादिनोः कलहेऽनेकान्तवादेन सन्धानं मन्यमानः स एव पूर्वपक्षी सर्वत्र सप्तभङ्गीनयमवतारयति–स्यादित्यादि । 'स्यात्' इत्यविरोधसूचकं विभक्तिप्रतिरूपकमव्ययम् । किञ्चिद्वस्तु, ' एवं वा एवं वा' इति प्रश्ने, द्वयमप्यस्तु, को विरोधः ? इत्यभिप्रायेण एकैकस्मिन्नपि विषये सप्तप्रकाराः - तरङ्गरूपा भवेयुः, भङ्गः - तरङ्गः इति सप्तप्रकारप्रतिपादकत्वात् 'सप्तभङ्गी' इति संज्ञा । स्यादस्ति इति प्रथमा । स्यान्नास्ति च इति द्वितीया । **द्वितयम्** = उभयमपि स्यात् इति तृतीया । अनुभयं **स्यात्** = स्यादस्तिनास्तिविलक्षणम् इति चतुर्थी । **त्रिभिश्च** =आद्यकल्पैः त्रिभिस्सह **अन्तिमम्** = विलक्षणम् **त्रिः** = त्रिवारमिति स्यादस्ति विलक्षणम्, स्यान्नास्ति विलक्षणम्, स्यादस्ति नास्ति विलक्षणम् इति चत्वारि । आह सप्तप्रकाराः । अत्र 'अनिर्वचनीयम्’ इति स्थाने विलक्षणपदप्रयोगः कुत्रचित् दृश्यते । कुत्रचित् 'अवक्तव्य' पदप्रयोगो दृश्यते । किमयं नित्यः, उतानित्यः ? इति प्रश्ने 1) स्यान्नित्यः, 2) स्यान्न नित्यः, 3) स्यान्नित्यः, अनित्यश्च, ४) अत एव अनिर्वचनीयः, 5) स्यादस्त्यनिर्वचनीयः, 6) स्यान्नास्त्यनिर्वचनीयः, 7) स्यादस्तिनास्ति चानिर्वचनीयः॥ 

त्य 

**सैषा** = उक्तप्रकारा सप्तभङ्गी **द्रव्यपर्यायवर्गे** = द्रव्यवर्गे, तस्य विकारवर्गे च जिनसमयजडैः उक्ता । ‘जडैः’इति सूचितमज्ञानं विशदयति - सार्वत्रिकीं इष्टां **ताम्** = सर्वत्रापि संमताम्, तां सप्तभङ्गीम् 



702 

[भेददूषणपरिहारः ] 

373. 

भेदे वस्तुस्वरूपे भ्रम इह न भवेत्; धर्मपक्षेऽनवस्था 

स्याद्वाऽन्योन्याश्रयादिः ; तदयमनृत इत्युक्तिबाधादिदुः स्थम् । धर्मः क्वापि, स्वरूपं क्वचिदिति च यथादृष्टि नोक्तप्रसङ्गौ 

यद्दृष्ट्या यत्र यस्याध्यसनपरिहृतिः सोऽस्य तस्मात्तु भेदः ॥13॥ 

**स्वपरमतकथातत्फलादौ** =स्वमतोपदेशे, परमतनिरसने, जल्पकथायाम्, तत्फलभूतजयपराजयादौ, आदिना हानोपादानादिव्यवहारादिः ग्राह्यः, एवं सर्वत्र तां **विवक्षन्** = वक्तुमिच्छन् स जिनसमयजडः **कथकपरिषदा** = अन्ततः जल्पकथासदसा **धूतः** = खण्डितः **कांदिशीकः** = भयद्रुतः कां दिशं कक्षीकुर्वीत ? इति हास्योक्तिः॥ 

जानीमो वयमप्येतत् शान्त्यर्थमुपदिश्यते । इति चेत्, तर्ह्यपि ह्येवमसंबद्धं न कथ्यताम् ॥ पलायनप्रवादोऽयं दुर्बलानां कथादिषु । तत्त्वस्य निर्णयेऽपि स्यादशक्तानामियं कथा ॥ शिक्षणीयो विवेकस्तु यथावत्तत्त्वनिर्णयात् । मायिनोऽनुग्रहादेव विवेकस्योदयो भवेत् ॥ तत्त्वं निश्चेतुकामश्चेत् संस्कारं सुदृढं कुरु । श्रयस्व सर्वसुहृदं सत्यमार्गप्रदर्शकम् ॥ १२ ॥
</details>
