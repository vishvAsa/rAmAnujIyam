+++
title = "020 शब्दो नैकेषु"

+++
<details><summary>मूलम्</summary>

शब्दो नैकेषु युक्त्याऽप्युचित इह पुनः पारिशेष्यं तु मन्दं वायुश्शब्दस्वभावश्श्रुतिशिरसि यतः स्मर्यते च स्वरात्मा ।  
गन्धालोकादिनीतिं यदिह निजगदुर्यामुनाद्यास्ततोऽपि स्पष्टो भेर्यादिनिष्ठोऽयमिति गतिवचो गन्धवत्तद्वि(शेषे)शिष्टे ॥ २० ॥
</details>

<details><summary>वरदार्य-सर्वाङ्कषा - २०</summary>

एवं सामान्यतश्शब्दादीन् परीक्ष्य, अथ क्रमशो विशेषपरीक्षामुपक्रममाणः प्राथमिकं शब्दं परीक्षयतिशब्द इत्यादि । शब्दः युक्त्यापि **नैकेषु** = पञ्चस्वपि उचितः । 'युक्त्यापि ' इत्यपिना श्रुतिर्हि एकैकगुणवृद्ध्या शब्दं पञ्चभूतगुणं वक्ति । युक्तिपरिशीलनेऽपि एतदेव युक्तमिति सूच्यते । पञ्चस्वपि भूतेषु शब्द उपलभ्यते । उपलब्धिपरित्यागे मानाभावाच्छब्दः पञ्चभूतगुणः । इह **पुनः** = एतच्छब्दविषये तु पारिशेष्यं **तु** =परिशेषात् आकाशमात्रगुणत्वसाधनं तु **मन्दम्** = दुर्बलम् । श्रुतिप्रत्यक्षयोस्तद्विरुद्धत्वेन युक्तेर्दौर्बल्यस्य सिद्धत्वात् । किञ्च – यतः **श्रुतिशिरसि** = 'नमस्ते वायो । त्वमेव प्रत्यक्षं ब्रह्मासि' इति वेदान्ते वायुः शब्दस्वभावः श्रुतः । ब्रह्म - शब्दरूपो वेदः । सः त्वमसि इति वायुं वेदरूपशब्दात्मानं वदति श्रुतिः । **च** = अपि च वायुः **स्वरात्मा** = स्वररूपः, नादरूपः स्मर्यते । यथा 'वेणुरन्ध्रविभेदेन भेदष्षड्जादिसंज्ञितः । अभेदव्यापिनो वायोः' इति विष्णुपुराणम् । एक एव वायुः षड्जादिरूपेण वर्तत इत्यर्थः । यत एवं स्मर्यते, अतश्शब्दो नाकाशैकगुणः । अपि च - **इह** = एतद्विषये यामुनाद्या अप्याचार्याः गन्धालोकादिनीतिं जगदुः, ततोऽपि पञ्चभूतगुण एवायम्, नाकाशैकगुणः । ' शब्दगन्धसूर्यलोकरत्नप्रभादयो गतिमन्तः' (आ.सि) इति गन्धवदेव शब्दस्य प्रसरणशीलत्वमुक्तम् । स खलु शंखमुखादेर्दवीयसोऽपि 

। 



712 

[बौद्धसंमतशब्दपरीक्षा] 

381. 

सत्यान् सत्यापयन्तः कतिचन चतुरः स्पर्शरूपादिधातून् 

शब्दं स्वाहा॑क्षसिद्धं चतुरधिकरणं प्राहुरेभ्यो न भिन्नम् । किं तत् भेदाप्रतीतेः, प्रबलविहतितः, संमतैक्यप्रमातः 

स्वाच्छन्द्यात्, देशनाया विभवत इति वा वीक्ष्य शिष्टा विजः ॥21॥ 

देशान्नोदनविशेषेण लोष्टादिरिव यावद्वेगमभिप्रतिष्ठते स्पर्शरहितोऽपि' इति च कथनात् शंखादिगुणत्वं शब्दस्योक्तम् । ततोऽपि **अयम्** = शब्दः भेर्यादिनिष्ठः इति स्पष्टः । ननु गन्धस्य प्रसरणं तदाश्रयकुसुमभागानां वायुना सह प्रसरणात् । तथा भेर्यादेः शब्दस्य प्रसरणं कथमिति शंकायाम् - **गतिवचः** = गमनवचनं श्रीयामुनाचार्याणाम् गन्धवत् **तद्विशिष्टे** = शब्दविशिष्टे द्रव्ये गतेस्सत्त्वात् युज्यते । ननु तर्हि भेर्यवयवानां विशरणं वक्तव्यम् । 'वेदध्वनिः श्रूयते' इत्यादौ माणवकशरीरावयवानां विशरणं वक्तव्यम् । कथमिदं युज्यत इति चेत्, तत्तत्प्रदेशावच्छिन्ने वायावपि शब्दोत्पत्तेः शब्दस्य वायुना साकं प्रसरणसंभवादिति गृह्यताम् ॥ 

यावद्वचनमालम्ब्य चर्चादि क्रियते बुधैः । तावत्त्वेवं भवेत्सर्वं विपरीतं फलं ततः । 

अद्यत्वे यत्तु विज्ञानं, न तादृशमभूत्तदा । ज्ञानमन्यत्तथा चान्यत् विज्ञानमिति गृह्यताम् ॥ २० ॥
</details>
