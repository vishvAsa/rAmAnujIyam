+++
title = "121 गन्धादौ सन्निवेशो"

+++
<details><summary>मूलम्</summary>

गन्धादौ सन्निवेशो न हि भवति न च द्रव्यभेदे निरंशे तस्माज्जात्याऽनुवृत्तव्यवहृतिरिति चेदुक्ततुल्योत्तरं तत् ।  
तत्तद्वस्तुस्वभावाद् घटत इह मिथस्सप्रतिद्वन्द्विकत्वं तज्जात्याधारतादेरपि तव नियतिस्तत्र न ह्यन्यतः स्यात् ॥ १२१ ॥
</details>

<details><summary>वरदार्य-सर्वाङ्कषा - १२१</summary>

गन्धादाविति । **गन्धादौ** =रूपादिषु गुणेषु, 'रूपादौ' इत्येव वक्तव्ये 'गन्धादौ' इति कथनम्, रूपं हि आकारप्रदं द्रव्यस्य । अतो रूपं साकारमिति भ्रान्तेः संभवः, नैवं गन्धादाविति भावनया । **सन्निवेशः** =अवयवसंस्थानम् न हि भवति, द्रव्यव्यतिरिक्तस्याकाराभावात् । न **च** = नापि निरंशे **द्रव्ये** = निरवयवेद्रव्ये रूपरसादाविवाकारसंभवः । तस्मात् **जात्या** =जात्यैव **अनुवृत्तिव्यवहृतिः** = अनुगतव्यवहारः साध्यः । इति चेत्, **तत्** = एतत् **उक्ततुल्योत्तरम्** = अस्योत्तरम् उक्तेनैव तुल्यम् । किं तदुक्तमित्यत्र 'सौसादृश्यात्तु' (116-119) इत्याद्युक्तं स्मरन्नाह - **तत्तद्वस्तुस्वभावात्** = तत्तद्वस्तूनां प्रतिनियतस्वभावविशेषादेव **इह** = अनुगतव्यवहारे मिथः सप्रतिद्वन्द्वकत्वं **घटते** = परस्परसापेक्षत्वं युज्यत एव । आकाराभावेऽपि केनचिदुपाधिना सादृश्यादिकं व्यवहारनियामकमनुभवसिद्धमेव । अतिरिक्तजातिवादिनामपि सर्वत्र सा जातिः नाकारव्यङ्गया, सावयवद्रव्यव्यतिरिक्तस्य कस्याप्याकारस्यासंभवात् । न हि गुणकर्मादीनामाकारः कश्चनास्ति, येन तन्मूला जातिस्तेषु सिद्ध्येत् । तेषु हि **तवापि** = अतिरिक्तजातिवादिनोऽपि तज्जात्याधारतादेः अन्यतः रूपत्वादिजात्याधारत्वातिरिक्तेन केनचित् **तन्त्र** = गुणादौ नियतिः न हि स्यात् । रूपत्वं रूप एव वर्तते, न तु रसे इत्यादिव्यवस्था हि न ह्याकारमादाय वक्तुं शक्या, तेषामाकाराभावात् । अतः तत्तद्वस्तुस्वभावानामसंकीर्णतया स्थितत्वादेव जातिव्यवहारव्यवस्था निर्वोढुं शक्यत एवेति गन्धत्वादयोऽपि नातिरिक्ता जातयः । 



482. 

800 

[ सत्तादिजातिस्वरूपम् ] 

सत्तासामान्यमेके त्रिषु परिजगृहुः; केऽपि जातावपीदं 

प्रख्यादीनां समत्वात् कथय न किमिदं सर्वनिष्ठं गृहीतम् । किञ्च प्रामाणिकत्वप्रभृतिसमधिकं सत्त्वमन्यन्न दृष्टं; 

तत् ब्रह्मेत्याश्रितं यैः, ध्रुवमपलपितं तत्तु तैर्धर्मतोक्तेः ॥122॥ 

वक्तव्यमत्रानुपदं (120) प्रोक्तमेव, न चाधिकम् । वर्ततेऽत्र पृथग्वक्तुं सर्वं तेन गतार्थकम् ॥ चतुर्विधाः खलु प्रोक्ताः शब्दा द्रव्यादिवाचिनः । विविच्यन्ते स्वतो जातिनिमित्ताः शब्दसञ्चयाः ॥ इतरेषूपाधिमात्रान्निर्वाहो नैव दुष्यति । वृथात्र चर्चा शास्त्रेऽस्मिन् अधिका त्यज्यतां हठः ॥ १२१ ॥
</details>
