+++
title = "133 एतावन्तः पदार्था"

+++
<details><summary>मूलम्</summary>

एतावन्तः पदार्था न तु पर इति तत्सिद्ध्यसिद्ध्योरयुक्तं मैवं योऽस्त्येष सिद्धान्न पर इति वचस्येष दोषो न तु स्यात् ।  
सत्येव स्यात्तवापि ह्यधिकमनधिकं वेति शङ्कावकाशो नैवं चेन्नैव शङ्का न च परिहरणं भित्तिलाभे हि चित्रम् ॥ १३३ ॥
</details>

<details><summary>वरदार्य-सर्वाङ्कषा - १३३</summary>

एवं द्रव्याद्रव्यविभजनपूर्वकं सर्वं तत्त्वं निरूप्य ग्रन्थं समापयितुकामः, अन्तिमामेकां शङ्कामुपक्षिप्य समाधत्ते - एतावन्त इति । पदार्थाः एतावन्त एव, न **परः** = अन्यो नास्ति इति खलु भवतोपसंहर्तव्यो विचारः । **इति** = इत्येवं शपथः **तत्सिद्ध्यसिद्ध्योः** = अतिरिक्तपदार्थसत्त्वेऽसत्त्वे वा अयुक्तम् । अतिरिक्तसत्त्वे शपथः विफलः । अतिरिक्ताभावे किमर्थस्तर्हि शपथ ? अत एवमभिधानं द्वेधापि न युज्यते इति वैतण्डिकाक्षेपं – **समाधत्ते** = मैवमिति । कुतो मैवमित्यत्र, तात्पर्यं वक्ति - योऽस्ति लोके कश्चित् पदार्थः, एषः **सिद्धात्** =अत्र निरूपितात् न **परः** = नातिरिक्तः, उक्तेष्वेवान्तर्भूत इति वचसि **तु** = अभिधाने तु एषः **दोषः** = सिद्ध्यसिद्धिभ्यां विरोधः न स्यात् । एवमेव सर्वैरपि शास्त्रकारैः वक्तव्यम् । अन्यथा भवतोऽपि वचनविरोधप्रसङ्गः । कथम्? **तवापि** = एवमाशङ्कितुः तवापि सत्येव **हि** = एकस्मिन् पदार्थे प्रमाणप्रतिपन्ने सत्येव हि, अथवा, सद्रूप एव वस्तुनि हि, इदम् **अधिकम्** = अतिरिक्तम्, अनधिकं वा **?** = अनतिरिक्तं वा? 

494. 

अतः, 

813 

[ एतद्ग्रन्यवैशिष्ट्यम् ] 

इत्थं श्रीवेङ्कटेशः श्रुतममत जगन्मूलकन्दं मुकुन्दं 

विस्तारो यस्य विश्वं मुनिभिरभिदधे विस्तरो वाङ्मयं च । यन्नास्मिन्, कापि नैतत्, क्षममिह कुहकैरिन्द्रजालं न तैस्तैः 

एकं तत् सर्वसिद्ध्यै कलयत हृदये तत्त्वमुक्ताकलापम् ॥134॥ 



इति **शङ्कावकाशः** = शङ्काया अवकाशः । सिद्ध्यसिद्धभ्यां व्याघातमापादयन् त्वम् उक्तपदार्थातिरिक्तमेकं सिद्धवत् कृत्वा पृच्छसि, उतासिद्धं कृत्वा पृच्छसि ? इति प्रश्ने, यदि प्रथमः कल्पः, तदा न शङ्का, किन्तु व्याघातः । यदि द्वितीयः कल्पः, तदा धर्मिण एवाभावात् कस्यातिरिक्तत्वमनतिरिक्तत्वं वा शङ्कयम्? अधिक्षेपो न शक्यः । शङ्का तु स्यात् । तस्याश्च 'योऽस्ति, एषः सिद्धान्न परः' इत्येवोत्तरम् । 'यत्र प्रामाणिकम्, पदार्थत्वं तत्रोक्तान्तर्भूतत्वम्' इति व्याप्तिः । एवं न **चेत्** = एवनङ्गीकारे, नैव शङ्का, न च **परिहरणम्** = नैव परिहारः, उभयमप्यर्थशून्यम् । कुतः - भित्तिलाभे **हि** = आधारे सिद्धे हि **चित्रम्** = तदाधारीकृत्य विचारप्रवृत्तिः । आधारस्यैवाभावे, विचारोऽपि न प्रवर्तत एव । स्वस्यैकं पक्षमेवानङ्गीकृतवन्तं सर्वापलापवादिनं प्रतीदमुत्तरम् ॥ १३३ ॥
</details>
