+++
title = "022 शब्दोऽवस्थाविशेषः श्रुतिभिरभिहितस्तेन"

+++
<details><summary>मूलम्</summary>

शब्दोऽवस्थाविशेषः श्रुतिभिरभिहितस्तेन नैष स्वनिष्ठो व्योमादेश्चाविभुत्वात् क्वचिदपि न तु तत्सन्निधिस्तद्विदूरे ।  
साक्षादक्षाप्तिसाक्षात्कृत इति घटवद् द्रव्यमित्यप्यसारं साध्यात् प्राग्घेत्वसिद्धेर्न हि परमतवन्नाभसं श्रोत्रमत्र ॥ २२ ॥
</details>

<details><summary>वरदार्य-सर्वाङ्कषा - २२</summary>

T 



शब्दो न गुणः, किन्तु द्रव्यमिति कुमारिलः, हरिश्च । तन्निरूपयति - शब्द इत्यादि । शब्दः अवस्थाविशेषः, न त्ववस्थावान् । अवस्थावत्त्वं द्रव्यलक्षणमित्येवमभिधानम् । तथा च गुण एव शब्दः, न तु द्रव्यम् । कुतः ? श्रुतिभिः अभिहितः । 'श्रोत्रं च श्रोतव्यं च ' ( प्रश्न. 4- 87 ) इत्यादिश्रुतिभिः उक्तः । तत्तत्तन्मात्रातिरिक्तगन्धादयः गुणा इति शब्दोऽपि गन्धवत् गुण एव । तेन **एषः** = शब्दः न **स्वनिष्ठः** = स्वतन्त्रः, किन्तु द्रव्याश्रितः । ननु यदि पञ्चभूतगुणः शब्दः, तर्हि आकाशादेः सिद्धान्तेऽविभुत्वात्, तद्रहितस्थले - शब्दो न स्यादिति चेत्, तत्रेष्टापत्तिमाह – **व्योमादेश्च** = आकाशादिभूतानाम् **अविभुत्वात्** = परिमितत्वात् **तद्विदूरे** = तद्रहिते **क्वचिदपि** = नित्यविभूतौ तत्सन्निधिः, शब्दस्य स्थितिः न **तु** = नैव भवति । नित्यविभूतिपर्यन्तं तु आकाशस्य व्याप्तिरस्ति । नित्यविभूतौ तु प्रकृतिसंबन्धाभावेऽपि अप्राकृतशब्दानां सद्भावात् प्राकृतशब्दाभावेऽपि न क्षतिः । ननु गुणानां गन्धादीनामिन्द्रियसन्निकर्षः तदाश्रयपृथिव्यादिभूतद्वारा । शब्दस्य तु साक्षादेव श्रोत्रसम्बन्धः घटादिवत् । अतो घटवदेव शब्दो द्रव्यमिति शङ्कते - साक्षात् **अक्षाप्तिः** = इन्द्रियसंबन्धः, तेन साक्षात्कृतः शब्द इति घटवत् द्रव्यम् । तथा चानुमानम् - ' शब्दः द्रव्यम्, साक्षादिन्द्रियसंबन्धग्राह्यत्वात्, घटादिवत्' इति । इत्यपि **असारम्** = न **बलवत्** = नेष्टसाधनक्षमम् । कुतः ? साध्यात् **प्राक्** = अनेनानुमानेन शब्दस्य द्रव्यत्वसिद्धेः पूर्वम् **हेत्वसिद्धेः** = हेतोरेवासिद्धेः । तथा चासिद्धिरुक्तानुमाने । कथं हेत्वसिद्धिः, श्रोत्रसमवायः किल सन्निकर्षः । समवायानभ्युपगमपक्षेऽपि तत्स्थानेऽ पृथक्सिद्धेरेव संबन्धत्वात्, ततोऽपि निकट संबन्धः इति चेत् - **अत्र** = एतत्सिद्धान्ते **श्रोत्रम्** = श्रोत्रेन्द्रियम् **परमतवत्** =वैशेषिकमतवत् नाभसं न **हि** = आंकाशरूपं नैव हि । इन्द्रियाणि किलाहंकारिकाणि । अतः यथा घ्राणेन्द्रियम्, तथैव श्रोत्रेन्द्रियमपि आकाशेन संबद्धं सत् तद्गुणं शब्दं गृह्णाति । अतश्च साक्षादिन्द्रियसंबन्धग्राह्यत्वहेतुरसिद्ध एव । ननु इन्द्रियाणामाहंकारिकत्वेनाभौतिकत्वेऽपि, तत्तद्भूतानामेव

714 

383. 

[जैनोक्तशब्दपुद्गलवादविमर्शः ] 

वर्णानां सध्वनीनामभिदधति हरिद्वाससः पुद्गलत्वं 

नाक्षादेस्सिद्धमेतत्; न च तदभिमते शब्दितः शब्दशब्दः । सूक्ष्मद्रव्ये हि धर्मः श्रुतिविषयदशालक्षणो दुस्त्यजस्तैः 

तस्मान्नास्मत्समीक्षामतिपतितुममी शक्नुयुः; तद्वदन्ये ॥23॥ 

तत्तदिन्द्रियाप्यायकत्वात् आकाशे उत्पन्नस्य शब्दस्य श्रोत्रेण ग्रहणेऽपि भेर्यादावुत्पन्नस्य शब्दस्य कथं श्रोत्रेण ग्रहणम्, भेर्याः पार्थिवत्वेन श्रोत्राप्यायनासंभवादिति चेत्, आकाशद्वारैव श्रोत्रेन्द्रियसंबन्धो भेर्या सह वर्तत एव । अन्ततः पञ्चीकरणप्रक्रियया भेर्यामप्याकाशांशसत्त्वात् श्रोत्रसंबन्धस्सूपपादोऽस्माकमिति न कापि हानिरिति गृहाण ॥ २२ ॥
</details>
