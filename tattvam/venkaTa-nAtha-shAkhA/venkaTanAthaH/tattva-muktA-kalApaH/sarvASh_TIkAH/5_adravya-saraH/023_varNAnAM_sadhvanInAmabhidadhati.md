+++
title = "023 वर्णानां सध्वनीनामभिदधति"

+++
<details><summary>मूलम्</summary>

वर्णानां सध्वनीनामभिदधति हरिद्वाससः पुद्गलत्वं नाक्षादेस्सिद्धमेतन्न च तदभिमते शब्दितः शब्दशब्दः ।  
सूक्ष्मद्रव्ये हि धर्मः श्रुतिविषयदशालक्षणो दुस्त्यजस्तैस्तस्मान्नास्मत्समीक्षामतिपतितुममी शक्नुयुस्तद्वदन्ये ॥ २३ ॥
</details>

<details><summary>वरदार्य-सर्वाङ्कषा - २३</summary>

शब्दस्य द्रव्यत्वं वदतां जैनानां मतमनुवदति – वर्णानामित्यादि । यद्यपि पूर्वश्लोकेऽपि शब्दस्य द्रव्यत्वं निरस्यत इति, तेनैव गतार्थत्वसंशयः स्यात् । किन्तु पूर्वपक्षसिद्धान्तयोरत्यन्तविलक्षणत्वात् पृथग्विचारः । तथा हि- **हरिद्वाससः** = **दिगम्बराः** = जैनाः सध्वनीनां वर्णानाम् **पुद्गलत्वम्** = पुद्गलाख्यद्रव्यरूपत्वम् अभिदधति । पूर्वश्लोकनिरस्तौ हरिकुमारिलौ तु वर्णात्मकशब्दस्यैव द्रव्यत्वं वदन्ति, ध्वनिं तु वायोर्गुणत्वमिति महदन्तरम् । तत्रापि, पुद्गलाख्यमेकमेव द्रव्यं जगदात्मना परिणमते ( जड. 14 ) । अतश्शब्दोऽपि पुद्गलपरिणामविशेष एवेत्याशय एतेषाम् । एतन्निराकरोति – **एतत्** = शब्दस्य पुद्गलरूपत्वम् **अक्षादेः** = इन्द्रियादिभ्यः न सिद्धम् । न हि पुद्गलाख्यं द्रव्यं वा तत्परिणामरूपमिदं सर्वमिति वा प्रत्यक्षसिद्धम् । **तदभिमते** = पुद्गले **शब्दशब्दः** = शब्द इति संज्ञा न च शब्दितः नैव केनचित् संज्ञितोऽन्येन, लोके कुत्रापि पुद्गलशब्दव्यवहारादर्शनात् । लोकव्यवहारः कुत्रेति प्रश्ने, तं प्रदर्शयति - श्रुतिविषयदशा- **लक्षणः** =श्रोत्रेन्द्रियग्राह्यावस्थाविशेषस्वरूपः शब्दः **सूक्ष्मद्रव्ये** = श्रोत्राग्राह्यपृथिव्यादौ वर्तमानः धर्मो **हि** = गुणः खलु । शब्दतन्मात्रपदवाच्यस्य सूक्ष्मद्रव्यस्य धर्मः शब्द इति नार्थः, पञ्चभूतधर्मत्वाच्छब्दस्य । तैरप्ययमर्थः दुस्त्यजः, पुद्गलाख्यमेकमेव द्रव्यं जगदात्मना परिणमत इत्यङ्गीकारात् । तर्ह्यभयोस्सामरस्ये कुतो निरासः ? इत्यत्र - **तस्मात्** = एवमस्माभिः श्रुतिप्रामाण्येनार्थनिर्णयात् **अमी** = वेदबाह्याः अस्म- **त्समीक्षाम्** = वैदिकनिर्णयम् **अतिपतितुम्** = उल्लङ्घितुम् न शक्नुयुः । नैते केवलम्, तद्वदेव अन्ये ये केऽपि वैदिकं निर्णयम् नातिक्रमितुमलम् । वेदस्य महिमा तादृशः ॥ 

**=** = 

एतेनायमर्थः सूच्यत आचार्येण - भवतां वेदाः प्रमाणं चेत्, अस्माकमप्यस्मदागमाः प्रमाणं कुतो न स्युरिति चेत्, वेदेभ्योऽपौरुषेयेभ्यः स्पर्धितुं केनाप्यागमान्तरेण न शक्यम्, अपौरुषेयत्वादेवेति वैदिकनिर्णयवैशिष्ट्यं प्रदर्शयत्याचार्यः । अत एव ' इतरेषां चानुपलब्धेः' (ब्र.सू. 2-1-2 ) इत्यत्र, इतरपदस्य प्रमेयपरतया परैर्व्याख्याने, भगवद्रामानुजैः वैदिकोत्तममन्वादिप्रमातृपरतया व्याख्यानं कृतम् । प्रमेयपरतया व्याख्याने 'इतरेषां प्रमेयाणां वेदेऽदर्शनात्' इत्येवार्थः स्यात् । एवं चेत्, विपरीतं किं न स्यात् ? 

715 

[वर्णनित्यत्वसमीक्षा] 



384. 

वर्णे स्थैर्यं विरुद्धान्वयविरहवति प्रत्यभिज्ञा नियच्छेत् 

तैक्र्यादि व्यञ्जकस्थं भ्रमवशघटितं तत्र कल्प्येत दिग्वत् । 

एकाक्षग्राह्यसंवित्प्रतिनियतिरपि ह्यञ्जनादाविव स्यात् 

व्यक्त्या स्यात् कार्यताधीः, यदि न निगदितो नैगमैरस्य नाशः ॥24॥ 

भवदभिमतप्रमेयाणामस्मदागमेऽदर्शनात् भवदीयमेवाप्रमाणं स्यादिति प्रश्ने, वेदस्यापि महत्त्वं महाजनपरिग्रहादेव । के ते महाजनाः? वयमपि महाजना एवेति वदेयुश्चेत्, न वा वयम्, न वा यूयम्, अस्माकं सर्वेषामपि मूलभूता ये मन्वादयः, त एव भवतामपि ग्राह्याः, यतो वयं सर्वे मानवाः । तव मम चानुपलब्धिः उपलब्धिर्वा किं कुर्यात् ? वेदबाह्या हि स्वस्वानुभवं प्रमाणतया प्रदर्शयन्ति । अतो विवादेऽनुभवोऽपि न प्रमाणत्वेन दर्शनीयः । किन्तु ततोऽपि मनुकुलमूलपुरुषवचनं बलवत् इति प्रदर्शनाय भगवता प्रमातृपरतया व्याख्यातम् । अत एव भाष्ये परैः तत्र तत्र स्वानुभवस्य प्रमाणतया प्रदर्शनेऽपि भगवता तथा कुत्रापि न प्रदर्शितमिति ज्ञेयम् ॥ 



वेदानां वैदिकार्थानां महिमा केन वर्ण्यते । मन्वादीनां वैदिकानां रहस्यमिह चिन्त्यताम् ॥ रहस्यं वैदिकैश्चिन्त्यं वेदे किं वास्ति तादृशम् । भवेयुर्दूर एतेन संशया निखिला अपि ॥ भगवन्मूर्तिरूपा हि वेदास्सर्वात्मकास्ततः । को वा स्पर्धेत तैस्साकं सर्वज्ञानमया हि ते ॥ मातापितृसहस्रेभ्योऽप्यधिका वत्सला हि सा । वेदमाताऽखिलानेव क्षमा पोषयितुं जनान् ॥ वृथा चर्चाः परित्यज्य श्रयध्वं वेदमातरम् । रक्षेत्सा सकलान् नूनम्, सर्वकामदुघा हि सा ॥ २३ ॥
</details>
