+++
title = "058 स्पन्दावृत्त्यादिभेदात् परमपरमिति"

+++
<details><summary>मूलम्</summary>

स्पन्दावृत्त्यादिभेदात् परमपरमिति प्रत्ययौ तत्तदर्थे कालाधिक्यादिमात्रान्न खलु समधिकं शक्नुयातां विधातुम् ।  
दृष्टिर्नान्यस्य कॢप्तिर्भवति गुरुतरातिप्रसङ्गोऽन्यथा स्यात् किं न स्यातां गुणाद्यैः परतदितरते पूर्वभावादि चान्यत् ॥ ५८ ॥
</details>

<details><summary>वरदार्य-सर्वाङ्कषा - ५८</summary>

746 

418. 

419. 

[परत्वापरत्वविमर्शः ] 

स्पन्दावृत्त्यादिभेदात् परमपरमिति प्रत्ययौ तत्तदर्थे 

कालाधिक्यादिमात्रात् न खलु समधिकं शक्नुयातां विधातुम् । दृष्टिर्नान्यस्य; क्लृप्तिर्भवति गुरुतराऽतिप्रसङ्गोऽन्यथा स्यात् 

किं न स्यातां गुणाद्यैः परतदितरते; पूर्वभावादि चान्यत् ॥58॥ 

[बुद्धिपरीक्षा] 

द्रव्यं प्राक् बुद्धिरुक्ता; परमिह विषयैस्सङ्गमादिर्निरूप्यः 

संयोगं भाष्यकाराः प्रथममकथयन् न्यायतत्त्वानुसारात् । 



विभागानन्तरं क्रमप्राप्ते परत्वापरत्वे परीक्षयति – स्पन्देत्यादि । **तत्तदर्थे** = तत्तत्पदार्थे स्पन्दा- **वृत्त्यादिभेदात्** = सूर्यपरिस्पन्दादिरूपाणां दिनादीनां **आवृत्त्या** = पुनः पुनः प्राप्त्या परम् अपरम् इति **प्रत्ययौ** = प्रतीती, तन्मूलकव्यवहारभेदौ **कालाधिक्यादिमात्रात्** = कालाधिक्यन्यूनत्वापेक्षया **समधिकम्** = अतिरिक्तं वस्तु **विधातुम्** = अनुमातुम् न **शक्नुयाताम्** = न समर्थौ भवेताम् । आदिपदेन दैशिकपरत्वापरत्वहेतुभूते देशाधिक्यन्यूनत्वे ग्राह्ये । ययोर्वस्तुनोर्मध्ये सूर्यपरिस्पन्दरूपदिनानामाधिक्यम्, न्यूनत्वं वा भवति, तत्र यस्य दिनाधिक्यम्, स ज्येष्ठः; यस्य दिनन्यूनता स कनिष्ठ इति कालिकपरत्वापरत्वयोः स्वरूपम् । एवं ययोः वस्तुनोर्मध्ये देशाधिक्यन्यूनत्वे, तत्राधिकदेशव्यवधाने दूरत्वम्, न्यूनदेशव्यवधाने समीपत्वमिति दैशिकपरत्वापरत्वयोः स्वरूपम् । अतिप्राचीनप्रासादादिकं पश्यतां पामराणामपि 'इदमतीव पुरातनम्' इति ज्ञानं सहजत एव जायते । तत्र दिनमाससंवत्सरादिगणनाया अवकाश एव नास्ति, न शक्यते च गणना । एवं दूरसामीप्यादिकमपि तथैव । कालदिशोश्चातीन्द्रियत्वेऽपि तत्परिणामस्यैन्द्रियकत्वात्, ते न कालदिग्रूपे । किन्तु अतिरिक्ते इति वैशेषिकाः ॥ 

I 

परन्तु - **अन्यस्य** = अतिरिक्तस्य परत्वस्यापरत्वस्य च **दृष्टिः** = प्रत्यक्षम् न, अतस्तयोः प्रत्यक्षेण सिद्धिर्न । **क्लृप्तिः** = **अनुमानम्** = **गुरुतरा** = गौरवग्रस्ता भवति । अनिवार्यत्वेन गौरवं सह्यमित्यपि न । 'तद्धेतोरेव' इत्यादिन्यायेन अन्यथासिद्धेः दर्शनात् । **अन्यथा** = बलात्कारे च अतिप्रसङ्गः स्यात् । अतिप्रसङ्गमेव प्रदर्शयति किं नेत्यादि । **गुणाद्यैः** = ज्ञानशक्त्यादिभिरपि **परतदितरते** = परत्वापरत्वे उत्कृष्टत्वनिकृष्टत्वरूपे स्याताम् । एवं गुणे बुद्धिसुखदुः खादावेतादृशतारतम्यं प्रसिद्धमेव । एवम् **अन्यत्** =अन्यादृशम् पूर्वभावादि **च** = पूर्वसत्त्वपूर्वदृष्टत्वादि च स्यात् । इदं सर्वमापेक्षिकं चेत्, भवदुक्ते परत्वापरत्वेऽपि तादृशे एव । को विशेषः ? पृथिवीत्वघटत्वादिरूपसामान्ये च परत्वापरत्वे त्वयैव स्वीकृते । अतोऽनेकविधातिप्रसङ्गात् बुद्धिविशेषविषयत्वरूपे एव परत्वापरत्वे, नातिरिक्ते ॥ ५८ ॥
</details>
