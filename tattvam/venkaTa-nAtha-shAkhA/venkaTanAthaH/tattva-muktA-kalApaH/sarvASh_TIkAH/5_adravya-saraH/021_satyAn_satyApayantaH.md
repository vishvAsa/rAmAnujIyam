+++
title = "021 सत्यान् सत्यापयन्तः"

+++
<details><summary>मूलम्</summary>

सत्यान् सत्यापयन्तः कतिचन चतुरः स्पर्शरूपादिधातून् शब्दं स्वार्हाक्षसिद्धं चतुरधिकरणं प्राहुरेभ्यो न भिन्नम् ।  
किं तद्भेदाप्रतीतेः प्रबलविहतितस्संमतैक्यप्रमातः स्वाच्छन्द्याद्देशनाया विभवत इति वा वीक्ष्य शिष्टा विजह्युः ॥ २१ ॥
</details>

<details><summary>वरदार्य-सर्वाङ्कषा - २१</summary>

बौद्धास्तु स्पर्शरूपरसगन्धस्वभावान् धातूनङ्गीकृत्य, द्रव्यं निराकुर्वन्ति । शब्दस्तु एतच्चतुर्धात्वात्मकं वदन्ति । तदनूद्य निराकरोति - सत्यानित्यादि । पूर्वमेवाचार्यैः ( जड. 8) ' वात्सीपुत्रास्तु शब्दादीन् पञ्चवैभाषिकान् विदुः । शब्दात्मानश्चतुर्व्वेव केचिदित्यपरेऽब्रुवन् ॥' (वृत्तिः) इत्येतन्मतमुट्टङ्कितम् । कतिचन वैभाषिकैकदेशिनो बौद्धाः **चतुरः** = चतुर्विधान् स्पर्शरूपादिधातून् – स्पर्शरूपरसगन्धात्मकान् जगन्मूलकारणभूतान् धातून् **सत्यान्** = सत्यस्वरूपानेव **सत्यापयन्तः** = शपथयन्तः शब्दम् **स्वाहा॑क्षसिद्धम्** = शब्दाख्यं तत्त्वम् तद्ग्रहणशक्तश्रोत्रगम्यम् **चतुरधिकरणम्** = पूर्वोक्तधातुचतुष्टयाधिकरणकम्, अत एव **एभ्यः** = चतुर्धातुभ्यः **नभिन्नम्** = अभिन्नम् प्राहुः ॥ 



तदेतद्विकल्प्य निराकरोति - किमित्यादि । **तत्** = शब्दस्य चतुर्धात्वभिन्नत्वम् किं भेदाप्रतीतेः ? उत **प्रबलविहतितः** = भेदे प्रबलविरोधप्रमाणात् ? अथवा **संमतैक्यप्रमातः** = अभेदसाधकसंप्रतिपन्नप्रमाणसत्त्वात्? किं वा **स्वाच्छन्द्यात्** = स्वेच्छयैव? किं वा देशनाया **विभवतः** = बुद्धोपेदशवैभवात् इति वा? इति **वीक्ष्य** = परीक्ष्य **शिष्टाः** = वैदिकाः **विजः** = न **स्वीकुर्युः** = त्यजेयुः । उक्तविकल्पेषु आधे बाधः स्पष्टः, भेदग्रहणस्यैव दर्शनात् । द्वितीये तु असिद्धिः । तृतीयेऽप्यसिद्धिरेव । चतुर्थेऽप्यसिद्धिः, संप्रतिपन्नप्रमाणाभावात् । पञ्चमे त्वप्रयोजकत्वम् । षष्ठेऽप्यप्रयोजकत्वम्, कस्यचिद्वचनमात्रेण कस्यचिदर्थस्य सिद्ध्यसंभवात् । ननु तर्हि वेदेषु कथमाश्वासः कर्तव्य इति चेत्, सत्यम्, सम्यक्पृष्टम् । किन्तु, 

वेदानां स्थानम् अयि भोः ! असाधारणमीर्यते । नान्येन तस्य तुलनं पौरुषेयेण युज्यते ॥ 

382. 

713 

[ शब्दो न द्रव्यम् ] 

शब्दोऽवस्थाविशेषः श्रुतिभिरभिहितस्तेन नैष स्वनिष्ठो 

व्योमादेश्चाविभुत्वात् क्वचिदपि न तु तत्सन्निधिस्तद्विदूरे । साक्षादक्षाप्तिसाक्षात्कृत इति घटवद् द्रव्यमित्यप्यसारं 

साध्यात् प्राग्घेत्वसिद्धेः न हि परमतवन्नाभसं श्रोत्रमन्त्र ॥22॥ 



ननु भोः! अस्तु तत्सत्यम् इदमन्यद्विचिन्त्यताम् । व्याख्यानं बहुधा ह्यस्ति कृतं सर्वं महात्मभिः ॥ श्रद्धैव चेदुत्तरं ते, कस्य कस्मात् क्व वा वद । विवेकं वद वा श्रद्धाजाड्ययोस्सर्वसंमतम् ॥ विज्ञानिनस्तु प्रथमे बौद्धा एवेति मन्वते । तटस्थाः, अपि चाप्याहुस्त्वादौ वेदाविरोधिनः ॥ किन्तु बुद्ध्येकशरणा हेतुवादपरायणाः । वेदवैदिकविद्वेषशालिनः क्रमशोऽभवन् । विप्रा अप्येवमेवाद्य हेतुवादपरायणाः । प्रायस्सन्ति तपोहीना अर्थकामपरायणाः ॥ जागृयुर्यदि ते शीघ्रं हितं तावद् भवेद् ध्रुवम् । स्वेषां वापि परेषां वा, सत्यं सत्यं न चान्यथा ॥ तदानीमेव वेदस्य वैशिष्ट्यमितरागमात् । वक्तुं श्रोतुं तथा ज्ञातुं शक्येतेति विरम्यते ॥ २१ ॥
</details>
