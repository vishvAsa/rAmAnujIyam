+++
title = "105 शाखाकोदण्डचर्मप्रभृतिषु सति"

+++
<details><summary>मूलम्</summary>

शाखाकोदण्डचर्मप्रभृतिषु सति चाकर्षणादौ कुतश्चिद् भूयः स्वस्थानयानं भवति स तु गुणः स्यात् स्थितस्थापकश्चेत् ।  
मैवं संस्थानभेदस्स भवतु नियतो यद्विशिष्टे तवासौ तेन द्रौत्यं विलम्बो विरतिरपि परावर्तने जाघटीति ॥ १०५ ॥
</details>

<details><summary>वरदार्य-सर्वाङ्कषा - १०५</summary>

स्थितस्थापकाख्यसंस्कारस्याप्यन्यथासिद्धत्वं प्रदर्शयतिशाखेत्यादि । शाखाकोदण्डचर्म- **प्रभृतिषु** = शाखा **:** = वृक्षशाखाः, **कोदण्डः** = धनुः, **चर्म** = कृष्णाजिनादि । प्रभृतिपदेन कटादि ग्राह्यम्, एवमादिषु आकर्षणादौ सति च - पुरुषैराकर्षणादौ कृतेऽपि कुतश्चित् कारणात् **भूयः** = पुनरपि स्वस्था- **नयानम्** = पूर्वस्थितिप्राप्तिः भवति । स **तु** = एवं पूर्वावस्थाप्राप्तिः येन भवति स एव गुणः **स्थितस्थापकः** = 

466. 

783 

[ स्थितस्थापकः न पृथिवीमात्रवृत्तिः ] 

प्राग्देशप्रापकोऽसौ किमिति नियमितो मेदिनीमात्रनिष्ठः ? 

तोयाग्न्यादावदृष्टेरिति यदि, न; पृथिव्येकदेशेऽप्यदृष्टेः । भूम्यंशे दृश्यते तत्फलमिति यदि, नाबादिभेदेऽपि साम्यात् 

भूपष्टम्भादिभेदादिदमिति च विपर्यासकल्पेऽप्यपायात् ॥106॥ 



स्थितस्थापकसंज्ञकः गुणः स्याच्चेत्, मैवम् । कुतः ? **यद्विशिष्टे** = यादृशसंस्काररूपावयवसंस्थानविशिष्टे **असौ** = स्थितिस्थापकाख्यो गुणः **नियतः** = अन्वयव्यतिरेकसिद्धः तव मते भवति, **असौ** = तादृशः संस्थान- **भेदः** = अवयवसन्निवेशविशेष एव **सः** = स्थितस्थापकाख्यो गुणः भवतु, 'तद्धेतोरेव तद्धेतुत्वे' इत्यादिन्यायात् । **तेन** =अवयवसन्निवेशविशेषेणैव परावर्तने **द्रौत्यम्** = पूर्वावस्थाप्राप्तौ शैक्यम्, अथवा विलम्बः, अन्ते विरतिरपि इति सर्वं **जाघटीति** = घटत एव । पूर्वावस्थाप्राप्तौ सर्वत्र न हि समानता दृश्यते, कार्ये तारतम्यं शैत्र्यविलम्बादिरूपं दृष्टमेव । तत्रावयवसन्निवेशतारतम्यं वंशवेत्रवेतसादौ अनुभवदृष्टम् । अतः 'तद्धेतोरेव' इत्यादिन्यायात् स्थितस्थापकोऽन्यथासिद्धः ॥ १०५ ॥
</details>
