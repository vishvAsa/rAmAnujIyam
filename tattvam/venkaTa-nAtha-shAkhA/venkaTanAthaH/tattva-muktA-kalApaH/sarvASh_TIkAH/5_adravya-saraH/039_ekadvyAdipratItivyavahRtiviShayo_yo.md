+++
title = "039 एकद्व्यादिप्रतीतिव्यवहृतिविषयो यो"

+++
<details><summary>मूलम्</summary>

एकद्व्यादिप्रतीतिव्यवहृतिविषयो यो गुणस्सा तु संख्या क्वाप्यैक्यं नित्यसिद्धं क्वचिदवयवगैर्जन्यते तत्तदैक्यैः ।  
द्वित्रित्वाद्यं त्वनेकावगतिसहकृतैकैकनिष्ठैक्यजन्यं तत्तत्पुंमात्रदृश्यं क्षणिकमिति कथा काऽपि कौतस्कुतानाम् ॥ ३९ ॥
</details>

<details><summary>वरदार्य-सर्वाङ्कषा - ३९</summary>

प्रसक्तानुप्रसक्तं समाप्य क्रमप्राप्तां संख्यां विचिचारयिषुः प्रथमं वैशेषिकप्रक्रियां निरूपयतिएकेत्यादि । **एकद्व्यादिप्रतीतिव्यवहृतिविषयः** = एकम्, द्वे, त्रीणि, इत्यादिप्रतीतौ तद्व्यवहारे च विषयतया भासमानः यः सा तु ‘संख्या' इत्युच्यते । **ऐक्यम्** = एकत्वम् **क्वापि** = कुत्रचित्परमाण्वादौ **नित्यसिद्धम्** = नित्यं सिद्धम्, अतो नित्यम् । **क्वचित्** = कार्ये पटाद्यवयविनि **अवयवगैः** = तदवयवेषु तन्तुषु वर्तमानैः **तत्तदैक्यैः** = तत्तत्तन्तुगतैक्यैः जन्यते, अत एव कार्यभूतपटादिगतं तु एकत्वमनित्यम् । द्वित्वत्रित्वाद्यं **तु** = द्वित्वत्रित्वादिसंख्या तु **अनेकावगतिसहकृतैकैकनिष्ठैक्यजन्यम्** = अनेकाः **अवगतयः** = अपेक्षाबुद्धयः, ताभिः सहकृतम् **एकैकनिष्ठम्** = प्रत्येकवस्तुषु प्रातिस्विकतया वर्तमानम् यत् **ऐक्यम्** = एकत्वम्, **तज्जन्यम्** = एकत्वं प्रतिवस्तुगतम् केवलान्वयि, जगति सर्वत्र वर्तमानत्वात् । द्वित्वादिकं तु न प्रतिनियतम्, यदा गणना क्रियते तदैव तत्तद्वस्तुनि जायते । तच द्वित्वादिकं येन पुरुषेण गण्यते, तत्पुरुषापेक्षयैव जायते । अत एव **तत्तत्पुंमात्रदृश्यम्** = तत्तत्पुरुषेणैव ग्राह्यम्, **क्षणिकम्** = क्षणद्वयमात्रावस्थायि । अत एवान्यपुरुषस्य तत्र द्वित्वप्रत्यक्षं न भवति । एवं तत्तत्पुरुषापेक्षया तत्तद्विवक्षितपदार्थेषु तदा तदा द्वित्वादिकं जायते । ज्ञानानां 

1 

400. 

727 

[तार्किकोक्तसंख्याविमर्शः ] 

तत्र द्वित्वाद्यपेक्षामतिविषयभिदामात्रमेवास्त्वभीष्टं 

द्वित्वाद्युत्पत्तिमूलं यदभिलपसि, तत् व्याहृतेरस्तु मूलम् । द्वित्वादिप्रागभावैर्युवमिह हि विना धीविशेषोऽभ्युपेयः 

तन्मूलं निर्गुणानां विगणनमपि च स्थापनीयं गुणानाम् ॥40॥ 



द्विक्षणावस्थायित्वात् तृतीयक्षण एव द्वित्वादिकमपि नश्यति । पुनः गणने पुनरुत्पद्यते, पुनर्नश्यति च । द्वित्वमपि नश्यति, तद्ज्ञानमपि नश्यति । इति **कौतस्कुतानां** = तार्किकाणाम् कापि कथा । कुतः कुतः इति सर्वत्र प्रश्नं **कुर्वन्ति** = कारणमन्विष्य विचारं कुर्वन्ति यतः, अतस्ते **कौतस्कुताः** = **तार्किकाः** = वैशेषिकाः ॥ 

एवञ्चात्र द्वित्वादिप्रत्यक्षोत्पत्तिक्रम एवम् - यस्य पुरुषस्य येषां वस्तूनां गणना यदा अपेक्षिता, तदा स पुरुषः प्रथमं प्रतिवस्तु 'अयमेकः, अयमेकः' इति गणयति । एकत्वं तु प्रतिवस्तु सदा वर्तते । एवमेकैकशः गणनायां कृतायां तत्तद्वस्तुनोः द्वित्वसंख्या उत्पद्यते । ततो द्वित्वत्वनिर्विकल्पकम् । अनन्तरं द्वित्वसविकल्पकमिति 'इमौ द्वौ ' इति द्वित्वादिप्रत्यक्षक्रमः । अयमेकः, अयमेक इति प्रातिस्विकं ज्ञानम् अपेक्षाबुद्धिरित्युच्यते, तत्तत्पुरुषापेक्षयैव गणनात् । तथा च द्वित्वादिकमपेक्षाबुद्धिजन्यम्, अपेक्षाबुद्धिनाशे च नश्यति । अत **एवोक्तम्** = ' द्वित्वादयः परार्धान्ता अपेक्षाबुद्धिजा मताः । अपेक्षाबुद्धिनाशाच्च नाशस्तेषां निरूपितः ॥ (कारिकावली.) इति । तत्तत्पुरुषेणैव गणनात्, द्वित्वादिकमपि तत्तत्पुरुषदृष्ट्यैव तदा तदा जायते । अत एवान्यस्य तत्र द्वित्वप्रत्यक्षं न भवति, तेन तथाऽगणनात् । **तदिदमुक्तम्** = 'अनेकावगतिसहकृतैकैकनिष्ठैक्यजन्यम्, तत्तत्पुंमात्रजन्यम्, क्षणिकम्' इति । अत्र क्षणिकत्वं न बौद्धसंमतम् एकक्षणमात्रवर्तमानत्वं न, किन्तु द्विक्षणावस्थायित्वम् । अपेक्षाबुद्धिः परं क्षणत्रयावस्थायिनी, मध्ये द्वित्वत्वनिर्विकल्पेन क्षणव्यवधानात् इति वैशेषिकाः ॥ ३९ ॥
</details>
