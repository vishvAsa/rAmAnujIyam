+++
title = "075 संसारे नास्ति"

+++
<details><summary>मूलम्</summary>

संसारे नास्ति किञ्चित् सुखमिति कतिचित्तद्घटेतोपचारान्नो चेद्व्युत्पत्तिहीनं सुखपदमधिकं तत्सुखं नाभिदध्यात् ।  
तस्माद् दुःखोत्तरत्वप्रभृतिभिरिह तद्दुःखमित्युक्तमाप्तैः क्ष्वेलोपश्लेषदुष्टे मधुनि विषमिति व्याहृतिः किं न दृष्टा ॥ ७५ ॥
</details>

<details><summary>वरदार्य-सर्वाङ्कषा - ७५</summary>

बुद्धेनोपदिष्टेषु चतुर्षु “ सर्व क्षणिकम्, सर्वं दुःखम्, सर्वं स्वलक्षणम्, सर्वं शून्यम्” इति मूलतत्त्वेषु, जगतस्सर्वस्यापि दुःखरूपत्वप्रतिपादनात् जगति सुखं नास्त्येव । अनुभूयमानं तु सुखाभासमात्रमिति बौद्धा वदन्ति । तदेतद्विमृशति - संसार इत्यादि । **संसारे** = अस्मिन् जगति सुखमिति 

436. 

759 

तस्मात् दुःखोत्तरत्वप्रभृतिभिरिह तद्दुः खमित्युक्तमाप्तैः 



वेलोपश्लेषदुष्टे मधुनि विषमिति व्याहृतिः किं न दृष्टा ॥75॥ 

[ धर्माधर्मयोः स्वरूपम् ] 

धर्मोऽधर्मश्च तत्तत्फलकरणतया शास्त्रसिद्धं क्रियादि 

द्वारं त्वेतस्य कालान्तरनियतफले स्यादिहादृष्टमन्यत् । 

**किञ्चित्** = सुखपदवाच्यं किञ्चिद्वस्तु नास्ति इति **कतिचित्** = बौद्धाः, आहुरिति शेषः । **तत्** = एवं कथनम् **उपचारात्** =औपचारिकतया घटेत । संसारे दुःखस्याधिक्यात् तथा व्यवहारः । औपचारिकमिति वक्तव्यं चेत्, कुत्रचित् व्यवहारे मुख्ये सत्येव संभवेत् । तयोः परस्परसापेक्षत्वात् । नो **चेत्** = एवमनङ्गीकारे अधिकं **सुखपदम्** =‘सुखम्' इत्येकं प्रत्येकपदमेव **व्युत्पत्तिहीनम्** = बोधकशक्तिहीनम् **तत्** = सुखपदम् **सुखम्** = सुखाख्यमर्थम् न **अभिदध्यात्** =न बोधयेत्, शक्तेरेवाग्रहात् । शक्तं हि पदम् अर्थबोधकम् । 'सुखं नास्ति ' इति निषेधे कर्तव्ये हि प्रतियोगिवाचकसुखपदेन बोध आवश्यकः, अभावबुद्धिं प्रति प्रतियोगिबुद्धेरावश्यकत्वात् । ननु विवेकिनस्सर्वेऽपि संसारस्य दुःखरूपत्वमेव मन्यन्ते । योगसूत्रमपि 'दुःखमेव सर्वं विवेकिनः ' (पा.यो.सू.2-15) इति । किं बहुना ! 'सर्वं दुःखान्धकारस्थगितम्' (जीव. 26) इति हि त्वयाप्युक्तम् । कथमेवं ‘सुभगाभिक्षुक' न्यायः । इति चेत्, तत्राह - तस्मादित्यादि । संसारस्य केवलदुःखरूपत्वासंभवात् **दुःखोत्तरत्वप्रभृतिभिः** = दुःखे पर्यवसानादिना **तत्** = जगत् दुःखमिति **आप्तैः** = प्रामाणिकैरपि उक्तम् । 'ये हि संस्पर्शजा भोगाः दुःखयोनय एव ते ' ( गी. 5-22 ) इति त्वाह जगत्स्रष्टैव । अत्र च दुःखस्य योनय इति दुःखोत्तरत्वमुच्यते । दुःखं योनिः येषामिति विग्रहेण दुःखपूर्वत्वमपि विवक्षितम् । अतिपरिश्रमादिसाध्यं किल गृहारामादि सुखम् । अथापि मध्ये किञ्चिदिव सुखं वर्तत एव ॥ 

1 

यद्यपि भट्टजयन्तः आभासरूपमपि सुखमस्त्येवेति बहुप्रयत्नेन साधयति ( न्या. मं. 2 आह्निक) प्रत्यक्षलक्षणस्थाव्यभिचारिपदप्रयोजनविचारावसरे । अथापि आभासप्रतिकोटिभूतः समीचीनोऽपि कश्चिदावश्यक एव । सद्धेतोरेवाभावे हेत्वाभासाः कथं स्युः ? अतोऽस्त्येव लेशतस्सुखं संसारेऽपि । अत एव किलास्माभिरपि ‘सर्वं दुःखान्धकारस्थगितम्” इत्येतावन्मात्रं नोक्तम् । 'सुखं त्वत्र खद्योतकल्पम्' इत्यपि तत्रैव सहैवोक्तम् । सर्वत्रैकदेशग्राहिणा त्वयैव नावधृतम् । किं बहूक्त्या ! 'एतस्यैवानन्दस्यान्यानि भूतानि मात्रामुपजीवन्ति' (बृ.6-3-32) इत्यपौरुषेयी वाक् ब्रह्मानन्दकणरूपत्वं लौकिकसुखस्य वदति । वयमप्यत एव 'खद्योत - कल्पम्' इत्यवोचाम । अतस्संसारस्य दुःखत्वकथनमौपचारिकमेव । तत्र दृष्टान्तः क्ष्वेलेत्यादि । **क्ष्वेलेन** = विषेण **उपश्लिष्टं** = मिश्रितम् अत एव - **दुष्टम्** = प्राणहारि, तादृशे **मधुनि** = मधुप्रभृतिषु विषमिति **व्याहतिः** = किं न दृष्टा, एतावदपि न जानासि किल! अतः सांसारिकसुखमत्यल्पम्, दुःखपूर्वम्, दुखोदर्क च । अथापि लेशतस्सत्त्वादेव मूढाः शलभा इव तत्र पतन्ति ॥ ७५ ॥
</details>
