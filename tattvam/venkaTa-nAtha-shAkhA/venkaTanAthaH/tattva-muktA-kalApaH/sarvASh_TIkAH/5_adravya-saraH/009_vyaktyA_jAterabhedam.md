+++
title = "009 व्यक्त्या जातेरभेदम्"

+++
<details><summary>मूलम्</summary>

व्यक्त्या जातेरभेदं यदि वदसि पृथक्सिद्ध्यभावादिलिङ्गैर्भेदाभावोऽक्षबाध्यस्तव च न हि मतो नान्यथाऽत्रास्य युक्तिः ।  
धर्म्यैक्यादेकवाक्स्यान्न तु भवति ततो धर्मधर्म्यैक्यबुद्धिस्तद्बोधश्चाप्युपाधिर्न स इह भवता दृश्य इत्यभ्युपेते ॥ ९ ॥
</details>

<details><summary>वरदार्य-सर्वाङ्कषा - ९</summary>

यदि धर्मधर्मिणोरत्यन्तं भेदो गवाश्वयोरिव, तर्हि नियमेन सहैवोपलभः कथम्? यदि चात्यन्तमभेदः, तर्हि वा कथं शब्दभेदः ? घटकलशाविव स्यातां तदा । तेन ज्ञायते तयोर्भेदाभेदावुभावपि भवत इति भेदाभेदवादिनः शङ्कां समाधत्ते - व्यक्त्येत्यादि । **पृथक्सिद्ध्यभावादिलिङ्गैः** = जातिव्यक्त्योः पृथक्स्थितेः, उपलंभस्य वाननुभवादिभिः हेतुभिः व्यक्त्या जातेः, जात्या व्यक्तेर्वा **अभेदम्** = भेदाभावम् यदि वदसि, तर्हि **भेदाभावः** = उभयोरभेदः **अक्षबाध्यः** = पूर्वश्लोकोक्तरीत्या प्रत्यक्षबाधितः । बाधितत्वादनुमानं वनुष्णत्वानुमानवत् न प्रमाणम् । सर्वात्मनाऽभेदस्तु तव **च** = तवापि न हि **मतः** = न हि संमतः । **अन्यथा** = सर्वथाभेदे **अस्य** = सहोपलंभस्य **अत्र** = उक्तानुमाने **युक्तिः** = हेतुतया योजनम् **न** =न घटते । सहैव उपलंभ इत्युक्ते, कयोः ? इति प्रश्नस्योत्तरमावश्यकम्, सहत्वस्य नियमेन भेदमूलकत्वात् । ननु तर्ह्येकेनैव पदेनोभयोरभिधानं कथम्? न हि गवाश्वावेकेनैव पदेन बोध्येते । ननु सन्ति हर्यादिपदान्येकेनैवा- 

370. 

699 

धम्यैक्यादेकवाक् स्यात्; न तु भवति ततो धर्मधयैक्यबुद्धिः 

तद्बोधश्चाप्युपाधिः; न स इह भवता दृश्य इत्यभ्युपेते ॥9॥ 

[अनेकान्तवादविमर्शः ] 

सत्त्वान्नैकान्तमाहुर्विमतमितरवत् केऽपि तद् धीविरुद्धं 

न ह्यत्राऽऽकारभेदात् परिहृतिरनवस्थानदोषप्रसंङ्गात् । 



नेकाभिधायीनीति चेत्, पदवृत्त्यनभिज्ञस्त्वम्, न हि हरिपदमेकदैवानेकार्थाभिधायकम्, ‘सकृदुच्चरितश्शब्दस्सकृदेवार्थं गमयती'ति न्यायात् । सकृदुच्चरितं गवादिपदं तु सहैव गोत्वं गां चाभिधत्त इति संप्रतिपन्नम् । तत्कथमिति चेत्, **धयैक्यात्** = **धर्मिणः** = जात्याकृत्योराश्रयस्यैकत्वात् **एकवाक्** = एकश्शब्दः स्यात् । ननु 'जात्याकृत्योः' इति कथम्, आकृतिरेव किल जातिर्वैदिकानामिति चेत्, माऽस्तु संरंभः । एतत्तत्त्वमग्रे (श्लो. 116) भविष्यति । **ततः** = एकपदबोध्यत्वमात्रात् **धर्मधयैक्यबुद्धिः** = धर्मधर्मिणोरभेदनिश्चयः न तु भवति, धर्मः धर्मी इति पदद्वयमेव हि तयोरभेदं प्रतिरुणद्धि । यद्यभेदः, तर्हि कथं पदद्वयम् ? शब्दविकल्प एवायमित्यादिकं पूर्वमेव गतम् । ननु पदद्वयमत्र नास्ति किल । 'गौः ' इत्येकमेव हि पदम् । अतः कथं भेद इत्यत्र - **तद्बोधश्च** = धर्मधर्मिणोरुभयोरपि सहैवोपलभः अत्र उपाधिः । ततश्च प्रवृत्तिनिमित्तरहितपदस्यैवाभावात् नियमेन एकपदबोध्यत्वात्तथा प्रतीतिः । अतश्चैक्यमिव भ्रमः । न त्वैक्यम्। यतः भवता **दृश्यः** = चक्षुषा ज्ञायत एव भेदः इति भवतैवाभ्युपेते सति **सः** = अभेदः न, भवतैव तथानभ्युपगमात् । भेदस्तु दृश्यते, अभेदस्तु ज्ञायते इति यदा तदा उभयोरेकप्रमाणगम्यत्वाभावात् न तयोर्बाध्यबाधकभावः । अभेद एव दृश्यते, भेदस्तु ज्ञायते इति विपरीतं किं न स्यादिति चेत्, अयमेव सन्मात्रग्राहिप्रत्यक्षवादः । स च पूर्वमेव परीक्षितः । विवेचयिष्यते च पुनरपि । परन्तु, अन्ततः अन्यतरस्य सावकाशत्वमागच्छति । कस्य सावकाशत्वमिति प्रश्ने, अभेदस्य सहोपलंभनियमलिङ्गकानुमितिगम्यत्वात्, सहोपलंभस्यान्यथासिद्धेरुक्तत्वात्, भेदप्रत्यक्षमेव दृढं जातम् । सहोपलंभस्तु एकसामग्रीवेद्यत्वात्, एकाधिकरणकत्वात्, समानाधिकरणशब्दप्रयोगाच्च सावकाश इति उभयोर्न समानप्रमाणगम्यत्वमिति भेदाभेदवादो न प्रामाणिकः । अधिकमुत्तरत्र क्रमशो भविष्यति ॥ ९ ॥
</details>
