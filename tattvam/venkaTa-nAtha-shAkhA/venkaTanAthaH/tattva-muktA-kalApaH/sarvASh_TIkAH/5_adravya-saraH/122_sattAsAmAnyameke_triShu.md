+++
title = "122 सत्तासामान्यमेके त्रिषु"

+++
<details><summary>मूलम्</summary>

सत्तासामान्यमेके त्रिषु परिजगृहुः केऽपि जातवपीदं प्रख्यादीनां समत्वात्कथय न किमिदं सर्वनिष्ठं गृहीतम् ।  
किञ्च प्रामणिकत्वप्रभृतिसमधिकं सत्त्वमन्यन्न दृष्टं तद्ब्रह्मेत्याश्रितं यैर्ध्रुवमपलपितं तत्तु तैर्धर्मतोक्तेः ॥ १२२ ॥
</details>

<details><summary>वरदार्य-सर्वाङ्कषा - १२२</summary>

अवयवसंस्थानविशेषस्यानुगतप्रतीतिनिर्वाहकत्वादेव सत्तादिजातिरप्यन्यथासिद्धेत्याह - सत्तेत्यादि । **एके** = वैशेषिका : **त्रिषु** = द्रव्यगुणकर्मसु **सत्तासामान्यम्** = सत्ताख्यं जातिविशेषम् **परिजगृहुः** = अङ्गीचकुः । तथाहि काश्यपः - 'सदिति यतो द्रव्यगुणकर्मसु सा सत्ता' (वै.सू.) इति । केऽपि जरन्मीमांसकाः **जातावपि** =सामान्येऽपि **इदम्** = सत्त्वम् परिजगृहुः । तत्रापि 'सत्' व्यवहारस्य समत्वात् । यद्येवम्, तर्हि **प्रख्यादीनाम्** = प्रतीतिव्यवहारयोः **समत्वात्** = सर्वत्र 'अस्ति' इति सद्व्यवहारस्य समानत्वात् **इदम्** =सत्त्वम् **सर्वनिष्ठम्** = सर्वपदार्थनिष्ठमेव किम् न **गृहीतम्** = नाङ्गीकृतम् कथम्? तथा च सत्त्वमपि केवलान्वयि भवतु, का हानिः ? एवं विवादे स्वमतमाह – किञ्चेति । वस्तुतस्तु **प्रामाणिकत्वप्रभृतिसमधिकम्** = प्रमाणसिद्धत्वादतिरिक्तम्, आदिपदेन कालसंबन्धस्यापि ग्रहणम् । **अन्यत्** = अन्यादृशम् सत्त्वम् न दृष्टम् । तथा च प्रमेयत्वापरपर्यायं सत्त्वमुच्यताम् । किमतिरिक्तजातिकल्पनया ! । ननु सत्त्वं यदि प्रमाणसंबन्धरूपम्, तर्हि स्वतस्सिद्धस्य ब्रह्मणः सत्त्वं न स्यात् । अतः सत्त्वम् असद्विलक्षणत्वमात्रम् । तथा च ब्रह्मैकमेव सत्, नान्यदिति सिद्धम् । ब्रह्मणः प्रमाणवेद्यत्वे, तस्य घटादितौल्यप्रसङ्ग इति निर्विशेषवादिनं प्रत्याह- **तत्** = सत्त्वम् ब्रह्म इति यैः **आश्रितम्** = अङ्गीकृतम्, तैस्तु धर्मतोक्तेः सत्त्वस्य धर्मरूपत्वकथनात् **तत्** = ब्रह्मैव अपलपितं भवति, ध्रुवम् । ब्रह्मणो निर्धर्मकत्वात्, तस्मिन् सत्त्वमपि न भवितुमर्हतीति ब्रह्मैव नास्तीत्युक्तं भवेत् । अतस्सविशेषवाद एव ब्रह्मणस्सत्त्वसिद्धिः । अन्यथा ब्रह्म शशशृङ्गनिर्विशेषं स्यात् । अत्र वक्तव्यं सर्वं पूर्वमेव (नायक) विस्तृतम् ॥ 

वस्तुतस्तु - वैशेषिकैः जातिसाधनं प्रकारद्वयेन प्रदर्शितम् । एकः अनुगतव्यवहारविषयतया, अपरस्तु कारणतावच्छेदकतया, कार्यतावच्छेदकतया वा । 'सिद्ध्यतो धर्मस्य नित्यत्वे एकत्वे च लाघवम्' इति लाघवतर्कवशात् तस्य जातित्वसिद्धिः, जातिलक्षणाक्रान्तत्वात् । नित्यत्वे सत्येकत्वे सत्यनुगतत्वं हि जातेर्लक्षणम् । तत्र कार्यसामान्यसमवायिकारणतावच्छेदकतया द्रव्यत्वजातिसिद्धिवत्, कार्यतावच्छेदकतया त्रितयानुगता काचिज्जातिः सिद्ध्यति । द्रव्यगुणकर्मस्वेव कार्यत्वसंभवात् । न च नित्यपरमाण्वादिसाधारणत्वं कथं तस्या जातेरिति शङ्क्यम्, परमाणुव्यावृत्ततयैव जातेः सिद्धेर्निष्प्रत्यूहत्वात् । अथवा द्व्यणुकपर्यन्तेषु 

483. 

801 

[विशेषपदार्थोऽन्यथासिद्धः ] 

यज्जातीयं, यदा, यत् यदवधिगुणकं, यत्र; न ह्यन्यदीदृक्; 

दृष्टैरित्थं विशेषैर्जगति विषमतां वक्ति वैशेषिकोऽपि । नित्येष्वत्यन्ततुल्येष्वपि नियतदशाभेदयोगोऽस्ति शास्त्रात् 



प्राच्योपाध्यादयो वा ; विदुरतिभिदुरान् योगिवर्यादयस्तान् ॥123॥ 

सत्तायास्सिद्धौ तज्जनकवृत्तित्वस्याप्यनन्तरं सिद्धिसंभवात् । बुद्धेर्लाघवपक्षपातित्वेनोक्तलाघवतर्कस्य प्रतितर्केण विरोधस्य वक्तुमशक्यत्वात् । अतोऽत्र प्रमाणसम्बन्धित्वं सत्त्वं तेषां न विवक्षितम् । अन्ततः तेषां जातित्वासंभवेऽपि अखण्डोपाधित्वे न कश्चन विरोधः । इयं तु शास्त्रान्तरचिन्ता । अस्तीति धात्वर्थभूता सत्ता अन्या, अन्या च द्रव्यगुणकर्मवृत्तिस्सत्तेति भाव्यम् । जातिसिद्धिस्तु समानप्रसवहेतुतयैवेति न कश्चन दोषः । इतरत्सर्वं शिष्यबुद्धिवैशद्यार्थमित्यवगन्तव्यम् ॥ १२२ ॥
</details>
