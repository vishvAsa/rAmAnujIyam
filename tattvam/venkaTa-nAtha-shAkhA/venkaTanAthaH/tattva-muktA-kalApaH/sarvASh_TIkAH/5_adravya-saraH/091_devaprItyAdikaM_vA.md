+++
title = "091 देवप्रीत्यादिकं वा"

+++
<details><summary>मूलम्</summary>

देवप्रीत्यादिकं वा विदितमिह विधिप्रत्ययस्यास्तु वाच्यं नात्रान्योन्याश्रयो न श्रुतपरिहरणं नापि कॢप्तिर्गरिष्ठा ।  
प्राधान्यं स्याच्च किञ्चिन्नृपभजननयात् सिद्धमेतच्च शास्त्रैरित्थं त्वर्थाविरोधेऽप्यतिगरिमभयान्नेष्यते शब्दशक्तिः ॥ ९१ ॥
</details>

<details><summary>वरदार्य-सर्वाङ्कषा - ९१</summary>

एवं माऽस्तु वृथा चर्चा, घट्टकुट्ट्यां प्रभातमनिवार्यमित्याह - देवेत्यादि । अन्ततः **विदितम्** = 'स एवैनं भूतिं गमयति' इत्यादौ विदितम् देवप्रीत्यादिकं वा **विधिप्रत्ययस्य** = लिङ्गादेः वाच्यम् अस्तु, 

● 



452. 

772 

प्राधान्यं स्याच्च किञ्चित् नृपभजननयात्; सिद्धमेतच्च शास्त्रैः 

इत्थं त्वर्थाविरोधेऽप्यतिगरिमभयान्नेष्यते शब्दशक्तिः ॥91॥ 

[ शाब्दभावनाया लिडर्थत्वासंभवः ] स्वव्यापारं विशेष्ये स्वयमभिदधते नैव शब्दाः कदाचित् 

श्रुत्वा लिव्यापृतिं वा कुत इह यतनं स्वोपयोगाद्यबोधे । तस्मात्, आस्माकतत्तद्यतनकृत् अभिधा स्वस्य वाच्या लिङादेः 

T 

इत्युक्तिं बह्ववद्याममनिषत बुधास्त्रस्तरीमात्ररूपम् ॥92॥ 

अप्रसिद्धकल्पनापेक्षया एतदेव वरम्, तत्र तत्र विदितत्वादिति ' विदित' पदेन सूच्यते । आदिपदेन निषेध - स्थलीयदेवताकोपो ग्राह्यः । एतत्पक्षे नोक्तदोषाणामवकाश इति प्रदर्शयति- **अत्र** = एतत्पक्षे अन्योन्याश्रयो न, अन्येन विदितत्वात् । अत एव - **श्रुतपरिहरणम्** = श्रुतस्य अर्थस्य परित्यागोऽपि न । अत एव **गरिष्ठा** = गौरवग्रस्ता क्लृप्तिरपि कल्पनमपि नास्ति । किञ्च भवदभिमतम् प्राधान्यं च किञ्चित् **नृपभजननयात्** = राजसेवान्यायेन स्यात् । वस्तुतः फलस्यैव प्राधान्यात् 'किञ्चित्' इति । द्वारभूतस्य द्वितीयमेव स्थानम् । एतच्च **शास्त्रैः** = 'तस्मिन् प्रसन्ने किमिहास्त्यलभ्यम्' इत्यादिभिः सिद्धम् । तर्ह्ययमेव वा सिद्धान्त इति शङ्कायामाह - **इत्थम्** = उक्तरीत्या **अर्थाविरोधेऽपि** = अर्थविरोधाभावेऽपि **अतिगरिमभयात्** = सामान्यजनैः ज्ञातुमत्यन्ताशक्यत्वेन गौरवभयादेव **शब्दशक्तिः** = लिङादेः देवताप्रीत्यादौ शक्तिस्तु **नेष्यते** = नाङ्गीक्रियते सिद्धान्ते । सिद्धान्तस्तु समनन्तरं ( 94-95) कथ्यते ॥ ९१ ॥
</details>
