+++
title = "044 अद्रव्येऽप्यस्ति सङ्ख्याव्यवहृतिबलतस्सा"

+++
<details><summary>मूलम्</summary>

अद्रव्येऽप्यस्ति संख्याव्यवहृतिबलतस्सा ततोऽन्या गुणादेर्मैवं संख्यासु संख्याव्यवहृतिवदियं स्यात्त्विहोपाधिसाम्यात् ।  
नो चेत्प्राप्ताऽनवस्थाव्यवहृतिनियतिस्थापनं तुल्यचर्चं तस्मात् काणादकॢप्तिर्गुरुमतकथकैर्युक्तमत्रापि सोढुम् ॥ ४४ ॥
</details>

<details><summary>वरदार्य-सर्वाङ्कषा - ४४</summary>

संख्याया अतिरिक्तपदार्थत्ववादिनः प्राभाकरस्याशयमनूद्य निराकरोति - अद्रव्य इत्यादि । **व्यवहृतिबलात्** =प्रामाणिकव्यवहारबलात्, 'एकं रूपम्' 'रूपं रसात् पृथक्' इत्यादिव्यवहारस्य प्रामाणि - कत्वात् संख्या **अद्रव्येऽपि** =द्रव्यभिन्ने गुणकर्मादिसर्वपदार्थेष्वपि अस्ति । **ततः** = तस्मात् कारणात् **सा** = संख्या **गुणादेः** = गुणादीतरसर्वपदार्थेभ्यः अन्या । एवमेव शक्तिसादृश्यादयोऽपि क्लृप्तसर्वपदार्थवृत्तित्वात् अतिरिक्ताः पदार्था इति ते वदन्ति ॥ 



तदेतन्निराकरोति – मैवमिति । कुतः ? इयं **तु** = अद्रव्येषु संख्याव्यवहतिस्तु संख्यासु संख्या- **व्यवहृतिवत्** = ‘संख्याप्येकः पदार्थः' इति संख्यायामपि एकत्वव्यवहारवत् **उपाधिसाम्यात्** = उपाधेः अद्रव्यत्वस्य उभयत्र तुल्यत्वात् स्यात् । संख्याया अपि अद्रव्यत्वात् तत्र संख्याया अङ्गीकारासंभवात् प्रकारान्तरेण निर्वाहे, तस्य प्रकृतेऽपि समानत्वात् । नो **चेत्** = संख्यायामपि संख्याया अङ्गीकारे **अनवस्था** = पुनस्तत्रापि संख्या स्यादित्येवम् विरामो न स्यात् इति प्राप्ता अनवस्था । संख्यायां संख्या नास्त्येव । अतो नानवस्था । तर्हि तत्र एकत्वं नाम किमिति चेत्, बुद्धिविशेषविषयत्वमेवेति **व्यवहृतिनियतिस्थापनम्** = व्यवहारव्यवस्थाकल्पनम् **तुल्यचर्चम्** = समानयोगक्षेमवत्, अन्यत्राप्यद्रव्येषु एवमेव कल्पनात् । तस्मात् अत्रापि ‘एकं रूपम्’ इत्यादावपि **काणादक्लृप्तिः** = काणादसंमतव्यवस्थाकल्पनमेव **गुरुमतकथकैः** = 



405. 

732 

[ परिमाणस्वरूपम् ] 

देशाधिक्यादिसिद्धावुपधिभिरिह तद्युक्तसंयोगभेदात् 

देशव्याप्तिप्रभेदः परिमितिरिति चेन्नोपधीनां मितत्वात् । देशैस्तन्यूनतादौ प्रसजति हि मिथस्संश्रयः; तत् स्वतस्सा 

मन्तव्या क्वापि ; राशिप्रभृतिषु परं देशसंबन्धभेदः ॥45॥ 

गुरुमतस्थविचारवादिभिरपि सोढुम् युक्तम् । तथा च 'एकं रूपम्' इति प्रतीतिः आधारगतैकत्वविषयिणीति कल्पनैव युक्तेति ॥ 

'पदार्थ' पदप्रयोगस्य वैशेषिकसूत्रे दर्शनात् पदानां द्रव्यवाचकगुणवाचकक्रियावाचकजातिवाचकभेदेन चतुर्विधत्वात्, तेषामर्था अपि चतुर्विधाः प्रथमं भवन्ति । एवं भेदस्य विशेषाख्यपदार्थमूलकत्वात् विशेषाख्यपदार्थः सिद्ध्यति । भेदे सिद्धे संबन्धस्यावश्यकत्वात् समवायोऽप्यावश्यकः । तथा च व्यवहारसिद्धाः पदार्थाः चत्वारः, शास्त्रसिद्धौ द्वावित्याहत्य पदार्थाः षडेव मूलतः । अभावस्तु न पदार्थः, 'अभाव' पदस्य समस्तत्वात्, नञ्समासः खलु ' न भावः' इति । अतः अभावः न पदार्थः, किन्तु वाक्यार्थः, अर्थसमाजरूपः इति पदार्थाष्णडेवेति साधीयान् क्रमः । इतरत्सर्वमनन्तरकालिकमर्यादातिक्रमणमेवेत्याद्यन्यत्र विस्तरेण द्रष्टव्यम् ॥ ४४ ॥
</details>
