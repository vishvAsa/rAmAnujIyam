+++
title = "127 सम्बन्धे सर्वतुल्ये"

+++
<details><summary>मूलम्</summary>

संबन्धे सर्वतुल्ये प्रसजति गुणजात्यादिसङ्कीर्णभावः तत्तद्द्वन्द्वस्वभावादनियतिशमने निष्फलाऽन्यस्य कॢप्तिः ।  
त्यक्ते तत्तद्विशेषे स्वयमुभयसमे चात्र संबन्धरूपे नानासंबन्धपक्षेऽप्ययमधिकरणाधेयभेदः कथं स्यात् ॥ १२७ ॥
</details>

<details><summary>वरदार्य-सर्वाङ्कषा - १२७</summary>

समवायस्य नित्यत्वे एकत्वे च दोषमाह-संबन्ध इत्यादि । **संबन्धे** = समवायाख्ये संबन्धे **सर्वतुल्ये** = एकत्वान्नित्यत्वाच्चायुतसिद्धानां सर्वेषामपि समाने सति **गुणजात्यादिसंकीर्णभावः** = जातिगुणक्रियादीनां सर्वेषामपि परस्परसांकर्यम् प्रसजति । किं बहुना ! वायावपि रूपवत्ताबुद्धिप्रसङ्गः, स्पर्शसमवायस्य रूपसमवायस्य चैक्यात् । **तत्तद्द्द्वन्द्वस्वभावात्** = तत्तत्प्रतियोग्यनुयोगिनोर्नियतस्वभावत्वात् **अनियतिशमने** = अव्यवस्थापरिहारे **अन्यस्य** = तत्तद्वस्तुस्वरूपस्वभावातिरिक्तस्य समवायस्य **क्लृप्तिः** = कल्पनम् **निष्फला** = व्यर्था, वस्तुस्वभावादेव सर्वोपपत्तेः । तत्तद्वस्तुस्वभावादितीममंशं व्यतिरेकेणापि प्रदर्शयति - **तत्तद्विशेषे** = तत्तद्वस्तुगते विशेषे **त्यक्ते** = अनङ्गीकृते, यदि नाङ्गीक्रियत इत्यर्थः, संबन्धरूपे **अत्र** = उभयसंबन्धरूपे अस्मिन् समवाये **स्वयम्** = स्वत एव एकसंबन्धत्वात् उभयसमे **च** = गुणगुणिक्रियाक्रियावदादिरूपायुतसिद्धयोरुभयोस्समाने च **नानासंबन्धपक्षेऽपि** = एवं प्रतियोग्यनुयोगिभेदरूपोपाधिभेदात्संबन्धभेदपक्षेऽपि अयम् **अधिकरणाधेयभेदः** = आधाराधेयव्यवस्था वा कथं स्यात् ? वस्तुस्वभावादित्येव खलु उत्तरं वक्तव्यम् । यथा कुण्डबदरयोस्संयोगस्योभयनिष्ठत्वेऽपि 'कुण्डे बदरम्' इत्येव प्रयोगः, न तु 'बदरे कुण्ड : ' इति व्यवस्था हि स्वभावादेव वक्तव्या । एवं सत्यतिरिक्तः समवायः किमर्थ : ? ननु तर्हि संयोगो वा किमर्थ : ? स्वभावादेव सर्वं व्यवस्थाप्यतामिति चेत्- 

प्रष्टव्यं नाधिकं त्वत्रेत्यसकृत्प्रतिबोधने । इङ्गितं यो न जानाति किं वा तस्मै प्रकथ्यताम् ? ॥ सर्वं स्वभावादिति चेदुत्तरं यदि कथ्यते । शास्त्रं तर्हि किमर्थं स्यात् त्यक्तव्यं सकलं ततः । इत्यादिकं पुनर्नैव प्रष्टव्यं धीमता त्वया । वक्ष्यामस्समये सर्वमित्येव पुनरुच्यते ॥ 



488. 

489. 

806 

[प्राभाकरसंमतसमवायनिराकरणम् ] 

धर्मो धर्मी द्वयं वा कृतकभिममतं यंत्र, संबन्धमंत्र 

प्राहुः कार्यं, स्वभावात् तदुभयघटितं केऽपि; दत्तोत्तरं तत् । सिद्धेऽसिद्धे समं वा तदुदय इति तु प्रेक्ष्य पक्षत्रयेऽपि 

प्रागुक्तेभ्योऽतिरिक्तान् प्रणिहितमनसः पश्यत प्रत्यवायान् ॥128॥ 

[ अभावपदार्थपरीक्षा] 

सोऽभावो, यः स्वभावं नियमयति दशादेशकालादिभेदो 

नैवं सर्वाश्रितानां त्यजनमनितरस्थाप्यधीप्रापितत्वात् । 

वस्तुतस्तु – समवायस्य नित्यत्वमेकत्वं च लाघवतर्कसिद्धम्, न तु प्रत्यक्षतः । एवमपि समवायिनां सांकर्यं नापादयितुं शक्यम् । संबन्धो हि संबन्ध्यधीनः । अत एव संबन्धः सर्वत्राप्यननुगत एव स्वकार्यं स्वतः कुर्यात् । संबन्धः खलु सत्तयैव विशिष्टज्ञानजनकः, न ज्ञाततया । ज्ञातश्चेत् प्रकारो वा भवेत्, विशेषो वा । शब्दमात्रशरणानामिदं यद्यपि ज्ञातुं श्रम एव स्यात् । अत एवोच्यतेऽसकृत् - शब्दं त्यक्त्वा अर्थं चिन्तयितुं शक्तानामेव विचारेऽधिकार इति । अत एवात्र - 'नानासंबन्धपक्षेऽपि ' इत्येतत्समवायनानात्वपक्षदृष्ट्या योजनीयम् । उत्तरश्लोकविचारोपक्षेपकं स्यादेतदपि ॥ १२७ ॥
</details>
