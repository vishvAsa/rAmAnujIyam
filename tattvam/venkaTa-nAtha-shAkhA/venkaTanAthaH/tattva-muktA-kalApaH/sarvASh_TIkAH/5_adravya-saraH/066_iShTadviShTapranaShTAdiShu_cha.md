+++
title = "066 इष्टद्विष्टप्रनष्टादिषु च"

+++
<details><summary>मूलम्</summary>

इष्टद्विष्टप्रनष्टादिषु च परगतैः कथ्यतेऽन्यद्विशिष्टं ज्ञातत्वोक्तावपीत्थं व्यवहृतिनियमास्तावतैवोपपन्नाः ।  
प्राकट्येऽस्मिन् गुणादिष्वपि कथमधिकं भूतभव्येषु च स्यात् कर्मत्वं तु क्रियार्थे सति फल इति च प्रायिकव्याप्तिहानेः ॥ ६६ ॥
</details>

<details><summary>वरदार्य-सर्वाङ्कषा - ६६</summary>

1 

1 

1 



नन्वात्मगतेन ज्ञानाख्यधर्मेणान्यो घटादिः कथं विशेष्येत? अतः ज्ञानविषयत्वमात्रं न ज्ञातता, किन्तु तज्जन्यस्तदतिरिक्त एवं कश्चन घटादिगतो वक्तव्य इत्यतिरिक्तज्ञाततासिद्धिरिति शङ्कां निराकरोतिइष्टेत्यादि । इष्टानिष्टप्रणष्टादिषु **च** = 'इदं मदिष्टम् ' 'इदं मम द्विष्टम्' 'घटः प्रणष्टः' इत्यादिव्यवहारेषु **परगतैः** = अन्यत्र वर्तमानैरेव इच्छाद्वेषप्रयत्ननाशादिभिः **अन्यत्** = बाह्यम् घटपटादि **विशिष्टम्** = इच्छादिविशिष्टम् कथ्यते । **ज्ञातत्वोक्तावपि** = ' ज्ञातो घटः' इति वचनेऽपि **इत्थम्** = एवमेव चेतनगतेन ज्ञानेन विषयतासंबन्धेन विशेष्यते घटः । **इष्टम्** = इच्छाविषयः, **द्विष्टम्** = द्वेषविषयः, **प्रणष्टः** = 

**प्रणष्टः** =नाशप्रतियोगी इत्येव खल्वर्थः कथ्यते । तद्वदेव ज्ञातः ज्ञानविषयः इत्यर्थः । प्रतियोगितासंबन्धेन नाशविशिष्टो घटः प्रणष्ट इत्युच्यते । वस्तुतस्तु नाशः समवायिकारणे वर्तते । कार्यस्तु घटः नष्टः । आधारस्य नाशात् कथं तत्र नाशः स्यात् ? अथापि तत्समवायिकारणगतो नाशः घटे विशेषणतया भातः 'प्रणष्टो घटः' इति व्यवहारहेतुर्भवति । अन्यनिष्ठोऽपि धर्मः अन्येन संबन्धेनान्यविशेषणं भवति । 'अनुरक्तः' इत्यादौ तु न तथा । अनुरागस्याश्रय एव तेन पदेनोच्यते । लोकप्रयोगः पर्यनुयोक्तमनर्हः । एवम् व्यवहृतिनियमाः व्यवहारव्यवस्थाश्च **तावतैव** = लोकप्रयोगादेव उपपन्ना भवन्ति । अतः इष्टत्वादिषु यथा कश्चिद्विषयतातिरिक्तो नास्ति, तथैव ज्ञाततादावपि । अन्यथा **अस्मिन्** = एतादृशेऽतिरिक्ते धर्मे प्राकट्ये अङ्गीकृते, **गुणादिष्वपि** = गुणक्रियादिष्वपि **अधिकम्** = अतिरिक्तम् प्राकट्यम् कथम् स्यात् ? 'रूपं ज्ञातम्' 'क्रिया ज्ञाता' इत्यादिव्यवहारात्, गुणादावपि गुणः स्यात् । 'ज्ञातता ज्ञाता' इत्यपि व्यवहारात् ज्ञाततायामपि ज्ञाततान्तरं स्यात् । **च** = किञ्च **भूतभाव्यादिषु** = भूतभविष्यद्वस्तुषु **अधिकम्** = अतिरिक्तम् प्राकट्यम् कथं स्यात्, आधारस्य वस्तुन एवाभावात् । अतः प्राकट्यं नातिरिक्तम् । ननु 'क्रियाजन्यफलशालित्वं कर्मत्वम्' । तेन कर्मणि कश्चनातिशय एव यदि न स्यात्, तर्हि फलशालित्वरूपकर्मत्वं कथं स्यात् ? इत्यत्राह - कर्मत्वं **तु** = फलशालित्वरूपं कर्मत्वं तु फले क्रियार्थे **सति** = क्रियाजन्ये सत्येव इति च प्रायिकम् । कुतः ? तथा **व्याप्तिहानेः** = व्याप्त्यभावात् । ' ग्रामं गच्छति' इत्युक्ते गमनक्रियाजन्यं संयोगरूपं फलं ग्रामे वक्तुं शक्यम् । 'ग्रामं प्राप्नोति' इत्युक्ते प्राप्तेरेव संबन्धत्वात्, तज्जन्यं फलान्तरं नास्त्येव । 'घट करोति' इत्युक्ते प्रयत्नजन्यं फलं घटे वर्णयितुं शक्यम् । 'प्रयत्नं करोति' इति कथने न हि प्रयत्नस्य 

1 

। 

427. 

753 

[प्राकट्यसाधकानुमानविमर्शः ] 

आधत्ते धीः क्रियात्वात् किमपि गमनवत् कर्मणीत्यप्ययुक्तं 

दत्तानेकोत्तरत्वात्; न च फलमधिकं भाति हानादिमात्रात् । हेतुर्धात्वर्थता चेत्, अतिचरणम्; अथ स्पन्दता स्यादसिद्धिः 

धीस्वारस्यानृशंस्यादनुमतमधिकं कैश्चिदस्मत्सयूथ्यैः ॥67॥ 



प्रयत्नान्तरजन्यत्वं वक्तुं शक्यम् । एवमेव 'घटं जानाति' इत्यादावपि क्रियाजन्यमतिरिक्तं फलं नास्त्येव, किन्तु विषयत्वमेवेति नातिरिक्तप्राकट्यसिद्धिः ॥ 

शब्दः कियान् समस्यात्मा भवेत् सर्वत्र पश्यत । शब्दं त्यक्त्वाऽर्थ एवात्र चिन्त्यश्शङ्कापनुत्तये ॥ ६६ ॥
</details>
