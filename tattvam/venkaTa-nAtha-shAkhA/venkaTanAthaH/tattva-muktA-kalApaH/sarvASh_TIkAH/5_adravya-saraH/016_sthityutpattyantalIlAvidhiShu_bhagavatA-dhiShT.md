+++
title = "016 स्थित्युत्पत्त्यन्तलीलाविधिषु भगवताऽधिष्ठिताः"

+++
<details><summary>मूलम्</summary>

स्थित्युत्पत्त्यन्तलीलाविधिषु भगवताऽधिष्ठिताः शास्त्रवेद्यास्सत्त्वाद्याः स्थूलसूक्ष्मप्रकृतिगतगुणा हेतुभूतास्सुखादेः ।  
साम्ये तेषां त्रयाणां सदृशपरिणतिः स्यादिहान्यान्यथात्वे कॢप्ताऽन्यैर्द्रव्यतैषां श्रुतिपथविहता कुत्रचित्तूपचारः ॥ १६ ॥
</details>

<details><summary>वरदार्य-सर्वाङ्कषा - १६</summary>

आंद्यानां सत्त्वरजस्तमसां निरूपणम् - स्थितीत्यादि । सत्त्वाद्याः त्रयो गुणाः स्थित्युत्पत्त्यन्त- **लीलाविधिषु** = सृष्टिस्थितिप्रलयरूपलीलाव्यापारेषु **भगवता** = परमात्मना **अधिष्ठिताः** = शरीरितयाधिष्ठाय प्रेरणविषयाः शास्त्रवेद्याः, न तु ऐन्द्रियकाः **स्थूलसूक्ष्मप्रकृतिगतगुणाः** = प्रकृतेः स्थूलावस्थायां सूक्ष्मावस्थायां वा, सर्वत्रानुवर्तमानाः सुखादेः सुखदुःखमोहादेः हेतुभूताः भवन्ति । सत्त्वं सुखहेतुः, रजः दुःखहेतुः, तमः आवरणहेतुरित्यादिकं गीताशास्त्रे विस्तरेण प्रतिपादितम् । तेषां त्रयाणां गुणानाम् **साम्ये** = साम्यावस्थायां प्रलये सदृशपरिणतिः स्यात् । 'सततविक्रिया' इति कथनात् प्रलयावस्थायामपि त्रिगुणानां परिणामास्सन्त्येव, किन्तु **सदृशपरिणतिः** = सदृशपरिणामपरंपराः स्युः । **अन्यथात्वे** = सृष्टौ तु **अन्या** = **अन्यादृशी** = विषमा परिणतिः । **एषाम्** =सत्त्वरजस्तमसाम् **द्रव्यता** = द्रव्यत्वम् **अन्यैः** = सांख्यैः **वृप्ता** = कल्पिता अत एव - **श्रुतपथविहता** = वैदिकमार्गविरुद्धा । परिणामवत्त्वमेव द्रव्यत्वम् । गुणानां स्वतन्त्राणां कथं परिणामः ? ननु तर्हि 'नान्यं गुणेभ्यः कर्तारम् ' ( गी. 14-19) इत्यादौ गुणानामेव कर्तृत्वं कण्ठत उक्तं कथं संगच्छेत ? इत्यत्राह - कुत्रचित्तु उपचारः इति । 'प्रकृतेः क्रियमाणानि गुणैः ' ( गी. 3-27) 'प्रकृतेर्गुणसंमूढाः ' 

377. 

378. 

709 

[ प्रकृतेः परिणामाः ] 

बुद्धित्वादिः प्रधाने समपरिणतिरित्येवमागन्तुधर्माः 

द्रव्येष्वन्येषु चान्ये, कतिचन कथिताः केचिदध्यक्षसिद्धाः । आनन्त्यादर्थमान्द्यात् दुरवगमतया सूक्ष्मवैषम्यभेदै- 

रेकैकश्येन चिन्तामिह जहति बुधा निश्चितापेक्षितार्थाः ॥17॥ 

[शब्दाद्यद्रव्यपरीक्षा ] 

शब्दाद्याः तत्तदक्षप्रतिनियतिजुषः सर्वतन्त्रप्रसिद्धाः 

तैरेकद्व्यादिसंख्यैर्द्युपवनहुतभुग्वारिभूम्यस्समेताः । 



(गी. 3 - 29 ) इत्यादौ गुणाश्रयत्वस्यापि कण्ठत एवाभिधानात् 'नान्यं गुणेभ्यः' इत्यादिकमौपचारिकम् । कथमेवं निर्णयः, द्वेधापि दर्शनादिति चेत्, गतोऽयं विचारः पूर्वमेव (जीव. 8) विस्तरशः । अतो गुणवती प्रकृतिः, न तु गुणा एव ॥ १६ ॥
</details>
