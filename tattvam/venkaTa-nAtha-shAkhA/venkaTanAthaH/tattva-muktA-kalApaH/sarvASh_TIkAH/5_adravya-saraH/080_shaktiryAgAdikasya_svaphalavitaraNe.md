+++
title = "080 शक्तिर्यागादिकस्य स्वफलवितरणे"

+++
<details><summary>मूलम्</summary>

शक्तिर्यागादिकस्य स्वफलवितरणे संभवे वा फलस्य स्थाप्या मध्ये तयोरित्यबहुमतिपदं सत्सु तौतातिती वाक् ।  
शक्ताभावे हि शक्तिर्न भवति शमितो धर्मधर्म्यैक्यजल्पस्तद्द्वारे शक्तिशब्दो यदि भवतु परं कॢप्तिमस्य क्षिपामः ॥ ८० ॥
</details>

<details><summary>वरदार्य-सर्वाङ्कषा - ८०</summary>

नैय्यायिकेषु तार्किकभावनया श्रद्धातिशयात् प्रदर्श्यतामौदासीन्यम् । परमवैदिकं कुमारिलं कथमुपेक्षसे? इत्यत्राह - शक्तिरित्यादि । **यागादिकस्य** =क्षणिकक्रियारूपयागादेः **स्वफलवितरणे** =स्वर्गादिफलदाने वा **फलस्य** = स्वर्गादेः संभवे **वा** = उत्पत्तौ वा **शक्तिः** = साधने यागे, साध्ये स्वर्गे च तत्तदनुगुणा शक्तिः **तयोः** = यागस्वर्गयोः **मध्ये** = व्यापारत्वेन स्थाप्या इति तौतातिती **वाक्** = कौमारिली वाक् **सत्सु** = ब्रह्मवित्सु **अबहुमतिपदम्** = बहुमानविषयो न । 'अ' इति नञर्थकमव्ययं भिन्नपदं वा । कुतः ? **शक्ताभावे** = शक्तेराधारस्याभावे शक्तिः न भवति, यागः क्षणिकत्वान्नष्टः, स्वर्गो भावित्वान्नास्त्यद्य, कुत्र तिष्ठेत् शक्तिः ? ननु शक्तिशक्तिमतोरभेदात् शक्तेराश्रयोऽपि सूक्ष्मरूपेण वर्तेतैवेति चेत् — **धर्मधयैक्यजल्पः** = धर्मधर्मिणोरभेदवादः **शमितः** = पूर्वमेव बहुधा समाहितः । **तत्** = तस्मात् **द्वारे** = फलसाधनयोर्मध्यवर्तिनि कुत्रचित् यदि शक्तिशब्दः, भवतु । **परम्** = परं तु **अस्य** = मध्यवर्तिनः **क्लृप्तिम्** = कल्पनाम् **क्षिपामः** = निराकुर्मः,

441. 

442. 

764 

[ अदृष्टं देवताप्रीतिरूपम् ] 

द्वारं तत्तत्फलाप्तेः श्रुतिभिरवधृतौ देवताप्रीतिकोपौ 

व्याचक्रे देवपूजा यजनमिति; न तन्न श्रुतं वाक्यविद्भिः । आम्नातेऽपेक्षितेऽर्थे न च नयनिपुणैरश्रुतं कल्पनीयं 

नो चेत्, स्यात् दत्ततोयाञ्जलिरिह भवतां रात्रिसत्रादिनीतिः ॥81॥ 

[ मन्त्रार्थवादानामपि स्वार्थे प्रामाण्यम् ] 

आराध्यादिप्रकाशः स्फुटमुपकुरुते मन्त्रसाध्ये विधीनां 

प्राशस्त्यादिप्रतीतिर्न च भवति मृषावर्णनैरर्थवादैः । 

श्रुतिसिद्धत्वात् किमर्थं कल्पना? ननु न वयं कल्पयामः । यागस्य फलहेतुत्वं कथमित्यत्र द्वारमावश्यकम् । द्वारमेव शक्तिपदवाच्यं चेत् ' भवतु' इत्यङ्गीकारानन्तरं चर्चा का ? इति चेत्, भवदुक्ता शक्तिः न द्वारं भवेत्, तस्य स्वतन्त्रपदार्थत्वासंभवस्य, अद्रव्यत्वस्य चानुपदं वक्ष्यमाणत्वात् (श्लो.98) । तद्द्वारं कीदृशमित्येव विचारोऽनुवर्तते समनन्तरश्लोके ॥ ८० ॥
</details>
