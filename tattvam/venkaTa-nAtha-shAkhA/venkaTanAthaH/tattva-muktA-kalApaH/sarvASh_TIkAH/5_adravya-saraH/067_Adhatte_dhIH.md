+++
title = "067 आधत्ते धीः"

+++
<details><summary>मूलम्</summary>

आधत्ते धीः क्रियात्वात् किमपि गमनवत् कर्मणीत्यप्य(सारं)युक्तं दत्तानेकोत्तरत्वान्न च फलमधिकं भाति हानादिमात्रात् ।  
हेतुर्धात्वर्थता चेदतिचरणमथ स्पन्दता स्यादसिद्धिर्धीस्वारस्यानृशंस्यादनुमतमधिकं कैश्चिदस्मत्सयूथ्यैः ॥ ६७ ॥
</details>

<details><summary>वरदार्य-सर्वाङ्कषा - ६७</summary>

आधत्त 

माऽस्तु व्यवहारात्प्राकट्यसिद्धिः । अनुमानेनैव तत्साधयाम इति वदन्तं प्रत्याचष्टे-अ इत्यादि । **धीः** = ज्ञानम् **क्रियात्वात्** = धात्वर्थत्वात् किमपि विशेषम् कर्मणि आधत्ते - स्वविषये जनयति, **गमनवत्** =गमनक्रियावत् । 'ज्ञानम् स्वकर्मणि किञ्चिदतिशयाधायकम्, क्रियात्वात्, गमनक्रियावत्' इति प्रयोगः । गमनक्रिया हि कर्मणि ग्रामे संयोगाख्यमतिशयं जनयतीति संप्रतिपन्नम् । अतः ज्ञानस्यापि 'जानाति’ इति धात्वर्थत्वात् ज्ञानं विषये कञ्चन धर्ममापादयति । स एव ज्ञातता, प्राकट्यमित्यादिशब्दैरभिधीयत इति पूर्वपक्षः । तदेतन्निराकरोति इत्यप्ययुक्तमिति । तत्र हेतु : - दत्तानेकोत्तरत्वात् इति । इष्टानिष्टप्रणष्टादिषु व्यभिचारस्य दर्शितत्वात् । किञ्च – हानोपादानस्थले **हानादिमात्रात्** = केवलात् हानादुपादानाद्वा अधिकं फलं न च भाति । क्रियाया अन्तिमं फलं हानमुपादानं वा । उपादत्ते इत्यत्र कथञ्चित् कर्मणि अतिशयस्य वक्तुं शक्यत्वेऽपि ' शोकं जहाति' इत्यत्र शोके कीदृशोऽतिशयो वक्तुं शक्यते । अतः क्रियाजन्यफलशालित्वं संभवस्थलाभिप्रायेण, न तु सर्वत्र । किञ्च – 'क्रियात्वात्' इत्यत्र किं नाम क्रियात्वम्? केवलं धात्वर्थत्वमात्रत्वम्, उत स्पन्दनरूपत्वम्? आद्ये हेतुः धात्वर्थता **चेत्** = धात्वर्थत्वमात्रं चेत्, **अतिचरणम्** = व्यभिचारः । 'घटोऽस्ति' इत्यत्रास्तित्वं सिद्धमेव । सत्त्वमेवातिशयश्चेत् 'घटे सत्त्वमस्ति' इति प्रयोगे का गतिः ? **अथ** = अथवा द्वितीये स्पन्दता, तदा असिद्धिः स्यात्, न हि ज्ञानं स्पन्दनरूपम् । एवं सत्यपि कैश्चित् **अस्मत्सयूथ्यैः** = अस्मदेकदेशिभिः **धीस्वारस्यानृशंस्यात्** = आपाततो ज्ञायमानार्थस्य त्यागानौचित्यात् प्राकट्यम् **अधिकम्** = अतिरिक्तम् **अनुमतम्** = अङ्गीकृतम् ॥ 



'अनुभूतिः अनन्याधीनस्वधर्मव्यवहारा, स्वसंबन्धादर्थान्तरे तद्धर्मव्यवहारहेतुत्वात्' इति श्रीभाष्यम् । अत्र 'अनुभूतिः अनन्याधीनस्वधर्मा, स्वसंबन्धादर्थान्तरे तद्धर्महेतुत्वात्' इत्येकमनुमानम् । 'अनुभूति : अनन्याधीनस्वव्यवहारा, स्वसंबन्धादर्थान्तरे तद्व्यवहारहेतुत्वात्' इति द्वितीयमनुमानम् । प्रथमानुमाने ' तद्धर्महेतुत्वात्' इत्यनेन विषये प्राकट्यरूपधर्महेतुत्वं ज्ञानस्याङ्गीकृत्य प्रयोगः । द्वितीये तदनङ्गीकृत्य प्रयोगः । एवं परस्परविरुद्धौ पक्षौ कथं संभवेताम् ? अतः प्रथमानुमानमभ्युपगमवादरूपम् । द्वितीयं तु स्वमतम् । न च वैपरीत्यं किं न स्यादिति शङ्खयम्, सिद्धान्ते ज्ञानस्य स्वयंप्रकाशत्वात् । प्राकट्यपक्षे ज्ञानस्य 

1

754 

G 

[ इच्छादयो ज्ञानपरिणामाः ] 

428. 

429. 

इच्छाद्वेषप्रयत्नाः सुखमितरदपि ज्ञानतो नातिरिक्ताः 

या धीस्तद्धेतुरिष्टा, न तदधिकतया कल्पने कोऽपि लाभः । पर्यायत्वं विशेषे न तु भवति, यथा प्रत्यभिज्ञादिभेदे 

नो चेत्, ईर्ष्याभ्यसूयाभयधृतिकरुणाद्यन्यदन्यच्च कल्प्यम् ॥68॥ 

[ रागद्वेषादीनां कल्पितत्वनिरासः ] 

चेतः स्त्रोतस्स्त्रुतीनां चिदवधिकतया चैत्तसङ्केतभाजां 

रागद्वेषादिकानामभिदधतु कथं भावमस्थेमभावाः । 

नित्यानुमेयत्वप्रसङ्गात् । एवं प्रमेयसौक्ष्म्यमजानद्भिः कैश्चित् प्राकट्यं सिद्धान्तेऽपि संमतमित्यभिहितम् । ज्ञानस्वप्रकाशत्ववादे तु प्राकट्यं ज्ञानेनैवान्यथासिद्धमिति भाव्यम् ॥ 

नेत्रे निमील्य सर्वत्र चिन्त्योऽर्थः केवलं बुधैः । न शक्नुवन्ति ये त्वेवं ते त्यजन्तु विचारणाम् ॥ हन्त ! पश्य गृहं वापि गृहिणीं वा सुतानपि । संत्यक्तुं प्रभवन्तीति दृष्टं ख्यातेरपेक्षया ॥ कथमेवं ख्यात्यपेक्षा नृणामिति विचिन्तय । अत्रैव वर्तते किञ्चिद्रहस्यं परमाद्भुतम् ॥ 

तज्जानाति नरो यस्तु ज्ञातं तेनाखिलं रहः । जितं तेन जगत्सर्वं शान्तिश्चापि स्वयं भवेत् ॥ ६७ ॥
</details>
