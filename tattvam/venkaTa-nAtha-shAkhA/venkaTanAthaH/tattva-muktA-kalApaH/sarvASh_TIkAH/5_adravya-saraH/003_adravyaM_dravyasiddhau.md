+++
title = "003 अद्रव्यं द्रव्यसिद्धौ"

+++
<details><summary>मूलम्</summary>

अद्रव्यं द्रव्यसिद्धौ तदुपहिततया तच्च लक्ष्येत तस्मादेकासिद्धौ द्वयं नेत्यपि न सदुभयान्योन्यवैशिष्ट्यदृष्टेः ।  
आधारे द्रव्यशब्दस्तदधिकरणकेनाश्रये त्वन्यदित्थं व्युत्पत्तिर्विश्वहृद्या न तदपलपति स्वर्गकर्णीसुतोऽपि ॥ ३ ॥
</details>

<details><summary>वरदार्य-सर्वाङ्कषा - ३</summary>

1 

सर्वापलापवादी प्रत्यवतिष्ठते - अद्रव्यमित्यादि । **द्रव्यसिद्धौ** = द्रव्यस्य सिद्धावेव तदाश्रितम् अद्रव्यम् सिद्ध्यति । अद्रव्यमिति पदमेवैतद्बोधयति । **तच्च** = द्रव्यं च **तदुपहिततया** = अद्रव्यरूपोपाधिविशिष्टतयैव **लक्ष्येत** =लक्षणमुखेन ज्ञाप्येत । गुणवत्त्वमेव हि द्रव्यसामान्यलक्षणम् । द्रव्याणां प्रत्यक्षमेव 

364. 

693 



आधारे द्रव्यशब्दस्तदधिकरणकेऽनाश्रये त्वन्य इत्थं (म्यदित्यम् इति पाठक 

व्युत्पत्तिर्विश्वहृद्या; न तदपलपति स्वर्गकर्णीसुतोऽपि ॥3॥ 

[ अद्रव्यं न निराकर्तुं शक्यम् ] 

सामान्यात्मा विशेषाकृतिरपि यदि न स्वीकृतो धर्मवर्गः 

स्यातां न भ्रान्तिबाधौ न किमपि कथकाः साधयेयुः स्वसाध्यम् । यस्मिन् बाधानवस्थे वचन, न खलु तन्नीतिरन्यत्र दृष्टे 

नो चेत्, निश्शेषकुक्षिम्भरिरुनिपतन् दुस्तरः शून्यपक्षः ॥4॥ 

1 

खलु रूपाद्यद्रव्याधीनम् । **तस्मात्** = एवं तयोः परस्पराश्रितत्वात् **एकासिद्धौ** = अन्यतरपरित्यागेऽन्योन्याश्रयदोषपरिहाराय **द्वयम्** = द्वयमपि न, परस्परापेक्षत्वादेव । इत्यपि न सत् । कुतः ? उभयान्योन्यवैशिष्ट्य- **सिद्धेःः** = उभयेषां परस्परं वैशिष्ट्यस्य प्रत्यक्षेणैव सहैव सिद्धेः ॥ 

अयं भावः – उभययेषाम् अन्योन्याश्रयः स्वरूप एव आपाद्यते ? उत तद्ज्ञाने ? नाद्यः, अद्रव्यमेव द्रव्याश्रितम्, न तु द्रव्यमद्रव्याश्रितम् । अतो नान्योन्याश्रयः । न द्वितीयः, एकेनैव प्रत्यक्षेण द्वयोरपि निश्चयात् । लक्षणेऽन्योन्याश्रयो यद्यप्यस्ति, वस्तुनोः सिद्धत्वे, लक्षणनिरूपणक्केशमात्रान्न हि वस्तुनोः प्रत्यक्षसिद्धयोरपलापः । लक्षणानिरूपणं हि पुरुषबुद्धेरकुशलतां दर्शयेत्, न तु वस्तूनि निराकुर्यात् । वस्तुतस्त्विदमपि न, यतो वयमेव तत्प्रदर्शयाम इति तत्प्रदर्शयतिआधार इत्यादिना । चक्षुषा नीलं घटं यदा पश्यति, तदा घटमपि पश्यति, तदाश्रितं नीलरूपमपि सहैव पश्यति, उभयोरपि चक्षुषा युगपदेव ग्रहणात् तयोर्ग्रहणे नान्योन्याश्रयः । आधारभूतं वस्तु द्रव्यशब्देन व्यवहरति । आधेयं चं अद्रव्यशब्देन, गुणपदेन वा व्यवहरति । नात्राप्यन्योन्याश्रयः । आधाराधेयभावस्तु परस्परसापेक्षः, पितृपुत्रभाववत् । तयोः सापेक्षत्वेऽपि युगपदेव सिद्धत्वान्नान्योन्याश्रयः । शब्दव्यवहारोऽन्यः, वस्तुज्ञानमन्यत्, वस्तुसत्ता चान्या । एषां सांकर्यात् विवादा वर्धन्ते । शब्दव्यवहारे क्लेशात् अन्योन्याश्रयाभासः स्यादिव । तत्रापि शब्दप्रयोक्तुरकुशलत्वे दोषाः प्रादुर्भवेयुरेव । शब्द-ज्ञानपदार्थानां विवेचनेनेदं सर्वं परिहर्तुं शक्यम् । तदेतत्सर्वं हृदि मत्वाह- **आधारे** =आधारतयाऽवगते वस्तुनि द्रव्यशब्दो भवति । **तदधिकरणके** = द्रव्याश्रिते च **अनाश्रये** = आधारभिन्ने आधेये तु **अन्यत्** = अद्रव्यपदं भवति । **इत्थम्** = एवं प्रकारा **व्युत्पत्तिः** = पदयोश्शक्तिग्रहः **विश्वहृद्या** = सर्वसंमता । **तत्** = तदेतत् **स्वर्गकर्णीसुतोऽपि** = स्वर्गादवतीर्णः कश्चिन्महाचोरोऽपि न **अपलपति** = अपलपितुं न प्रभवति । चौर्यशास्त्रप्रवर्तिका देवता 'कर्णी' इति पौराणिकाः । तत्सुतः अतिचतुरचोरः न कोऽप्युक्तमर्थमपलपितुं शक्तः, स्वव्याघातप्रसङ्गादित्यर्थः ॥ ३ ॥
</details>
