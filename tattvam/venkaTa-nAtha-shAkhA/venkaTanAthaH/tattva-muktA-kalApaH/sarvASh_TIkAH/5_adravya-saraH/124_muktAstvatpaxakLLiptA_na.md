+++
title = "124 मुक्तास्त्वत्पक्षकॢप्ता न"

+++
<details><summary>मूलम्</summary>

मुक्तास्त्वत्पक्षकॢप्ता न हि निगम(दृशां)विदां तादृशाण्वादयो वा येषामन्योन्यभेदी गजतुरगनयात्कल्प्यतेऽन्यो विशेषः ।  
जात्यैक्याद्वः पृथक्त्वैरिह न यदि फलं स्याद्विशेषैः कथं तत् तेषामप्यस्त्युपाधिस्सम इति न भिदाऽस्त्यत्र संरम्भमात्रात् ॥ १२४ ॥
</details>

<details><summary>वरदार्य-सर्वाङ्कषा - १२४</summary>

1 

अन्ततः पृथक्त्वाख्यगुणेन विशेषपदार्थस्यान्यथासिद्धिमाह - मुक्ता इत्यादि । **येषाम्** = मुक्तात्मनां परमाणूनां च **अन्योन्यभेदी** = परस्परभेदकः **अन्यः** = अतिरिक्तः **विशेषः** = विशेषाख्यः पदार्थः गजतुरग- **नयात्** =गजाश्वन्यायात्, गजाश्वानां हि जातिभेदादेव भेदः, नैवं मुक्तात्मनां परमाणूनां च, जातिभेदाभावात् । अतो विशेषाख्यः पदार्थः कल्प्यते । परं तु तादृशाः त्वत्पक्षक्लृप्ताः भवन्मतकल्पिताः **मुक्ताः** = मुक्तात्मानः तादृशाण्वादयो **वा** = भेदकाकाररहिताः परमाणवो वा **निगमविदाम्** = वेदान्तिनाम् न हि संमताः । वैशेषिकाणामपि समानजातीयेष्वेव परस्परं व्यक्तिभेदः पृथक्त्वेनैव सिद्धः । ननु परमाणूनामतीन्द्रियत्वात्, मुक्तात्मनाञ्चालौकिकत्वात् परस्परं पृथक्त्वं स्वतो न सिद्ध्येत् । अतो विशेषापेक्षा - निवार्येति न पृथक्त्वेन गुणेन विशेषोऽन्यथासिद्धः । इति चेत्, तत्राह - **वः** = वैशेषिकाणाम् **जात्यैक्यात्** = पृथक्त्वत्वजातेरेकत्वात् पृथक्त्वैः पृथक्त्वाख्यगुणैः **इह** = परमाण्वादौ **फलम्** = भेदसिद्धिः न **यदि** = यदि न भवेत्, तर्हि **विशेषैः** = विशेषपदार्थैर्वा **तत्** = तादृशं **फलम्** = भेदसिद्धिः कथम् स्यात् ? न च विशेषत्वस्य जातित्वाभावान्नेयमापत्तिरिति वाच्यम्, भवत्संकेतितजातेर्निराकृतत्वात् । विशेषत्वस्याजातित्वेऽपि विशेषपदशक्यतावच्छेदकतया सिद्धस्य विशेषत्वस्यानुगमकत्वेनाव्यावर्तकत्वस्य समानत्वात् । तदेतदाह - **तेषामपि** = विशेषाणामपि **उपाधिः** = विशेषत्वरूपः **समः** = सर्वविशेषाणां समानः । इति अत्र **संरम्भमात्रात्** = अर्भाटमात्रात् **भिदा** =विशेषो नास्ति इति हास्यवचनम् । अतः पृथक्त्वेन विशेषस्यान्यथासिद्धिरनिवार्या ॥ 



ननु भवत एवायं दोषः ' न भिदास्त्यत्र संरम्भमात्रात्' इति, यतोऽस्मदभिप्राय एव त्वया नावगतः । परमाण्वादयः कथं भिन्ना ज्ञायन्ते? इति न प्रश्नः । कथं भिन्ना अभवन्निति भेदकारणप्रश्नः प्रकृते । यथा - यदा घटद्वयं पश्यामः, 'इमौ कुतो भिन्नौ बभूवतुः ?" इति प्रश्नस्योत्तरम्, भिन्नकपालजन्यत्वाद्भिन्नौ बभूवतुः इति खलु वक्तव्यम् । एवं व्यणुकपर्यन्तं वक्तुं शक्यम् । अनन्तरम् अयं परमाणुः तत्परमाणुतः कुतो भिन्नो बभूव ? इति प्रश्नस्योत्तरं किम् ? अवयविद्रव्याणि हि तत्कारणभूतानामवयवानां भेदाद्भिद्येरन् । इदं च द्व्यणुकपर्यन्तं वक्तुं शक्यम् 'इदं द्व्यणुकं तद्व्यणुकाद्भिन्नम् एतत्परमाणुद्वयजन्यत्वादिति । परमाणोस्तु निरवयत्वान्नैवं भेदसिद्धिः । न च पूर्वमेव (जड. 18) परमाणूनां निराकृतत्वात् 

485. 

803 

[विशेषाङ्गीकारस्य वैफल्यप्रतिपादनम् ] 

नास्मद्दृश्या विशेषाः; प्रणिहितमनसां तद्धियां क्वोपयोगः ? 

तत्तद्वस्तुप्रकाशस्सुलभ इह पुनर्भिन्नधीरस्तु मा वा । विश्वस्रष्टुर्विशिष्टप्रमितिमिह न ते कुर्वते नित्यसिद्धां 



तस्मात् तत्सिद्ध्यसिद्ध्योर्न फलमनुमया; नागमोऽप्यत्र तादृक् ॥125॥ 

कथं प्रश्न इति वाच्यम्, परमाणवो न निराकृताः । किन्तु 'विश्रमस्त्वस्तु दृष्टे' इति तत्संमतातीन्द्रियपरमाणवो निराकृताः । दृष्टे तु नोक्तदोषः 'न हि दृष्टेऽनुपपन्नं नाम' इति नयात् । तथा चेतरत्समानमेव । अत एव प्रश्नोऽपि समान एव । अतः पृथक्त्वकारणप्रश्नस्योत्तरमुच्यतामिति चेत् — स्वभावादेवेति कुतो न स्यात् । हन्त ! स्वभावशब्दः सामान्यशब्दः 'विशेषः' इति तु प्रश्नानर्हतां वदति । को दोष इति चेत्- 

प्रष्टव्यं नाधिकं वत्स! यतो वेदान्तिनो वयम् । भवांस्तु लोकायतिकः तर्कप्राणो मतो यतः ॥ स्वभाववादे स्थातव्यं त्वन्ततो भवतापि हि । कं दोषं पश्यसि मयि मर्यादायां स्थितोऽस्म्यहम् ॥ इति चेत्; ज्ञायतां सीमा तर्कस्येति वदाम्यहम् । तर्काद्वेदो हि बलवान् भवेन्नैवास्ति संशयः ॥ १२४ ॥
</details>
