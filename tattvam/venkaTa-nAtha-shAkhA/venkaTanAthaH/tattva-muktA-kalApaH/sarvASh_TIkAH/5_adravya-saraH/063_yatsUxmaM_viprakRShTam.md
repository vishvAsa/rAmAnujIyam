+++
title = "063 यत्सूक्ष्मं विप्रकृष्टम्"

+++
<details><summary>मूलम्</summary>

यत्सूक्ष्मं विप्रकृष्टं व्यवहितमपि तद् गृह्णती योगिबुद्धिर्भूयिष्ठादृष्टलब्धातिशयकरणवृत्त्यानुगुण्येन सिद्धा ।  
नष्टादिष्वक्षतो धीः कथमिति यदि न प्रत्यभिज्ञादिनीतेश्चित्रास्संबन्धभेदाः करणविषययोस्तत्रतत्राभ्युपेताः ॥ ६३ ॥
</details>

<details><summary>वरदार्य-सर्वाङ्कषा - ६३</summary>

योगिनां ज्ञानस्य वैभवमाह – यदित्यादि । **योगिबुद्धिः** = योगिनां ज्ञानम् भूयिष्ठादृष्टलब्धातिशय- **करणवृत्त्यानुगुण्येन=भूयिष्ठेन** = अत्यधिकेन **अदृष्टेन** = पुण्यविशेषेण लब्धः अतिशयः येनान्तःकरणेन, तादृशस्य करणस्य **वृत्तेः** = व्यापारस्य **आनुगुण्येन** = अनुसारतः, अनेन योगिज्ञानेषु तारतम्यमप्युपपादितम् ॥ 



424. 

750 

नष्टादिष्वक्षतो धीः कथमिति यदि, न; प्रत्यभिज्ञादिनीतेः 

चित्रा : रात्रभेदाः करणविषययोः तत्रतत्राभ्युपेताः ॥63॥ 

[ एकदेशिमतपरीक्षा] 

नित्याया एव बुद्धेः स्वयमभिदधतः केचिदद्रव्यभावं 

संबन्धं धर्मतोऽस्याः कृतकमकथयन् भूषणन्यायसक्ताः । स्वाभीष्टद्रव्यलक्ष्मस्मृतिविरहकृतं नूर्नमेषां तदेतत् 

सौत्रं तल्लक्षणं तैरनुमतमिह च स्याद्धि कार्याश्रयत्वम् ॥64॥ 

स्यादेव यावद्देहं तु तारतम्यं सदाऽऽत्मनाम् । देहस्वभाव एवायं रचना तस्य तादृशी ॥ तारतम्यप्रवादोऽयं जीवानामनिवारितः । स्थूलसूक्ष्मादिभेदेन देहोऽपि त्रिविधो मतः ॥ संपूर्णक्षय एतेषां दुर्ज्ञेयो मर्त्यजन्मनाम् । तारतम्यप्रवादोऽयमेतन्मूलस्तु युज्यते ॥ 

एवमतिशयशक्तियुक्तान्तःकरणानुगुण्येन सूक्ष्मम् स्वरूपतः, विप्रकृष्टम् देशतः कालतश्च व्यवहितम् कुड्यादिभिः, एतादृशं यत्, तत् **गृह्णती** = ग्रहणयोग्या योगिबुद्धिः **सिद्धा** = शास्त्रसिद्धा । **नष्टादिषु** = भूतभविष्यद्वस्तुषु विषयस्याभावात् **अक्षतः** = इन्द्रियेभ्यः **धीः** = ज्ञानम् कथम् ? इति **यदि** = इति चेत्, न । कुतः **?** = **प्रत्यभिज्ञादिनीतेः** = प्रत्यभिज्ञान्यायादेव । आदिपदेन स्मृतिः, अनुमानं च ग्राह्यम् । अनुमानं हि त्रैकालिकवस्तुविषयकम् । किं बहुना ? **करणविषययोः** = ज्ञानकरणानाम् इन्द्रियादीनाम्, ग्राह्याणां विषयाणां च **संबन्धभेदाः** = संबन्धविशेषाः विलक्षणाः तत्र तत्र शास्त्रेषु **अभ्युपेताः** = अङ्गीकृताः । अतश्शास्त्रैकगम्येषु विषयेषु चर्चा व्यर्थैव ॥ 

अचिन्त्यवैभवं ज्ञानं को वा चिन्तितुमर्हति । अद्भुतादद्भुतं ज्ञानं, किमु तद्योगिनां मतिः ॥ ६३ ॥
</details>
