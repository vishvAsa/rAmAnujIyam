+++
title = "114 मध्ये यद्यस्ति"

+++
<details><summary>मूलम्</summary>

मध्ये यद्यस्ति जातिर्मतिविहतमथो नास्ति भिन्ना भवेत् सा तस्मादन्यत्र वृत्तिर्न च सकलमतिः क्वापि कृत्स्नांशवृत्त्योः ।  
धर्मिध्वंसे तु धर्मस्थितिरपि न भवेन्नात्र गत्यादि च स्यादित्याद्यैर्बाह्यजल्पैरनितरगतिका संविदक्षोभणीया ॥ ११४ ॥
</details>

<details><summary>वरदार्य-सर्वाङ्कषा - ११४</summary>

एवं काणादैरुक्तां जातिं निराकुर्वतां सौगतानामाशयं वर्णयति – मध्य इत्यादि । **मध्ये** = व्यवहितयोर्घटयोर्मध्यप्रदेशे **जातिः** = घटत्वजातिः **यद्यस्ति** = अस्ति इति यद्दुच्यते, **मतिविहतम्** = अनुभवविरुद्धम् । न केवलमनुभवविरोधः, निराश्रया जातिः कुत्र तिष्ठेत् ? यदि जातिर्विभ्वी, सर्वजातीनां सर्वत्र सत्त्वप्रसङ्गात् सांकर्यमनिवार्यम् । **अथो** =अथ मध्ये यदि नास्ति, तर्हि सा **भिन्ना** = व्यक्तिभेदेन घटत्वादिर्भिन्ना भवेत्, तथा चानुगतत्वं गतम् । अपि चकृत्स्नांशवृत्त्योः कार्त्स्न्येन वृत्तौ, अंशतो वृत्तौ **च** = घटत्वम् एकस्मिन् घटे कार्त्स्न्येन वर्तते, उतांशतो वर्तते ? इति विकल्पे, आद्ये एकस्मिन्नेव घटे घटत्वस्य कार्त्स्न्येन परिसमाप्तत्वात्, तस्मात् अन्यत्र **वृत्तिः** = व्यक्त्यन्तरे सत्त्वं न **च** = न भवेदिति अन्यो घटो घटत्वशून्यः स्यात् । यद्यंशतो वर्तते, तर्हि क्वापि सकलमतिः न च घटत्वं कात्स्र्त्स्न्येन कुत्रापि नोपलभ्येत । अपि च घटत्वं सांशं स्यात्, सांशानामनित्यत्वनियमात् घटत्वमनित्यं स्यात् । अपि च धर्मिध्वंसे **तु** = धर्मिणो घटादेः ध्वंसे च **धर्मस्थितिरपि** = धर्मस्य घटत्वस्य स्थितिरपि न **भवेत्** = निराधारं घटत्वं कुत्र तिष्ठेत् ? यदि घटेन साकं नश्येत्, तर्हि घटत्वमनित्यं स्यात् । घटत्वमन्यत्र कुत्रचित् गतमिति यदि, तर्हि कुत्र गतम् ? यद्यन्यघटं प्रति गतम्, तर्हि घटान्तरे घटत्वद्वयं स्यात् । अपि चअत्र - घटत्वे गत्यादि **च** = गमनागमनादि च न **स्यात्** = न वक्तुं शक्यम् । गमनागमनवत्त्वे घटत्वस्य क्रियावत्त्वं स्यात् । न चेष्टापत्तिः, क्रियावत्त्वे द्रव्यत्वं स्यात् । न चेष्टापत्तिः, गुणादौ जातिर्न स्यात्, गुणे द्रव्यस्यासंभवात् । इत्याद्यैः बाह्य **जल्पैः** = बाह्यानां बौद्धानां जल्यैः अनितरगतिका **संवित्** = प्रकारान्तरेण निर्वोढुमशक्या आरम्भोक्ता अनुभवाः **अक्षोभणीया** = नापलपितुं शक्याः । पूर्वश्लोकोक्तानामनुभवानामन्यथा निर्वाहासंभवात्, जातेरावश्यकत्वे दूषणानि न लगेयुः । न चानुभवा मिथ्याः, कदापि बाधादर्शनात् ॥ 

दूषणानां समाधानं किमिति चेत् — प्रथमपाददूषणम् - घटद्वयं दृष्ट्वा 'द्वौ घटौ' इति सर्वे वदन्ति । तत्र द्वित्वं यदा घटद्वये वर्तते, तर्हि घटद्वयमध्ये द्वित्वमस्ति, न वा? यद्यस्ति, तर्हि मध्येऽपि 



792 

[ अपोहवादविमर्शः ] 

475. 

अन्यापोहस्तु गोत्वप्रभृतिरिति तु नेदंतया तत्प्रतीतेः 

अन्योन्यापोहबुद्ध्या नियतिरिति मिथस्संश्रयस्तत्प्रतीतौ । विध्याक्षेपक्षमत्वात् विषमसमतया बुद्धिनैयत्यसिद्धेः 

शब्दार्थत्वादपोहो विमतिपदमिति व्याप्तिभङ्गादिदुः स्थम् ॥115॥ 

द्वित्वोपलब्धिः स्यात् । किञ्च द्वित्वं निराधारं कुत्र वर्तेत ? यदि मध्ये द्वित्वं न स्यात्, तर्हि द्वित्वं व्यासज्यवृत्ति न स्यात्, छिन्नं भिन्नं च स्यात् । ततः कुत्रापि द्वित्वप्रतीतिर्न स्यात् । द्वितीयपादोक्तदूषणमप्येवं निरस्यम् । द्वयोर्घटयोर्मध्ये अन्यतरस्य दूरतो नयने, पूर्वं स्थितं द्वित्वं कुत्र गतम् ? न च नष्टम्, घटद्वयस्यानष्टत्वात् । अन्यस्मिन् घटे मिलितं यदि, तर्हि एकस्मिन् घटे द्वित्वद्वयं स्यात् । किञ्च, अन्यघटं विनाप्येकस्मिन्नपि द्वित्वप्रतीतिप्रसङ्गः । द्वित्वं केवलं कल्पितमिति यदि, द्वित्वस्य मिथ्यात्वप्रसङ्गः । न चेष्टापत्तिः, अनन्तरबाधादर्शनात् । तृतीयपादोक्तस्य दूषणमपि अन्यतरघटस्य नाशे, द्वित्वं कुत्र गतम् ? अन्यस्मिन् घटे मिलितं चेत्, द्वित्वस्य गमनप्रसङ्गः । न चेष्टापत्तिः, क्रियावत्त्वेन द्वित्वं द्रव्यं स्यात्, न तु गुणः । किञ्च घटादेर्नयने, तेन साकं रूपादिकमपि देशान्तरं गच्छति, न वा? गच्छति चेत्, रूपं क्रियावत् स्यात् । न गच्छति चेत्, तत्रैव तिष्ठेत् । सर्वेषां मिथ्यात्वे, शून्यवादावतारः । स चाग्रे विचार्यते (132) । सारतःउक्ताः प्रश्नास्सर्वे द्रव्य एव संभवन्ति, न तु द्रव्याश्रितेषु गुणक्रियासामान्येषु । अनुभवस्य दुरपह्नवत्वेन तत्तद्वस्तूनां स्वभावा न पर्यनुयोगार्हाः । वस्तुतस्त्विदं सर्वमनुगतप्रतीतिसिद्धाया दूषणम् । अन्यच्चात्र वक्तव्यं अग्रे ( 119 ) भविष्यति ॥ ११४॥
</details>
