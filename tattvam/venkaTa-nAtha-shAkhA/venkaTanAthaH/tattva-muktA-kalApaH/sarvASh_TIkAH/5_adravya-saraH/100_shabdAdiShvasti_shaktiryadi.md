+++
title = "100 शब्दादिष्वस्ति शक्तिर्यदि"

+++
<details><summary>मूलम्</summary>

शब्दादिष्वस्ति शक्तिर्यदि कथमिव न द्रव्यतैषां गुणित्वे सा चेन्नास्त्येषु कार्यं किमपि कथमितः स्यादितीदं न युक्तम् ।  
शक्तिश्शक्ता न वेति स्वयमवमृशतः स्वोक्तदोषप्रसङ्गे निस्तारश्चेत्स्वभावात् फणिमरणमिह प्रस्तुते किं प्रवृत्तम् ॥ १०० ॥
</details>

<details><summary>वरदार्य-सर्वाङ्कषा - १००</summary>

778 

[शक्तेरद्रव्यत्वम् ] 

460. 

शब्दादिष्वस्ति शक्तिर्यदि, कथमिव न द्रव्यतैषां गुणित्वे ? 

सा चेन्नास्त्येषु, कार्यं किमपि कथमितः स्यादितीदं न युक्तम् । शक्तिः शक्ता न वेति स्वयमवमृशतः स्वोक्तदोषप्रसङ्गे 

निस्तारश्चेत् स्वभावात्, फणिमरणमिह प्रस्तुते किं प्रवृत्तम् ॥100॥ 

शक्तेरतिरिक्तत्त्वे, तस्याः कुत्रान्तर्भावः ? न द्रव्ये? कार्योपयोग्यपृथक्सिद्धविशेषणं शक्तिरिति लक्षणकरणेन, जगति कारणत्वस्य केवलान्वयित्वेन सर्वपदार्थवृत्तित्वावश्यकत्वेन, अद्रव्येष्वपि शक्तेरावश्यकत्वात् । यद्यद्रव्यम्, तर्हि अद्रव्ये अद्रव्यान्तरस्यासंभवः । तृतीयस्तु वर्गो नास्त्येवेति शङ्कां समाधत्ते - शब्दादिष्विति । शक्तिः यदि अद्रव्येषु शब्दादिषु अस्ति, तर्हि **एषाम्** = शब्दादीनाम् **गुणित्वे** = अद्रव्याधारत्वे **द्रव्यता** = द्रव्यत्वम् कथं **न** = कथं न स्यात् ? गुणवत्त्वमेव खलु द्रव्यलक्षणम् । यदि **एषु** = शब्दादिषु **सा** = शक्तिः नास्ति चेत्, **इतः** = एभ्यः शब्दादिभ्यः किमपि कार्यम् कथं स्यात् ? शक्त्यभावादेव । द्रव्याद्रव्यातिरिक्तं तु तत्त्वमेव नास्ति इतीदं तु न युक्तम् । कुतः ? शक्तिः **शक्ता** = शक्तिमती, न वा ? इति स्वयम् **अवमृशतः** = विमर्शने कृते सति, स्वोक्तदोषप्रसङ्गे - यदि शक्तिः शक्तिमती, तर्हि शक्तिः द्रव्यं स्यात् । यदि न, तर्हि तस्याः कार्यं किमपि न स्यादित्यापादने कृते **स्वभावात्** =शक्तौ अतिरिक्तशक्त्यङ्गीकारो नास्त्येव, अनवस्था प्रसङ्गात् । अतः कार्यजनकत्वं, शक्तेः स्वभावः, न तत्र शक्त्यन्तरापेक्षा इति निस्तारश्चेत् इह **प्रस्तुते** = शब्दादेरद्रव्यत्वं न स्यादित्याद्याक्षेपे **फणिमरणम्** = सर्पमारणं प्रवृत्तं किम् ? सर्पमारणं यथा निर्दयया क्रियते, तथा शक्तिनिराकरणं कर्तव्यं किम् ? अतो यथासंभवं निर्वाह्यताम् ॥ 

1 



ननु कोऽयं न्यायः ? श्रुतिर्हि शक्तेः द्रव्यत्वमद्रव्यत्वं वा, अतिरिक्तत्वमनतिरिक्तत्वं वा न विचारयति । इदं सर्वं व्याख्यातॄणामेव विजृम्भणम् । 'निशितः खलु खड्गः छेदने शक्तः, अनिशितः न शक्तः' इति खलु दृश्यते । तेन ज्ञायते कारणस्य सामीचीन्यमेव शक्तिपदस्यार्थ इति । बद्धपादः पुरुषो गन्तुं न शक्नोति । किं तत्रातिरिक्ता शक्तिर्दृश्यते ? गमनप्रतिबन्धको बन्धः । प्रतिबन्धकेऽसति गच्छत्येव । किं बहुना ? अबद्धपादोऽपि उपविष्टः पुरुषो न गच्छति । तस्य किं गमनशक्तिरस्ति, उत न? तिष्ठन्नपि यदि नेच्छति, तदा न गच्छति शक्त एव, निशितोऽपि खड्गः पुरुषानधिष्ठितो न किञ्चिच्छिनत्ति । किं स खड्ग : छेदने शक्तः, उत न शक्तः ? क्रियावेशाभावान्न छिनत्तीति चेत्, तर्हि शक्तिपदार्थः कः ? न हि शक्तिः चक्षुषा दृश्यते । दण्डचक्रादिकं हि पुरुषाधिष्ठितं चेत् घटोत्पादने शक्तं भवति । अन्यदा तु न शक्तम् । दण्डः खलु पुरुषाधिष्ठतोऽपि कदाचित् घटं जनयति, कदाचित्तु घटं नाशयति च । किं दण्डः घटे शक्तः, उत घटनाशने ? परस्परविरुद्धा शक्तिः कथमेकत्र समवेयात् ? ननु विरुद्धा स्वरूपयोग्यता वा कथमेकस्य स्यादिति चेत्, अयं तु प्रश्नः सर्वत्रापि जागरूकः । वायुः अग्नेस्सखा वा शत्रुर्वा ? तैलं दीपस्य प्राणो वा, प्राणहारि वा? किमन्नं नरस्य जीवातुः, उत मृत्युः ? अत इदं सर्वं पुरुषप्रयत्नविशेषकालेश्वरादृष्टाद्यधीनं 

461. 

779 

[ संस्कारनिरूपणम् ] 

बाह्याक्षादेरवृत्तौ चिरविदितमपि स्मर्यते येन, सोऽयं 

संस्कारस्तुल्यदृष्टिप्रभृतिसहकृतश्चेतसः साह्यकारी । 

नासौ पूर्वानुभूतिः; कथमुपकुरुतां सा पुरैव प्रणष्टा ? 



तुल्यादेर्नापि दृष्टिः; कथमनवगते सा स्मृतिं नैव कुर्यात् ? ॥101॥ 

यथानुभवं निर्वाह्यं सर्वैरपि । अतस्साधनानां समीचीनतैव शक्तिः । सैव स्वरूपयोग्यतेत्युच्यते । फलोपधानं तु तत्तत्पुरुषकालेश्वरादृष्टाद्यधीनमिति शक्तिर्नातिरिक्तः पदार्थः । अधिकमग्रे (श्लो. 120) भविष्यति ॥ 

अपि च ‘कार्योपयोग्यपृथक्सिद्धविशेषणं शक्तिः' इति लक्षणमुच्यते । द्रव्याणां चेतनादीनामपि शक्तिरूपत्वमुच्यते ' विष्णुशक्तिः परा प्रोक्ता क्षेत्रज्ञाख्या तथाऽपरा' इत्यादाविति प्रसिद्धम् । तर्हि शक्तेरत्राद्रव्यत्वं कथम्? 

एतादृशः संकटस्तु समानो दृश्यते, बत । वदन्तु तार्किकास्त्वेते रूपे रूपं भवेन्न वा? । 

यदि स्यात् द्रव्यमेतत्स्यात् न स्याच्चेच्चाक्षुषं कथम् ? । इत्यादयस्तु वादाश्च सर्वत्रापि समा मताः ॥ स्वतो निर्वाहकत्वं तु केषाञ्चित् कुत्रचिद्भवेत् । इति निर्वाह्यमेतत्तु सर्वत्रापि समं त्विदम् ॥ वस्तुतस्त्विदमध्यात्मशास्त्रं सर्वोत्तमं मतम् । अध्यात्मविद्या विद्यानामित्याह भगवान् स्वयम् ॥ शास्त्राणां किल मर्यादा वर्तते नात्र संशयः । तदतिक्रमणे क्लेशोऽनिवार्यः स्यान्न संशयः ॥ इदमध्यात्मशास्त्रं तु न लोकायतमुच्यते । कालान्तरे तु सांकर्यं शास्त्राणां हन्त दृश्यते ॥ सर्वं हि संकेतमयं जातं कालप्रभावतः । सुभगाभिक्षुकन्यायः सर्वत्र प्रसृतोऽभवत् ॥ सर्वमुच्छृंखलमभूत् हेतुवादप्रभावतः । क्रमशो गलितं ज्ञानं विज्ञानं कुत्र वा गतम् ! ॥ आचार्या अपि किं कुर्युः तत्त्वज्ञा अपि वस्तुतः । तदात्वे खल्वियं गाथा समभूत् सत्यवादिनी ॥ गुरोश्शापस्तु शिष्यः स्यात् भक्तो भगवतस्तथा । धर्मसंकटहेतुत्वादित्याद्या सार्वकालिकी ॥ कालोऽयमागतस्त्यक्त्वा सर्वमन्यद्विचिन्त्यताम् । सत्यमन्विष्यतां तूर्णं नान्या गतिरिहास्ति नः ॥ भारो महान् पण्डितानां विप्राणां च विशेषतः । ज्ञानं विज्ञानमास्तिक्यं विप्राणां समुदीरितम् ॥ द्वयं संपाद्यतां शीघ्रं सर्वकेशहरं नृणाम् । स्वपरोत्तारकं विष्णोः प्रसादं निरुपाधिकम् ॥ १०० ॥
</details>
