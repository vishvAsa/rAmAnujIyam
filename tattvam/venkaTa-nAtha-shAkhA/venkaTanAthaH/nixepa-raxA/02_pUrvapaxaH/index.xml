<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ पूर्वपक्षः on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/</link>
    <description>Recent content in &#43;०२ पूर्वपक्षः on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/index.xml" rel="self" type="application/rss+xml" />
    <item>
      <title>03 स्वरूपानुपपत्तिसमर्थनम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/03_svarUpAnupapattisamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/03_svarUpAnupapattisamarthanam/</guid>
      <description>&lt;p&gt;तथा हि&lt;/p&gt;&#xA;&lt;blockquote&gt;&#xA;&lt;p&gt;सर्वधर्मान्परित्यज्य मामेकं शरणं व्रज । अहं त्वा सर्वपापेभ्यो मोक्षयिष्यामि मा शुचः ॥&lt;/p&gt;&lt;/blockquote&gt;&#xA;&lt;p&gt;इत्येतावन्मात्रबलेन हि सुप्रतिष्ठितसकलशास्त्रार्थसंक्षोभः सिषाधयिषितः । अस्य चायमर्थस्त्वन्मत-&lt;br&gt;&#xA;रहस्यवेदिभिरादिश्यते - सर्वधर्मपरित्यागपूर्वकं तमेकमेव शरणं गतस्य स एव भगवान् मोक्षसाधनमिति ।&lt;br&gt;&#xA;तत्र किमियं शरणागतिः सिद्धरूपा प्रतिपिपादयिषिता - उत साध्यरूपा  वा ?। न तावत्सिद्धरूपा,&lt;br&gt;&#xA;अविधेयत्वप्रसङ्गात् । कर्तृव्यापारसाध्यमेव हि विधीयते । इष्टप्रसङ्गोऽयमिति चेन्न;&lt;br&gt;&#xA;अविहितत्वेनाशास्त्रीयत्वप्रसङ्गात् । शास्त्रोपात्तत्वमात्रेण शास्त्रीयत्वमिति चेन्न,&lt;br&gt;&#xA;निष्प्रयोजनोपादानस्यैवासम्भवात् । ब्रह्म तु सिद्धमपि स्वतः प्रयोजनरूपत्वात्परंपरया&lt;br&gt;&#xA;प्रयोजनपर्यवसानाच्चोपादीयते । अधिकारिविशेषणतया तदुपादानमपि सप्रयोजनमङ्गीक्रियत इति चेन्न,&lt;/p&gt;</description>
    </item>
    <item>
      <title>04 लक्षणानुपपत्तिसमर्थनम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/04_laxaNAnupapattisamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/04_laxaNAnupapattisamarthanam/</guid>
      <description>&lt;p&gt;लक्षणानुपपत्तेश्च ।&lt;br&gt;&#xA;तथा हि - &amp;lsquo;अनन्यसाध्ये&amp;rsquo; इत्यादिना प्रपत्तिः शरणागतिरित्यनर्थान्तरमिष्यते ।&lt;br&gt;&#xA;तथा च पठ्यते&lt;/p&gt;&#xA;&lt;blockquote&gt;&#xA;&lt;p&gt;निक्षेपापरपर्यायो न्यासः पञ्चाङ्गसंयुतः । संन्यासस्त्याग इत्युक्तः शरणागतिरित्यपि ॥ इति ।&lt;/p&gt;&lt;/blockquote&gt;&#xA;&lt;p&gt;ततश्च प्रपत्तिलक्षणं शरणागतिशब्दप्रयोगविषयसर्वोदाहरणनिष्ठमनितरनिष्ठं च प्रतिष्ठाप्यम् । तथा च दृश्यते,&lt;/p&gt;&#xA;&lt;blockquote&gt;&#xA;&lt;p&gt;अनन्यसाध्ये स्वाभीष्ठे महाविश्वासपूर्वकम् । तदेकोपायतायाञ्चा प्रपत्तिः शरणागतिः ॥&lt;/p&gt;&lt;/blockquote&gt;&#xA;&lt;p&gt;इति सामान्यलक्षणमिति चेन्न, अव्याप्तेः, कपोतोपाख्याने तदभावात् । श्रूयते हि &amp;ldquo;कपोतेन शत्रुः शरणमागतः&amp;rdquo; इत्यादिभिः शरणशब्दवाच्यगृहोपलक्षितसमीपागमनमात्रमेव प्रतीयते ॥ न तत्र मुख्या शरणागतिरिति चेन्न, शरणागतसंरक्षणनिदर्शनतया शरण्यादिभिर्निर्दिश्यमानप्रसिद्धोदाहरणस्याप्यमुख्यत्वे मुख्यस्यैवासिद्धिप्रसङ्गात् । गृहागतो न परित्याज्य इति स्फुटोक्तिनिदर्शनाच्च ॥ शरणागतिस्तत्रापि कल्प्यत इति चेन्न, तत्र तथाविधलिङ्गाभावात् । समीपागतस्य परिक्लिष्टस्य परिक्लेशादेव रक्षोपायसाकाङ्क्षत्वं कल्प्यत इति चेत्, किं रक्षणेच्छामात्रं शरणागतिः? हन्त तर्हि तापत्रयाभिहताः संसारिणस्तन्निवृत्तिसाकाङ्क्षाः संनिहिताश्च रक्षितुर्व्याप्तस्य सर्वेश्वरस्येति सर्वेऽपि जन्तवः शरणागता इति सर्वेषां सर्वदुःखोच्छेदप्रसङ्गः । महाविश्वासोपायत्वप्रार्थनादिनैरर्थक्यप्रसङ्गश्च । कपोतं प्रत्यश्रुताऽपि बाधकाभावात्किरातस्याप्यपेक्षापर्याययाञ्छा कल्प्यत इति चेन्न, तिर्यङ्मात्रतया प्रतिपन्ने कपोतेऽनुन्मत्तस्य तथाविधप्रतिकूलतमस्य स्वरक्षणज्ञानशक्तीच्छासंभावनाऽसंभवेन प्रार्थनारूपबुद्धिविशेषकल्पनस्य बाधितत्वात् ।&lt;/p&gt;</description>
    </item>
    <item>
      <title>05 अनुष्ठानानुपपत्तिः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/05_anuShThAnAnupapattiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/05_anuShThAnAnupapattiH/</guid>
      <description>&lt;p&gt;अनुष्ठानदर्शनाभावाच्च । तथा हि - यद्यपि ये केचिदर्वाचीना विमन्यमानमप्यनुतिष्ठन्तो दृश्यन्ते, तथाऽपि प्राचीनेषु महत्तरजनेषु न कश्चित्प्रपत्तिमात्रेण मुक्त इति श्रुतिस्मृतीतिहासादिपु श्रूयते । भक्तियोगादिभिस्तु लब्धसिद्धयः कतिकति कथ्यन्ते । सन्ति हि विभीषणद्रौपदीप्रभृतय इति चेन्न, तेषामपि सांसारिकफलविशेषमात्रसिद्धेः ।&lt;/p&gt;&#xA;&lt;blockquote&gt;&#xA;&lt;p&gt;धर्मव्याधादयोऽप्यन्ये पूर्वाभ्यासाज्जुगुप्सिते । वर्णावरत्वे संप्राप्ताः संसिद्धिं श्रमणी यथा ॥&lt;/p&gt;&lt;/blockquote&gt;&#xA;&lt;p&gt;इति भक्तियोगानधिकारिणामपि मुक्तिः श्रूयत इति चेन्न; &amp;lsquo;पूर्वाभ्यासाद्&amp;rsquo; इति तेषामप्युपासकत्वश्रवणात् । क्षत्रबन्धुमुचुकुन्दादिषु का वार्तेति चेत्, भक्तियोगाधिरूढेषु तत्प्रकरणपठितार्तिविशेषशरणागतिशब्दादयोऽपि भक्तिनिष्ठत्वेऽपि न विरुध्यन्ते । भक्तिनिष्ठत्वानुक्त्या तदभावसिद्धिरिति चेन्न, तदभावानुक्त्या तत्सिद्धेरेव प्रसङ्गात् । तथाऽपि किमनन्तेषु शास्त्रार्थेषु प्रतिशास्त्रार्थमनुष्ठातारः कथ्यन्त इति चेन्न; प्रभूतफलोपायेषु प्रायशो दर्शनात् ॥ किमत्र प्रायिकानुष्ठानदर्शनाग्रहेण, विधेरेवानुष्ठेयत्वे प्रमाणत्वादिति चेन्न, शिष्टानुष्ठानबहिष्कृतेषु शास्त्रार्थेषु तेष्वनाश्वासदर्शनात् । स्मरन्ति च &amp;ldquo;अस्वर्ग्यं लोकविद्विष्टं धर्म्यमप्याचरेन्न तु&amp;rdquo;, इति ॥&lt;/p&gt;</description>
    </item>
    <item>
      <title>06 विध्यनुपपत्तिः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/06_vidhyanupapattiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/06_vidhyanupapattiH/</guid>
      <description>&lt;p&gt;विध्यदृष्टेश्च । न हि प्रपद्येतेति [क्वा ]काऽपि चोदना दरीदृश्यते । प्रपत्तिस्वरूपं तु&lt;br&gt;&#xA;प्रतिवेदं शतशः श्रुतमिति चेन्न, तथाऽपि विध्यभावस्यापरिहृतत्वात् । &amp;lsquo;यो ब्रह्माणम्&amp;rsquo;, इत्यारभ्य &amp;lsquo;शरणमहं प्रपद्ये&amp;rsquo; इत्यन्तेन मोक्षसाधनतया प्रपत्तिः प्रतीयत इति चेन्न, तत्रापि विध्यभावादेव । ततो विधिकल्पनमस्त्विति चेन्न, मन्त्राणां विधिपरत्वे प्रमाणाभावात् । एतेन गर्भोपनिषदादिवाक्यान्यपि निरस्तानि । &amp;ldquo;तस्मादपि वध्यं प्रपन्नं न प्रतिप्रयच्छन्ति&amp;rdquo; इति विधिपरमेवेदं वाक्यमिति चेन्न, पात्नीवतक्रियाविशेषादिप्रतिपादनपरत्वात् । &amp;lsquo;विधिस्तु धारणेऽपूर्वत्वाद्&amp;rsquo; इति न्यायेनात्रापि विधिरङ्गीकार्य इति चेन्न; तथाऽप्यत्र विघेः प्रपदनविषयत्वासिद्धेः; अपि तु प्रपन्नं न परित्यजेदिति प्रपन्नपरित्यागनिषेध एव सिध्यति । तत एवार्थात् प्रपत्तेरिष्टसाधनत्वसिद्धिरिति चेन्न; अतिथिं नावमन्येतेत्युक्तेऽप्यतिथित्वस्येष्टसाधनत्वनियमाभाववदत्रापि तन्नियमाभावात् । अनियमश्च, निषिद्धकारिषु प्रयुक्तायास्तस्यास्तदभावत् । ईश्वरस्तु रागद्वेषादिरहितत्वान्निषिद्धं न करोतीति चेन्न; ईश्वरत्वादेवास्य निषेधविधिकिंकरत्वाभावात्, सर्वेषां विधिनिषेधशास्त्राणां तदाज्ञारूपत्वात्, स्वस्य च स्वाज्ञावशंवदत्वायुक्तेः । शास्त्रवश्यत्वे वा स्वस्ति सर्वेश्वरत्वाय ।&#xA;[[११]]&#xA;&amp;lsquo;ओमित्यात्मानं युञ्जीत&amp;rsquo; इति साक्षाद्विधीयत इति चेन्न; &amp;lsquo;युज् समाधौ&amp;rsquo; इति, &amp;lsquo;युजिर्योग&amp;rsquo; इति वा धातोर्निष्पन्नस्य युञ्जीतेत्यस्य पदस्य प्रपत्तिविधायकत्वासंभवात् । प्रकरणवशाद्विघेयस्य भावार्थस्य न्यासरूपत्वं सिद्धमिति चेत्, किमतः प्रस्तुतस्यायातम्?&lt;/p&gt;</description>
    </item>
    <item>
      <title>07 निषेधसमर्थनम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/07_niShedhasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/07_niShedhasamarthanam/</guid>
      <description>&lt;p&gt;निषेधतश्च । तथा हि &amp;quot; तमेवं विद्वानमृत इह भवति, नान्यः पन्था अयनाय विद्यते&amp;quot; इति भक्तिव्यतिरिस्मोक्षोपायप्रतिषेधो हि दृश्यते । भक्तिप्रपत्तिव्यतिरिक्त इति तु स्यात्, वेदनशब्दस्योभयविषयत्वाविरोधादिति चेन्न; एवं विद्वानिति प्रकृताखिलाकारविशिष्टब्रह्मगोचरवेदनस्य प्रतीतेः, प्रपत्तेश्च स्वापेक्षितज्ञानशक्तिकरुणादिगुणविशिष्टमात्रगोचरत्वस्वीकारात् । साऽपि तत्रत्यसमस्ताकारविशिष्टगोचरा अस्तु; तथा च &lt;strong&gt;गद्ये&lt;/strong&gt; स्वरूपरूपगुणविभवचेष्टितादिसमस्ताकारविशिष्टमनुसंधाय प्रापद्यत भगवान् भाष्यकार इति चेन्न; अन्योन्याश्रयणात्, तस्यास्तथाविधाकारविशिष्टगोचरत्वसिद्धौ वेदनशब्दस्य उभयविषयत्वसिद्धिः, तत्सिद्धौ च तस्यास्तत्सिद्धिरिति । तर्हि विद्यान्तरेष्वपि का वार्ता? विधिरेव । हन्त तर्हि विधिनिषेधाभ्यां व्याघात इति चेन्न; विधिबलादेव हिंसानिषेधवद्विहितव्यतिरिक्तविषयत्वान्निषेधस्य । अत्रापि तथाऽस्त्विति चेन्न, विधेरेव निरस्तत्वात् । किं च,&lt;/p&gt;</description>
    </item>
    <item>
      <title>08 ऐक्यसमर्थनम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/08_aikyasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/08_aikyasamarthanam/</guid>
      <description>&lt;p&gt;ऐक्याच्च । अपवर्गसाधनविधायिनां शास्त्राणां सर्वेषां भक्तिरूपैकोपायपर्यवसायित्वेनैक्यात्,&lt;br&gt;&#xA;प्रपत्तिविधायिनां च शास्त्राणामङ्गविषयतयाऽङ्गिविधायकभक्तिशास्त्रैक्यात्, क्वचित्तु भक्तिप्रपत्तिशब्दयोरर्थैक्याच्चेत्यर्थः । तथाहि – यदि प्रपदनाभिधानं सकृत्कृतं ज्ञानं मोक्षसाधनं स्यात्, तदा &amp;lsquo;ब्रह्म वेदे&amp;rsquo; इत्यादिविहितवेदनस्यासकृदावृत्तोपासनात्मकत्वमन्याय्यम्, &amp;lsquo;वेदेत्यत्र&amp;rsquo; आवृत्तेरश्रुतत्वात्, सकृत्कृतस्यैव च सर्वत्र शास्त्रार्थत्वात्, सामान्यवेदनशब्दस्य सकृत्कर्तव्यप्रपत्तिरूपज्ञानविशेषपर्यवसायित्वेन उपसंहारन्यायस्यापरित्यागाच्च । न चैवमस्त्विति वक्तव्यम्, &amp;ldquo;सकृत्प्रत्ययं कुर्याच्छब्दार्थस्य कृतत्वात् प्रयाजादिवदिति&amp;rdquo; पूर्वपक्षं कृत्वा,  &amp;lsquo;सिद्धं तूपासनशब्दाद्&amp;rsquo; इति त्रय्यन्तधुरंधरब्रह्मनन्दिवाक्यविरोधात् । तथा च &amp;ldquo;वेदनमुपासनं स्यात्तद्विषये श्रवणादिति&amp;rdquo;, &amp;ldquo;उपासनं स्याद्ध्रुवानुस्मृतिर्दर्शनान्निर्वचनाच्चेति&amp;rdquo; (वाक्यकारः) । &amp;ldquo;आवृत्तिरसकृदुपदेशादिति&amp;rdquo; भाष्ये च महता प्रयासेन कुदृष्टिनिरसनाय वेदनादिशब्दानामपि भक्तिविषयत्वमेव स्थापितम् । यद्यपि च प्रपत्तेरपि प्रीतिरूपतया भक्तिशब्दाभिलप्यत्वं संभवति, तथापि ध्यानरूपत्वाद्यभावात्तत्तदाकारैर्विशेषणं विरुद्धमेव । अत एव भगवत्पराशरादयो निखिलनिगमान्तोपबृंहणप्रवृत्ता निःश्रेयससाधनतया योगमेव विदधिरे, दधिरे च । न च  प्रपदनस्य वेदनरूपत्वाभावात्तत्पर्यवसानाभाव इति वक्तुं शक्यम्, प्रार्थनात्मकन्यासादेर्मनोवृत्तिरूपत्वस्यैव व्यवस्थितत्वात् । अतः सिद्धं मोक्षशास्त्राणां सर्वेषामुपासनरूपैकार्थपरतयैक्यम् । तथा,&#xA;[[१६]]&lt;/p&gt;</description>
    </item>
    <item>
      <title>09 अशक्तिसमर्थनम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/09_ashaktisamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/09_ashaktisamarthanam/</guid>
      <description>&lt;p&gt;अशक्तेश्च । अशक्यरूपत्वादित्यर्थः ।&lt;br&gt;&#xA;तथा हि - &amp;ldquo;भगवत्प्रवृत्तिविरोधिस्वप्रवृत्तिनिवृत्तिः प्रपत्तिरिति&amp;rdquo; &lt;strong&gt;श्रीराममिश्र&lt;/strong&gt;वाक्यमनुस्मरन्ति भवन्तः । तत्र कथं प्राकृतशरीरसंबन्धिसत्त्वरजस्तमोगुणवश्यः पुरुषः&lt;br&gt;&#xA;उपरतसर्वव्यापारः स्यात्? अतः समुद्रमध्यपतितस्य प्रबलतरसमीरणवेगोल्ललदनन्तकल्लोललोलस्य निष्पन्दभावोपदेशवदशक्यविधानरूपत्वादप्रामाण्यं त्वदभिमतप्रपत्तिशास्त्रस्य स्यात् । यद्यपि मात्रया शक्यत्वं (शक्यत्वात्प्रामाण्यम्), तथाऽपि कर्मयोगादिवत्प्रवृत्तिरूपाद्भक्तियोगात् निवृत्तिरूपस्य प्रपदनस्य ज्ञानयोगस्येव दुष्करतमत्वादशक्तं प्रत्यशक्यतमोपदेश इति निरर्थकं प्रपत्तिशास्त्रमिति ॥&lt;/p&gt;</description>
    </item>
    <item>
      <title>10 अख्यातिसमर्थनम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/10_akhyAtisamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/10_akhyAtisamarthanam/</guid>
      <description>&lt;p&gt;अख्यातेश्च । अप्रसिद्धेरित्यर्थः । न हि अष्टादशस्वपि विद्यास्थानेषु सांख्ययोगादिषु वा चतुर्षु तन्त्रेषु शिल्पशास्त्रेषु कल्पलाग्रन्थेषु वा केषु चित्प्रपदनमिति कमप्युपायं पृथक्परिगण्यमानमुपलभामहे । न चैतेषु सर्वेषु प्रतिपक्षेषु केनचित् श्लोकशकलादिना प्रत्यवस्थातुं शक्यम् । अतः कथंभूतं प्रपदनमिति शङ्का तावद्दुर्निवारा । अत एव च महाविश्वासासिद्धेस्तत्स्वरूपासिद्धिरिति ॥&lt;/p&gt;</description>
    </item>
    <item>
      <title>11 संप्रदायविरोधसमर्थनम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/11_saMpradAyavirodhasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nixepa-raxA/02_pUrvapaxaH/11_saMpradAyavirodhasamarthanam/</guid>
      <description>&lt;p&gt;[[१७]]&#xA;संप्रदायविरोधतश्च । तीर्थकरसंप्रदायसहकृतयैव ह्युपपत्त्याऽर्वाचीनानामकृत्स्नवेदिनां अर्थनिर्णयः, सिद्धान्तापसिद्धान्तव्यवस्था च । न च प्रपदनस्य पृथगुपायतायां प्राक्तनाचार्यसंप्रदायो दृश्यते; प्रत्युत अङ्गतयैव शारीरकभाष्ये श्रीमद्गीताभाष्ये च भाषितम् । यानि चान्यानि भगवद्भाष्यकाराणां रहस्यस्तुतिनिबन्धनानि, तानिप्रपदनपराण्यपि तन्मूलापादनपराण्यपि तन्मूलमायातरणापराधसहनज्ञानभक्तिप्राप्त्याद्यपेक्षाशिरस्कत्वादिलिङ्गैरङ्गपराण्येव निश्चीयन्ते । अत एव हि &amp;lsquo;भगवदाराधनप्रयोगं वक्ष्ये&amp;rsquo; इत्युपक्रम्य, &amp;lsquo;तमेव शरणमुपगच्छेत् अखिलहेयेत्यादिना&amp;rsquo;, इति प्रपत्तिपरा गद्यस्तुतिस्समाराधनाङ्गतया विनियुक्ता । तथा च श्रीमद्गीताभाष्यमपि संगच्छते; अन्यथैकस्मिन्नेव सिद्धान्ते कथमेकेनैव महात्मना एकस्यैव ग्रन्यस्यात्यन्तविरुद्धा व्याक्रियेति। ये च, उक्तिमात्रेणापि रक्षति भगवानिति तत्रतत्र वादाः, त एव तावदतिवादरूपतया कैमुत्येन पारम्पर्यमावेदयन्ति । स्तुतिषु चाङ्गप्रधानासु तथा निर्देशो न दोषः, प्रत्युत गुण एव । एतेन भगवद्यामुनाचार्यप्रणीतस्तोत्रादयः, वकुलधरमहर्षिदृष्टविश्वजनीनोपनिषत्प्रभृतयश्च ग्रन्था व्याख्याताः । तत्रापि हि, &amp;ldquo;अकिञ्चनोऽनन्यगतिः शरण्य त्वत्पादमूलं शरणं प्रपद्ये&amp;rdquo; इत्यादिकमुक्त्वा पुनरप्युरि &amp;ldquo;भगवन् भक्तिमपि प्रयच्छ मे&amp;rdquo; इत्यादि।&lt;/p&gt;</description>
    </item>
  </channel>
</rss>
