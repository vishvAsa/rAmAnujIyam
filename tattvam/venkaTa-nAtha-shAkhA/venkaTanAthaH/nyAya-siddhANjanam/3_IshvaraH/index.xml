<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ ईश्वरः on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/</link>
    <description>Recent content in &#43;३ ईश्वरः on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/index.xml" rel="self" type="application/rss+xml" />
    <item>
      <title>43 ईश्वरलक्षणनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/43_IshvaralaxaNanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/43_IshvaralaxaNanirUpaNam/</guid>
      <description>&lt;p&gt;श्रीन्यायसिद्धाञ्जने ईश्वरपरिच्छेदः ॥&lt;br&gt;&#xA;ईश्वरलक्षण निरूपणम् ॥&lt;br&gt;&#xA;अथ ईश्वकश्चिन्त्यते । सर्वेश्वरत्वम्, व्यापकत्वे सति चेतनत्वम्, सर्वशेषित्वम्, सर्वकर्म समाराध्यत्वम्, सर्वफलप्रदत्वम्, सर्वाधारत्वम्, सर्वकार्योत्पादकत्वम्, स्वज्ञानस्वेतरसमस्तद्रव्य शरीरकत्वम्, स्वतस्सत्यसङ्कल्पत्वादिकञ्च ईश्वरलक्षणम् । यत्तु जन्मादिसूत्रे जन्मादित्रितयसमाहारो लक्षणमुक्तम्; तत्र एकैकस्य लक्षणत्वे सम्भवत्यपि त्रयाणां त्रयः कर्तार इति कुमतिशङ्काव्यावर्तनाय तदिति मन्तव्यम् । सत्यादिवाक्येऽपि अनन्तपदेनैव सर्वव्यवच्छेदसिद्धौ शङ्कितक्रमेण व्यवच्छेदात् पूर्वविशेषणद्वयम् । एवमन्यत्रापि भाव्यम् ॥&lt;/p&gt;</description>
    </item>
    <item>
      <title>44 प्रधानादेः अब्रह्मत्वनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/44_pradhAnAdeH_abrahmatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/44_pradhAnAdeH_abrahmatvanirUpaNam/</guid>
      <description>&lt;p&gt;अद्वितीयसमाभ्यधिकदरिद्रत्वश्रवणादसावेकः । स एव ब्रह्म । तस्यैव त्रिविधपरिच्छेद रहितस्य सर्वात्मकत्वेन निरतिशयबृहत्त्वबृंहणत्वश्रवणात् । &amp;ldquo;अग्निः सर्वा देवताः&amp;rdquo; आपोवा इदँ&lt;br&gt;&#xA;सर्वम् &amp;ldquo;ब्राह्मणो वै सर्वा देवताः&amp;rdquo; &amp;ldquo;नकिनिरिन्द्र त्वदुत्तरः&amp;rdquo; इत्यादेर्व्यावघातकर्मविधिशेषत्वाभ्यामन्य- परत्वनिर्णयात् न तेषामानन्त्यब्रह्मत्वादिसिद्धिः ।&lt;br&gt;&#xA;स एव सदसदव्याकृतब्रह्मात्माकाशप्राणशिवनारायणादिशब्देः कारणप्रकरणगतैः समान्यतोविशेषश्च व्यपदिश्यते । स च वृस्छिकोत्पत्तौ गौमयवृशअचिकादिवता जुगुत्पत्तौ देशकालभेदात् कारणानियमः किं न स्यादिति वाच्यम्; प्रमाणान्तरेण भेदासिद्धेः । शब्देन तु समानप्रकरणत्वप्रत्यभइत्रानात् सर्वशाखाप्रत्ययन्यायसामान्यविशेषन्यायभ्यामेकत्वादिकण्ठोक्त्या अभिन्नार्थोपपत्तौ भेकल्पनायोगात् । अतो न प्रधानादेर्ब्रह्मत्वम् ।&lt;/p&gt;</description>
    </item>
    <item>
      <title>45 ब्रह्मरुद्रादेः अब्रह्मत्वनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/45_brahmarudrAdeH_abrahmatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/45_brahmarudrAdeH_abrahmatvanirUpaNam/</guid>
      <description>&lt;p&gt;नापि ब्रह्मरुद्रादेः ; तेषां सृज्यत्वसंहाग्यकर्मवश्यत्वादिश्रवणेन जीवत्वसिद्धेः जातकण्ठोक्तकर्मवश्यत्वकार्यत्वेषु न हेतुता । कार्यता लीलया युक्ता कारणस्य हतैनसः ॥ कारणादिप्रकरणेषु च तत्तद्वाचकशब्दानां शरीरिपर्यन्ततया निर्वचनान्तरेण वा आकाशप्राणादिशब्दवत् परमात्मन्येव पर्यवसानसिद्धेः । तदयं संग्रहः-मन परविद्यासु जीवोक्तिर्निरुक्त्यादेः पराश्रया । तल्लिङ्गानन्यथासिद्धौ तद्विशिष्टावलम्बिनी ॥ स्वोपासनोपदेशस्वसर्वैश्वर्यप्रपञ्चनादेश्च प्रह्लादवामदेवादिवत् शास्त्रावगतस्वात्मशरीरकपरमात्मानुसन्धानमूलत्वात् तस्य च सर्वशरीरस्य यथाविधि चेतनाचेतनविशिष्टतयाऽप्युपास्यत्वोपपत्तेः । अथर्वशिरश्श्वेताश्वतरादीनां निर्वाहः पुरुषनिर्णये प्रपञ्चितः ; श्रीभाष्यकारैश्च वेदार्थसंग्रहभाष्यादिषु । तदखिलानुसन्धायिभिर्वात्स्यवरदगुरुभिस्तत्त्वनिर्णयाख्ये प्रकरणे सर्वो निष्कर्षः संगृहीतः । तत्त्वसारे च - * कस्त्वं तत्त्वविदस्मि वस्तु परमं किं तर्हि विष्णुः कथं तत्त्वेदंपरतैत्तिरीयकमुखत्रथ्यन्तसंदर्शनात् ।&lt;br&gt;&#xA;अन्यास्तर्हि गिरः कथं गुणवशादत्राह रुद्रः कथं तदृष्टया कथमुद्भवत्यवतरत्यन्यत्कथं नीयताम् ॥ इत्यादिभिः श्लोकैः संगृहीतः । एवं च नारायणस्यैव परमकारणत्वमुमुक्षूपास्यत्वसर्वान्तर्यामित्वादिसिद्धेस्त्रिमूर्तिसाम्यैक्योत्तीर्णव्यक्त्यन्तरपरत्वपक्षाश्चत्वारोऽपि निर्मूला वेदितव्याः ।&lt;/p&gt;</description>
    </item>
    <item>
      <title>46 भगवतः सर्वत्र पूर्णत्वनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/46_bhagavataH_sarvatra_pUrNatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/46_bhagavataH_sarvatra_pUrNatvanirUpaNam/</guid>
      <description>&lt;p&gt;भगवतः सर्वत्र पूर्णत्वम् ॥ तिसृषु च मूर्तिषु परिपूर्ण एवेश्वरः । प्रजापतिपशुपतिमूर्योस्तु प्रमाणबलात् जीवव्यवहित इति विशेषः । एवमेव सर्वत्रापि पूर्ण एव । अन्यत्र विद्यमानस्यान्यत्र पूर्णत्वं न स्यादिति चेत्; किमिदं पूर्णत्वं निषिध्यते? किमत्रैव विद्यमानत्वम्? किमत्र पूर्णोपलब्धिविषयत्वम्? किं वाऽत्र पूर्णकार्यजननसामर्थ्यम्? किं वाऽत्र समस्तगुणविशिष्टत्वम्? नाद्यः; तस्यास्माभिरनभ्युपगमात् । न द्वितीयः; तन्निषेधोऽपीह स्वरूपोपलब्धिनिषेधमात्रं वा? कृत्स्नभागोपलब्धिनिषेधो वा? अंशत्वानुपलब्धिनिषेधो वा? आये त्वायोजकत्वम्; अनुपलम्भस्य सामग्रयभावप्रयुक्तत्वात् । तस्याश्चात्र सत्त्वे तदुपलम्भोपपत्तेः । द्वितीये सभागत्वसिद्ध्यसिद्ध्योरिष्टप्रसङ्गः । तृतीयेऽशत्वाभावादेवांशत्वानुपलब्धियुक्तेति न तन्निषेधः । बहुसंबन्धादेव तत्तत्संबन्धावच्छेदेनांशत्वं स्यादिति चेन्न; बहुगुणव्यक्तिप्रतियोग्यादिविशिष्टेषु द्रव्यजातिनिषेधादिषु तैस्तैस्तदनभ्युपगमात् । यथोपलम्भं तद्वदेव संयोगादिष्वपि । निरंशेष्वपि भावाभावसामानाधिकरण्यस्य युगपद्धाविनोऽपि व्यवस्थाप्यत्वात् । अन्यथा समस्तसंवन्धतत्त्वस्यैव लोपे तन्मूलभूतसमस्तकार्यकारणभावादिलोपात् शून्यताप्रसङ्गात् । न च तृतीयः; अवच्छिन्नदेशे सर्वोत्पत्तिनिषेधस्येष्टत्वात् । सर्वानु&amp;ndash; कूलशक्तिमतस्तत्रापि वृत्तौ विरोधाभावात् । यत्रयत्र यद्यत्कार्यं दृष्टम् , तत्रतत्र तदनुकूलत्वेन तच्छक्तेः स्वीकारे कचित्सर्वोत्पत्तिप्रसङ्गाभावात् । अन्यथा शक्तस्यापि सर्वदा कार्यकरणप्रसङ्गे तद्विपर्ययात् क्षणभङ्गावतारात् । तदभ्युपगमेन प्रत्यवस्थाने तद्भङ्गेन भङ्गात् । यदि च कालक्रमेण कचित् सर्वोत्पादकत्वप्रसङ्ग इष्टः; तदा सर्वदेशभाविकृत्स्नव्यक्तिविवक्षायां व्याघातः । भूतानामन्यत्र भवन्तीनां व्यक्तीनामत्र भवननैरपेक्ष्यात् । नष्टानां कदाचिदप्यत्र जन्मागमयोरयोगात् । स्वसजातीयमात्रविवक्षायामिष्टप्रसङ्गात् । विभूतिद्वयस्यापि अंशतः संभेदोऽवतारदशायां दृश्यते । नापि चतुर्थः; रूपरसगन्धादीनां स्वाश्रयव्यापिनां कृत्स्नप्रदेशव्यापित्वस्यावयविपरमाण्वादिषु तैस्तैरभ्युपगमात् । एतत्सर्वं * कृत्यप्रसक्तिर्निरवयवत्वशब्दकोपो वा इति परिचोद्य * श्रुतेस्तु इत्यादिभिः परिहरन् सूत्रकार एवं प्रदर्शितवान् । अतो यथागमं सर्वत्र पूर्ण एव भगवान् ॥&lt;/p&gt;</description>
    </item>
    <item>
      <title>47 निर्गुणवादनिरासः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/47_nirguNavAdanirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/47_nirguNavAdanirAsaH/</guid>
      <description>&lt;p&gt;निर्गुणवादनिरासः ॥ अत एव निर्गुणवादोऽपि निरस्तः । विरुद्धौ गुणविधिनिषेधौ कथमिति चेत् , विचारयामः । न तावदत्र समुच्चयो युक्तः; विरोधात् । अत एव नोभयत्यागः । न च विकल्पः; सिद्धे तदयोगात् । न चान्यतरत्यागः; किं त्याज्यमिति नियामकाभावात् । अपच्छेदनयात् पूर्वं त्याज्यमिति चेत्; तस्यानियतविरोधपौर्वापर्यविषयत्वात् । नियमे हि विरोधनयात् परानुत्पत्तिरेव । न च विषयव्यवस्थया विरोधपरिहारे सति अन्यतरात्यन्तबाधकापच्छेदन्यायावतारो युक्तः; गुणनिषेधवचसामुत्सर्गापवादन्यायेन विहितमङ्गलगुणव्यतिरिक्त विषयत्वात् , श्रूयमाणे हेयगुणनिषेधे पर्यवसानात् । उक्तं च तत्त्वसारे&lt;br&gt;&#xA;* यद्ब्रह्मणो गुणशरीरविकारजन्मकर्मादिगोचरविधिप्रतिषेधवाचः ।&lt;br&gt;&#xA;अन्योन्यभिन्नविषया न विरोधगन्धमर्हन्ति तन्न विधयः प्रतिषेधवाध्याः ॥ इत्यादि। एवं स्थितेऽपि निषेधार्थस्वभावप्रयुक्तपरत्वमात्रेण यदि निर्विशेषवचसा पूर्वबाधः; तदा शून्यवचसा तस्यापि बाधात् माध्यमिकमतस्यैव विजयित्वम् । द्वयोरपि वचसोः पारमार्थिकस्य प्रामाण्यस्यानभ्युपगमात् । अपारमार्थिकस्य चाविशिष्टत्वात् । तदेवमुभयलिङ्ग एवेश्वरः ॥&lt;/p&gt;</description>
    </item>
    <item>
      <title>48 ब्रह्मणि प्रपञ्चाध्यासनिरासः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/48_brahmaNi_prapanchAdhyAsanirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/48_brahmaNi_prapanchAdhyAsanirAsaH/</guid>
      <description>&lt;p&gt;ब्रह्मणि प्रपश्चाध्यासनिरासः ॥ एतेन निर्विशेषस्यापि ब्रह्मण आच्छादिकयाऽविद्यया तिरोहितस्य विक्षेपिकया तया प्रपञ्चाध्यास एव सृष्टिरित्यपि निरस्तम् । तस्य अविद्यादिदोषगन्धायोग्यत्वात् । सर्वज्ञत्वादिगुणगणविशिष्टत्वस्य नित्यचेतनबहुत्वस्य च समर्थितत्वात् । * सदेव इत्यादिवाक्येऽप्युपादानत्वविधानवुद्धिस्थकारणान्तरनिषेधमात्रे तत्परत्वस्य पौर्वापर्यादिपर्यालोचनसिद्धत्वात् ॥&lt;br&gt;&#xA;किंच- अधिष्ठानस्य कालन्येन भानेऽभाने च न भ्रमः । भातामाताकृतिभिदा सविशेषत्वसाधिका ॥ अतो निर्विशेषस्य तिरोधेयधर्मविशेषायोगात् , स्वरूपमात्रतिरोधाने स्वस्यैव हानिप्रसङ्गात् , स्वयंप्रकाशतयाऽत्यन्तविशदस्वरूपे च वस्तुनि बाधकप्रत्ययावसेयविशेषाभावेन [नित्यमोक्ष] अनिर्मोक्षासंसारयोरन्यतरप्रसङ्गात् । अभिज्ञाप्रत्यभिज्ञयोरपि हि देशकालादिविशेषादस्त्येव मात्रया वैषम्यम् ॥&lt;br&gt;&#xA;अभिज्ञायाः प्रत्यभिज्ञा विशिष्टविषया सती । तदशक्यभिदाबाधप्रगल्भा न तथाऽत्र ते ॥ अतो यदि स्वरूपं निवर्तकम्; नित्यनिवृत्तिः स्यात् । यदा तु तदतिरिक्तं मानम्; तदा सविशेषत्वमेष्टव्यम् । अमानस्य निवर्तकत्वादर्शनात् मानत्वमेव निवर्तकत्वौपयिकमिति चेत् , तद्वदेवामेयस्याधिष्ठानत्वादर्शनात् मेयत्वमेव तदौपयिकमिति किं न स्वाक्रियते? जडाजडवैषम्यादिति चेत्; तुल्यम् । मानस्यापि स्वरूपातिरिक्तस्य जडत्वात् । स्वरूपानुप्रवेशिनस्तु तदंशस्य प्रागपि सत्वात् ॥ किंच&lt;br&gt;&#xA;ब्रह्मणो निर्विशेषत्वमिति धर्मोऽस्ति वा न वा । द्विधाऽपि सविशेषत्वं तद्योगतदयोगजम् ॥ त्वद्वाक्याद्धान्तिसिद्धं तल्लक्षणावृत्त्यनूदितम् । निषेधामोऽभिधाशक्तिर्नास्तीति हि निषिध्यते ॥ निर्विशेषा पुरीत्युक्तिर्यथैकत्र न तिष्ठति । तथा सर्वप्रयोगश्च विशेषे पर्यवस्यति ॥ विशेषो निर्विशेषश्चेत् सोऽपि कस्यापि वा न वा । पूर्वत्र सविशेषत्वमन्यत्र न विशेषता ॥&lt;br&gt;&#xA;ब्रह्म निर्विशेषमित्यभिलापमात्रमिति चेत्; तर्हि सिद्ध नः समीहितम् । वस्तुतो विशेषप्रतिक्षेपाभावात् , अन्ततश्वामिलापगोचरत्वस्य विधानात् । वस्तुमात्रस्य तदपि नास्तीति चेन्न&lt;br&gt;&#xA;अवाच्यं वाच्यमिति वा वस्तुनि प्रतिपादिते । वाच्यमेव भवेद्वस्तु वाच्यावाच्यवचोऽन्वयात् ॥ किंच- दृढाध्यक्षादिमानेन जगत्सत्यत्वनिर्णये । निर्विशेषवचोऽन्यार्थं यूपादित्यैक्यवाक्यवत् ॥&lt;br&gt;&#xA;प्रत्यक्षादिप्रत्ययो निरालम्बनः प्रत्ययत्वात्स्वामप्रत्ययवत् , प्रपञ्चो मिथ्या दृश्यत्वाव्यावर्तमानत्वात् शुक्तिरूप्यवदित्यादिभिरागममन्तरेणापि जगदाध इति चेन्न; निर्विषयासदन्यथाख्यातिसाधने विरोधापसिद्धान्तादिदोषात् । अनिर्वाच्यत्वसाधने अप्रसिद्धविशेषणत्वस्ववचनविरोधादिदोषात् । विरुद्धयोः समुच्चयवत् तत्प्रतिक्षेपयोरपि परस्पराभावात्मनोः समुच्चयस्य विरुद्धत्वात् । तथा&lt;br&gt;&#xA;सदसद्ध्यतिरेकेण [साधना]विधानात्तन्निषेधनात् । सदसळ्यतिरिक्तस्य सिद्धा सदसदात्मता ॥ एकविज्ञानेन सर्वविज्ञानं च न ते भवेत् । सद्विज्ञानेन सदसदन्यविज्ञप्तयसंभवात् ॥&lt;br&gt;&#xA;ऐक्यसाधर्म्यवैधर्म्यभावैः स्यादेकतोऽन्यधीः । बाधासिद्धयध्याहृतयो लक्षणा च स्युरत्र ते ॥ किंच- तत्त्वे द्वित्रिचतुष्कोटिव्युदासेन यथायथम् । निरुच्यमाने निर्लज्जैरनिर्वाच्यत्वमुच्यते ॥ तथा बाधतद्योग्यत्वादिसाधने चानुपलम्भादिदोषात् । नश्वरत्वादिसाधनं त्विष्टमेव । किंच- तत्तत्पक्षादिबुद्धीनां प्रमाणत्व [भ्रम] प्रमात्वयोः । बाधासिद्ध्यादयो दोषा विज़ुभन्ते यथायथम् ॥ तदभ्युपगमे चानुमानस्य निष्प्रयोजनत्वस्ववचनविरोधानुत्थानानि स्युः । किंच समस्तप्रत्यक्षाद्यप्रमाणत्वसिद्धावेतदनुमानो. स्थानम् , ततश्च तत्सिद्धिरित्यन्योन्याश्रयणम् । भेदवासनादोषमूलत्वात् प्रत्यक्षमप्रमाणमिति चेन्न; दोषत्वाप्रमाणत्वयोरन्योन्याश्रयणात् । शास्त्रतोऽन्यतरसिद्धौ तत्प्राबल्यापेक्षया चक्रकापातः, श्रुतिप्राबल्याप्रामाण्यदुष्टकारणत्वनिश्चयानुमानप्रवृत्तीनाम् । तत्तत्पदार्थस्वरूपं प्रत्यक्षादिविषयः, धर्मस्तु मिथ्यात्वादिनामकस्तदविरुद्धानुमानविषय इत्यविरोध इति चेन्न; स्वरूपसिद्धे रेव मिथ्यात्वविरोधात्स्वरूपाविरोधिमिथ्याशब्दपरिभाषितधर्मसाधने चास्माकमनिष्टाभावः ॥ किंच - मिथ्यावादिप्रतिज्ञार्थः स्वप्रतिज्ञां स्पृशेन वा । आद्य स्वस्यैव विध्वंसो द्वितीये व्यभिचारिता ॥&lt;br&gt;&#xA;मिथ्यात्वस्य तु मिथ्यात्वे मिथ्यात्वं बाधितं भवेत् । सत्यत्वस्य तु सत्यत्वे सत्यत्वं स्थापितं भवेत् ॥ यदि प्रपञ्चमिथ्यात्वं सद्मैवेति सद्भवेत् । प्रपञ्चश्च तथैवेति स सत्यो न कथं भवेत् ॥ जडत्वात्स न तच्चत्तन्मिथ्यात्वं च न तद्भवेत् । तत्त्वेनैव तदन्यत्वान्न तत्सत्यं च ते भवेत् ॥&lt;br&gt;&#xA;सदसद्भिन्नता चापि विरोधात्सदसत्त्ववत् । परस्परमतिस्तस्य बाधिकेति निरूप्यताम् ॥ किंच, प्रपञ्चतद्वाधकप्रत्ययाभ्यामुपहितानुपहितादिवेषेण ब्रह्मणोऽपि दृश्यत्वादनैकान्त्यम् , ब्रह्ममिथ्यात्वं वा स्यात् । अनुभूतिरवेद्या, अनुभूतित्वादिति चेन्न;&lt;br&gt;&#xA;अनुभूतिरवेद्येति वचनं बोधकं न वा । आये तेनैव वेद्यत्वं नो चेकिं व विधीयते ॥ ब्रह्मणश्चात्यन्तावेद्यत्वे *अथातो ब्रह्मजिज्ञासा, *ब्रह्मविदाप्नोति परम् , *आत्मा वा अरे द्रष्टव्यः इत्यादिव्याकोपश्च । उपदेशश्च निष्प्रयोजनः, उपदेष्टश्चाद्वैतनिश्चयानिश्चययोः कस्मै किमुपदेश्यम्? न ह्यनुन्मत्ता मिथ्यात्वेन निर्णीतेभ्यः प्रतिबिम्बादिभ्य उपदिशन्ति । व्यावृत्त्यनुवृत्तिमात्रं तु न मिथ्यात्वादिप्रयोजकम् । तथा हि व्यावृत्तेऽपि च सत्यत्वं रज्जुवंशादिके स्फुटम् । तत्रैवं चानुवृत्तस्य मिथ्यात्वमपि भोगिनः ॥ व्यावृत्तिमात्राद्यदि तत् सतोऽप्येतत्प्रसज्यते । सत्त्वं घटस्येहेदानीं नास्तीत्यादिनिरूपणात् ॥ तच्चेत्तद्देशकालादौ नापोडं तत्समं घटे । सदेव घटदेशश्चेन्नान्यथैवोपलम्भनात् ॥ सत्सदित्यनुवृत्त्या चेत् सतः सत्यत्वमिष्यते । भिन्ननास्त्यनुवृत्त्यादेभेदनास्त्योश्च सत्यता ॥ देशकालादिभेदेन नास्तिता सर्वगामिनी । भिन्नता च मिथोऽपेक्षा न क्वचिद्विनिवर्तते ॥ शब्दमात्रानुवृत्तिश्चेत् तत्रापि च तथैव नः । तत्तत्प्रमाणयोग्यत्वमात्रं सत्तेति मन्महे ॥&lt;br&gt;&#xA;अनावृत्तधिया सत्ता सर्वभावानुयायिनी । यद्यपीष्टा तथाऽप्येषा तद्धमत्वेन सिध्यति ॥ अतः प्रतिपन्नदेशकालादौ निवृत्तं मिथ्या; नान्यत् । अन्यत्सदिति तत्त्वम् । प्रत्यनुमानं च -&lt;br&gt;&#xA;भानासयतिरेकाद्यैर्विमतं सत्यमात्मवत् । विमतः प्रत्ययः सम्यग्ज्ञानाबाधात्स्वतन्त्रवत् ॥ इत्यादि । अत्रान्तिमयुगवेदान्तिनामभिजन्मरहस्यं प्रकाशयामः ।&lt;br&gt;&#xA;सांख्यसौगतचार्वाकसङ्कराच्छाङ्करोदयः । दूषणान्यपि तान्यत्र भूयस्तदधिकानि च ॥ तदेवं सिद्धं न च ब्रह्म बम्भ्रमीतीति ॥&lt;/p&gt;</description>
    </item>
    <item>
      <title>49 शङ्करादिपक्षत्रयेऽपि ब्रह्मण उपादानत्वानुपपत्तिनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/49_shankarAdipaxatraye-pi_brahmaNa_upAdAnatvAnupapattinirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/49_shankarAdipaxatraye-pi_brahmaNa_upAdAnatvAnupapattinirUpaNam/</guid>
      <description>&lt;p&gt;शङ्करादिपक्षे ब्रह्मोपादानत्वानुपपत्तिः ॥ न च तत् स्वरूपेण जगदुपादानम्; निर्विकारत्वनिदोषत्वादिविरोधात् । नापि शक्त्युपधानेन; शक्तेरभिन्नत्वे स्वरूपानतिरेशात् । भिन्नत्वेऽस्मन्मतापातात् । भिन्नाभिन्नत्वेऽभिन्नत्वाकारेण विकारादिदोषप्रसङ्गात् । एतेन स्वतस्सर्वेषां भिन्नाभिन्नत्वमपि निरस्तम् । व्यावृत्तमेव [सन्मात्रस्यांशिनो ब्रह्मत्वमपि निर्विकारत्वनिर्दोषत्वादिविरोधात् पूर्वमेव] दूषितम् । शङ्करादिपक्षत्रयेऽपि चिदचित्प्रपञ्चब्रह्मणां बहुविधसामानाधिकरण्यवरूप्येण लक्षणादिभिश्च महान् क्लेशः ।&lt;br&gt;&#xA;निर्भदे सति दौष्कर्याद्विधाय जगदात्मताम् । तत्रैव तद्धिषेधोऽयमिति बालिशजल्पितम् ॥&lt;/p&gt;</description>
    </item>
    <item>
      <title>50 शङ्करादिपक्षत्रयेऽपि जगद्ब्रह्मणोः सामानाधिकरण्यानुपपत्तिनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/50_shankarAdipaxatraye-pi_jagadbrahmaNoH_sAmAnAdhikaraNyAnupapattinirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/50_shankarAdipaxatraye-pi_jagadbrahmaNoH_sAmAnAdhikaraNyAnupapattinirUpaNam/</guid>
      <description>&lt;p&gt;सामानाधिकरण्यं हि न शुक्तिकलधौतयोः । न च द्विचन्द्रयो पि बिम्बतत्प्रतिबिम्बयोः ॥ न घटाकाशयो पि घटद्वितयरन्ध्रयोः । तथैव न घटाकाशमहाकाशादिकेष्वपि ॥ . एवं न पिण्डघटयोर्न वा घटशरावयोः । न च पिण्डांशयो पि घटयोश्च परस्परम् ॥&lt;br&gt;&#xA;मृदाद्याकारतो या तु सामानधिकरण्यधीः । व्यक्तिभेदेऽपि जात्यादिनिमित्तैक्यनिबन्धना ॥ अक्लिष्टत्वेऽपि पक्षाणां नैयायिकादिमतमेव साधीयः । तथा हि - वाचां परिगृहीतानां यूपादित्यादिवाक्यवत् । व्याहतार्थाभिधायित्वाद्वरं क्लिष्टार्थकल्पना ॥&lt;/p&gt;</description>
    </item>
    <item>
      <title>51 जगद्ब्रह्मणोः भिन्नाभिन्नत्वनिराकरणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/51_jagadbrahmaNoH_bhinnAbhinnatvanirAkaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/51_jagadbrahmaNoH_bhinnAbhinnatvanirAkaraNam/</guid>
      <description>&lt;p&gt;भिन्नाभिन्नत्वं भवदभिमतं विरुद्धमिति वक्तुमपि लज्जामहे । तथाऽपि ब्रूमः । अभेदो हि भेदाभावः । अतस्तं च तदभावं च कथमेकत्रैकदैवाध्यवस्येम? भेदाभावातिरिक्तस्त्वभेदो नास्त्येव । जात्याकारेणाभेद इति चेत्; तर्हि जात्यादावभेदो व्यक्त्यादिषु भेद इति नैकस्य भिन्नाभिन्नत्वम् । जातिव्यक्त्यादिकमपि मिथो भिन्नाभिन्नमिति चेत्; इदं स्वरूपेणैव वा? आकारान्तरेण वा? पूर्वत्र विरोधः । उत्तरत्र अनवस्थादिदोषः ।&lt;/p&gt;</description>
    </item>
    <item>
      <title>52 सप्तभङ्गीनिरासः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/52_saptabhangInirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/52_saptabhangInirAsaH/</guid>
      <description>&lt;p&gt;सप्तभङ्गीनिरासः ॥ सप्तभङ्गीभक्तान् प्रति चोद्यते -&lt;br&gt;&#xA;यदि सत्त्वादनैकान्त्यं विमतस्यान्यवन्मतम् । तस्यैकान्त्ये त्वनैकान्त्यमनैकान्त्ये न नः क्षतिः ॥ विशेषणविशेष्यत्वप्रतीते.कधीः क्वचित् । एकोऽयं घट इत्यादिरेको दण्डीति बुद्धिवत् ॥ परतन्त्रस्वभावत्वान्मत्वर्थीयानपेक्षता । सहधीनियमोऽप्येवं स हि भेदैकसाधकः ॥&lt;br&gt;&#xA;असिद्धिश्च विना द्रव्यं गन्धादेरुपलम्भनात् । आलोकाध्वान्तरूपादावनैकान्त्यं च दृश्यताम् ॥ तदयं संग्रहः-नाभेदधीः प्राग्वैशिष्ट्याद्धर्मैक्यादेकता मतिः । मत्वर्थीयः पृथक्सिद्धे सहभावोऽपि भेद[त]कः ॥&lt;/p&gt;</description>
    </item>
    <item>
      <title>53 ब्रह्मणः त्रिविधपरिच्छेदराहित्यनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/53_brahmaNaH_trividhaparichChedarAhityanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/53_brahmaNaH_trividhaparichChedarAhityanirUpaNam/</guid>
      <description>&lt;p&gt;ब्रह्मणः त्रिविधपरिच्छेदराहित्यम् ॥ जगद्ब्रह्मणोरत्यन्तभेदे कथं त्रिविधपरिच्छेदराहित्यम्? इत्थम् तत्र देशकालपरिच्छेदाभावस्तु सर्वदेशकालव्याप्तत्वात्सिद्धः । वस्तुपरिच्छेदराहित्यं तु न सर्वतादात्म्यम् , सर्वाध्यासाश्रयत्वम् , स्वेतरसमस्तमिथ्यात्वादिकं वा; प्रागुक्तदूषणशतोन्मेषात् । अतोऽन्यथैतन्निर्वाह्यम् । तत्रैवमुक्तं जन्माद्यधिकरणे विवरणकारैः-* वस्तुपरिच्छेदो वस्तुपरिमाणम् । देशपरिच्छेदस्तहेतुकः इति । अयमेवार्थों वेदार्थसंग्रहविवरणेऽप्युक्तः । वरदनारायणभट्टारकैस्त्वेवमुक्तं न्यायसुदर्शने-* वस्तुपरिच्छेदो नाम इयद्गुणक इयद्विभूतिमानित्येवंविधः । तद्रहितं ब्रह्म । वस्त्वन्तरभावो वा वस्तुपरिच्छेदः । तद्रहितं च ब्रह्म । ब्रह्मव्यावृत्तस्य सर्वस्य ब्रह्मशरीरत्वात् तद्व्यतिरिक्तं किंचिदपि नास्ति इति । अयमसौ न भवतीति व्यवहारो न तस्यामवस्थायां प्रवर्तत इत्यर्थः । तथा च भाष्यकारः*ब्रह्मव्यतिरिक्तवस्त्वन्तराभावात् इति । अयमेवाों नारायणायैरप्युक्तः-*गुणैरियत्ताराहित्याद्वस्तुनाऽपरिच्छिन्नत्वं चावगम्यते इति । अत्र * इयद्गुणक इत्यादिपक्ष एव प्रायः श्लाध्यः । एतदुक्तं भवति; स्वरूपतो गुणतो विभूतितो वा केनचिदाकारेण कुतश्चिदपकर्षो वस्तुपरिच्छेदः । वस्तुपरिमाणमिति पक्षोऽप्येतदन्तर्गतः । तथा वस्त्वन्तराभावपक्षोऽपि । स हि सर्ववस्तुसामानाधिकरण्यनिबन्धनं सर्वशरीरत्वेन सर्वात्मकत्वमिति नियमनादिगुणकाष्ठैवेति । तदेवमत्यन्तभिन्नानन्तवस्तुसत्यत्वेऽपि ब्रह्मणस्त्रिविधपरिच्छेदराहित्यमुपपन्नम् ॥&lt;/p&gt;</description>
    </item>
    <item>
      <title>54 निमित्तमात्रेश्वरवादनिरासः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/54_nimittamAtreshvaravAdanirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/54_nimittamAtreshvaravAdanirAsaH/</guid>
      <description>&lt;p&gt;तस्य निमित्तमात्रत्वानुमानिकत्वनिरासः ॥ एतेन पातञ्जलशैवकाणादादीनां निमित्त [व] मात्रवादोऽपि निरस्तः । कारणावस्थसूक्ष्मचिदचिद्वस्तुविशिष्टस्य तस्यैवोपादानत्वश्रुतेः । न च तावता निर्विकारत्वश्रुतिविरोधः, तस्याः सर्वान्तर्यामिशरीर्यशव्यवस्थितत्वात् । विशिष्टवेषेण विकाराश्रयत्वं त्विष्टमेव, मनुष्यादिशरीरविशिष्टे स्वरूपतो निर्विकारे पुंसि बाल्ययुवस्थविरत्वस्थूलत्वादिवत् । ईश्वरो न जगदुपादानं जगन्निमित्तत्वात् , यो यन्निमित्तं न स तस्योपादानम्, यथा घटस्य कुलाल इति चेन्न; धर्मिग्राहकविरोधात् । निमित्ततयैवानुमानसिद्धः पक्षीकृत इति [न विरोध] इति चेन्न; तस्यानुमातुमशक्यत्वात् ।&lt;/p&gt;</description>
    </item>
    <item>
      <title>55 ईश्वरानुमाननिरासः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/55_IshvarAnumAnanirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/55_IshvarAnumAnanirAsaH/</guid>
      <description>&lt;p&gt;क्षित्यादिकं सकर्तृकं कार्यत्वात् घटवदिति चेन्न; यथादृष्टोपसंहारे बाधात् । अन्यथा ज्ञानेच्छयोरपि त्यागप्रसङ्गात् । नित्यज्ञानस्य शरीरादिनेव नित्यप्रयत्नस्यापि ज्ञानादिना निरपेक्षत्ववचनोपपत्तेः । स्वतो विषयप्रावण्ये ज्ञानत्वप्रसङ्ग इति चेन्न; जीवनपूर्वकप्रयत्नवदुपपत्तेः । अदृष्टात् तत्र नियम इति चेत्; अत्रापि तथास्तु । त्वयाऽप्येतदेष्टव्यम् । अन्यथा नित्यज्ञानचिकीर्षाप्रयत्नानां सर्वदा सर्वगोचरत्वेन विषयनियमाभावे युगपत्सर्वकार्योत्पत्तौ युगपदनायाससर्वमोक्षक्षणभङ्गानन्तरक्षणकार्याभावादिप्रसङ्गात् । सहकारिक्रमात् कार्यक्रम इत्यविलक्षवचनम्; सहकारिणामपि कार्यत्वात् युगपदेव निवृत्तिप्रसङ्गात् । प्रयत्नस्य समस्तवस्तुगोचरज्ञानसमानविषयत्वे नित्यवस्तूनामपि तत्प्रयत्नविषयत्वप्रसङ्गः, ततश्च तेषामपि सृष्टिसंहारादिप्रसङ्गः, अशक्यविषयप्रयत्नत्वादीश्वरस्यैवानीश्वरत्वं वा । अस्तु तर्हि अहटैकनियतप्रयत्नमात्रवानीश्वर इति चेत्; जीवस्यैवानित्यप्रयत्नस्यैव तथाविधनियमोपपत्तेः । अङ्कुरादिगोचरप्रयत्नो न केनापि ह्युपलभ्यते इति चेन्न; जीवनपूर्वकप्रयत्नेऽपि समत्वात् । कार्यादेव हि तत्कल्पनम् । तदत्रापि समम् । अदृष्टस्य च सर्वकार्यनिमित्तस्य नियामकत्वे किमदृष्टप्रयत्नकल्पनप्रयत्नेन? अत्रैवं संग्रहः&lt;br&gt;&#xA;सर्वगत्वादनियमो नित्यगत्वादुपद्रवः । अदृष्टान्नियमे नित्ययत्नोऽत्राजागलस्तनः ॥&lt;br&gt;&#xA;स्वादृष्टपरतन्त्रः स्यादवरात्मा कचित्कचित् । परादृष्टपराधीनः सर्वत्रैव भवेत्परः ॥ प्रयत्नस्य च ज्ञानादतिरेकं पराभिमतमनुरुध्यैतदुक्तमिति मन्तव्यम् । किंच- सिद्ध्यसिद्धयोर्विरोधो नेत्येवं प्रलपतस्तव । विरोधसिद्ध्यसिद्धयोश्च तन्निषेधो निषिध्यते ॥&lt;br&gt;&#xA;त्वसिद्धान्तत्वदुक्तिभ्यां हेत्वाभासेन वा पुनः । ज्ञातो व्याप्तिविरोधेन विशेषः प्रतिषिध्यते ॥ तृणादिममरीभावहेतुत्वादग्निमद्धिमम् । इति कृत्वा पक्षबलात् शीताग्मिन हि कल्प्यते ॥ व्यापकत्वेन दृष्टस्य पक्षसंबन्धमात्रतः । अधिकांशग्रहे हेतुः पक्षधर्मोऽपि न क्षमः ॥ सिद्धे तु पक्षसंबन्धे पारिशेष्यादिना पुनः । अधिकांशग्रहश्चेन्न पारिशेष्यानिरूपणात् ॥ दृष्टजातीयनिश्शेषभङ्गे साध्यं न सिध्यति । अभङ्गेनाधिकं सिध्येत् न च सामान्यतःस्थितिः ॥&lt;br&gt;&#xA;परिशेषानुमानस्याप्यन्वयित्वे समा गतिः । केवलव्यतिरेकी तु परस्तान्निरसिष्यते ॥ किंच सकर्तृकमित्यत्र उपादानादिसमस्तकारणविषयज्ञानादिमान् कर्तृतया विवक्षितः? कतिपयविषयज्ञानादिमान् वा? सामान्यतो वा? पूर्वत्र व्याप्त्यसिद्धिः । न हि कुलालादयो घटादिहेतुभूतमदृष्टेश्वरादिकं जानन्ति । उत्तरयोः पक्षयोरीश्वरासिद्धिः । यागाद्यपकरणमृदाधुपादानवेदिभिर्जी वैरेव सिद्धसाधनात् । एतेन व्यणुकादिकर्तृत्वमपि जीवस्यैवादृष्टद्वारा घटत इति सिद्धम् । शरीराजन्यत्वेन च कार्यत्वहेतोर्बाधः । सोपाधिकत्वं वा दुष्परिहरम् , न च व्यर्थं विशेपणम्; असिद्धिपरिहारेण तस्य सार्थकत्वात् । न च हेतुविशेषणं सर्वमनैकान्त्यपरिहारायेति मन्त्रपाठोऽयम् । व्यर्थविशेषणं तर्हि सर्वत्रादूषण स्यादिति चेन्न; यत्किञ्चिद्दोषपरिहारानुपयुक्तत्वस्य वैययेऽनुरूपत्वात् । तथा च प्रकृतानुपयोगिनस्तस्यार्थान्तरात्यनिग्रहस्था[नत्वं]नं वाऽस्तु । न च विशिष्टस्य व्याप्त्यभावादेकामसिद्धिं परिहरतो द्वितीयापत्तिरिति वाच्यम्; तस्य तदभावासिद्धेः । यत्र शरीराजन्यत्वं तत्र सर्वत्राजन्यत्वमात्रमप्यस्तीति तस्य व्याप्तौ अस्यापि व्याप्तिर्दुर्निवारैव । अन्यथा कलमाङ्कुरात् कलमबीजानुमानमुच्छिद्येत । बीजव्यतिरेकमात्रेण कलमाङ्करस्यापि व्यतिरेकसिद्धेय॑तिरेकव्याप्तौ व्यर्थविशेषणत्वात् । बीजमन्तरेणापि केचिदङ्करा जायन्त इति चेत्; कलमबीजमपि नानुमीयेत, तदन्तरेणापि तदुपपत्तेः । एवं मैत्रीतनयस्य श्यामत्वे शाकाद्याहारपरिणामश्च नोपाधिः स्यात्; आहारपरिणामव्यतिरेकमात्रेण श्यामत्वव्यतिरेकात् शाकादीतिविशेषणवैयर्थ्यात् । तन्निवृत्तावपि तमालेन्द्रनीलश्यामत्वं दृश्यत इति चेन्न; विशिष्टस्यापि तत्र व्यतिरेकात् । न च शरीरश्यामत्वस्यैव तत् प्रयोजकम्; स्थावरायोनिजश्यामशरीरेषु शाकाद्याहारपरिणामाभावात् । आहारपरिणतिजशरीरश्यामत्वं शाकाद्याहारपरिणतिपूर्वकमिति चेन्न; अत्र साध्यद्वाराऽपि समव्याप्तर्वैयर्थ्यकबलितत्वात् । यत् श्यामं न भवति तत् शाकाद्याहारपरिणतिपूर्वकं न भवतीत्येतावता तत्सिद्धेः । श्यामत्वजातिविशेषोऽनुपात्तविशेषणः साध्यः, तेन न व्यर्थतेति चेन्न; विशेषणमन्तरेण तस्य दुर्वचत्वात् । विशेषशब्दमात्राभिधानेऽपि तस्यैव व्यर्थत्वात् । किंच कार्यत्वात् सकर्तृकमित्यत्रापि व्यर्थविशेषणत्वं सुवचम्; हेतुमत्त्वमात्रव्यतिरेकेण कार्यत्वव्यतिरेकस्य सुवचत्वात् । हेतुशब्दोऽत्रानुपात्त इति चेन्न; तस्य फलितत्वात् । अन्यथा अशरीरत्वशब्दप्रयोगे भवतोऽपि पर्यनुयोगानवकाशात् । विग्रहेण शरीराजन्यत्वं फलितमिति चेत्; तर्हि कर्तृशब्दनिर्वचनेनापि हेतुविशेषत्वं फलितम् , सकर्तृकमिति हेतुतयैव संबन्धो वाच्यः । एवं सावयवत्वादनित्यत्वाभिधानेऽप्यवयवजन्यत्वं फलितमिति तत्रापि व्यर्थविशेषणता स्यात् । नावयवैः संबन्धमात्रं , तेषु समवायमानं वा हेतुः; नित्येष्वपि जातिगुणादिषु तत्संभवात् । विपक्षे बाधकतयोक्ताकारणकार्योत्पत्तिप्रसङ्गोऽपि कर्तुः कारणविशेषत्वनिश्चयादेव परिहृतः । अचेतनं चेतनाधिष्ठितमेव प्रवर्तत इति नियमात् कारणमात्रत्वं सिद्धमिति चेन्न; नियमासिद्धेः । दृश्यते हि अयस्कान्तादिभिरप्ययःप्रभृतेः प्रवर्तनम् । अयोगव्यवच्छेदः सिषाधयिषितः, न त्वन्ययोगव्यवच्छेद इति चेन्न; अन्वयव्यतिरेकवतस्तस्यैवान्यस्य विशेषहेतुत्वोपपत्तौ ततोऽतिरिक्तस्यादृष्टस्य कल्पनायोगात् । विपक्षे बाधकामावस्य चोक्तत्वात् ॥&lt;br&gt;&#xA;किंच, इदमधिष्ठानं किंरूपम्? प्रेरणमिति चेन्न; अमूर्तेषु तदयोगात् । हेतुत्वेन ज्ञानमात्रमिति चेन्न; प्रयत्नस्याकिंचित्करत्वप्रसङ्गात् । ज्ञानादित्रयवतः सन्निधानमात्रमिति चेन्न; तस्य नित्यत्वेन कार्यस्यापि सदातनत्वप्रसङ्गात् । अदृष्टविशेषान्नियम इति चेन्न; न तर्हि अदृष्टस्य एतदधीना प्रवृत्तिः, तस्यैव तन्नियामकत्वात् । अन्यथा तस्यापि यावत्सत्तं प्रवृत्तिप्रसङ्गात् । किंच स्वयमचेतनस्येश्वरज्ञानस्य न चेतनाधिष्ठानमस्ति; ज्ञानान्तराभावात् । वस्तुतश्चेतन एव ईश्वरात्मा तदाश्रयतया स्थित इति चेन्न; जीवेन सिद्धसाधनात् । सामान्यतः स्वयमेव तदपि ज्ञानं प्रतीयते इति तावता तदधिष्ठानमिति चेन्न; विशेषाकारस्याहेतुत्वप्रसङ्गात् । अन्यथा यथाकथंचित् सर्वगोचरज्ञानवत्त्वे सर्वस्रष्टुत्वाविरोधात् । ज्ञानान्तरेण तदधिष्ठानमिति चेन्न; अनवस्थानात् । एतेनैव तदधिष्ठानमिति चेन्न; अन्योन्यप्रवर्तनेऽन्योन्याश्रयणात् । उत्तरस्य ज्ञानस्य जगत्कारणत्वाभावान्नान्योन्याश्रयणमिति चेन्न; अत्यन्ताकारणत्वेऽसत्त्वप्रसङ्गात् । कारणाधिष्ठानौपयिकस्यास्य चाकारणत्वे प्रथमस्यापि कारणस्याकारणत्वप्रसङ्गात् । एवं चिकीर्षाप्रयत्नयोरप्यकारणत्वे गतमीश्वरकर्तृत्वेन । किंच यदकर्तृकं तत् कार्यं न भवतीति व्यतिरेकव्याप्तावहेतुकत्वमुमाधिः । अहेतुकत्वमकर्तृकत्वव्यापकमिति चेन्न; पक्षे सन्धिग्धत्वेनोपाधित्वानपायात् । अन्यथा शाकाद्याहारपरिणतेरप्यनुपाधित्वेन मैत्रीतनयस्य श्यामत्वमनुमीयेत । न च सामान्याभावस्य विशेषाभावव्यापकत्वम् । अन्यथा पृथिवीत्वाभावेन घटत्वाभावव्याप्तौ करकादेरपार्थिवत्वादिप्रसङ्गः । ननु कर्तहेतु विशेषत्वं नाम हेतुप्वन्यतमत्वं, सर्वकार्याननुवृत्तत्वं वाऽभिप्रेत्येदमुच्यते; तत्रादृष्टादावपि प्रसङ्गादाद्यो निरस्तः । द्वितीयस्तु कल्पोऽसिद्ध इति चेन्न; पूर्वोक्ताधिष्ठाननियमनिरासेन दत्तोत्तरत्वात् । किंच क्षित्यादिकमितीश्वरघटादिसंयोगः पक्षीकृतः? नवा? पूर्वत्र भागासिद्धिः, एतदनुमानसिद्धपक्षीकारेऽन्योन्याश्रयणम् , उत्तरत्र सन्दिग्धानकान्तिकता । घटेश्वरसंयोगस्य सकर्तृकत्वसन्देहेऽपि ईश्वरसिद्धिरविरुद्धेति चेन्न; तत्संयोगवदेव केषांचिदन्येषामप्यकर्तृकत्वं भवेदिति शङ्कामात्रस्य दुर्वारत्वात् । तावताऽपि क्षित्यादिसकर्तृकत्वनिश्चयभङ्गात् । विप्रतिपन्नं कार्य सकर्तृकमिति सामान्यतः पक्षीकारात् न कश्चिद्दोष इति चेन्न; सामान्यस्य प्रयोगस्यापि समस्तविशेषकवलीकारार्थत्वात् । ततश्च समस्तविशेषाणां सामान्यतः सिद्धिसाकाङ्क्षत्वात् । अन्यत इत एव वा तत्सिद्धावनुमानवैयर्थ्यान्योन्याश्रयौ दुष्परिहरौ ॥&lt;/p&gt;</description>
    </item>
    <item>
      <title>56 ईश्वरानुमाननिरासप्रयोजननिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/56_IshvarAnumAnanirAsaprayojananirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/56_IshvarAnumAnanirAsaprayojananirUpaNam/</guid>
      <description>&lt;p&gt;ईश्वरानुमाननिरासप्रयोजनम् ॥ नन्वस्माकमीश्वरानुमाननिरासेन किं प्रयोजनम्? न च प्रयोजनाभावमात्रम् , अनुमानत एवेश्वरं प्रतिपद्य तं भजमानान्प्रति नास्तिक्यशङ्काऽप्यापादिता स्यादिति महत्तेषामस्माकं च पापमिति । अहो ! महाकारुणिकोऽसि । तादृशेभ्य एतन्नोपदिश्यताम् । प्रयोजनं च शृणु । प्रथमं तावत् यथावस्थिततत्त्वावबोधः श्रोत्रेण गन्धग्रहणनिरासवत् , अनुमानस्याभासतां पश्यतस्तीब्रबुद्धेरीश्वराविश्वासपरिहारश्च । ततश्च मन्दानां मतेस्तीव्रबुद्धिना प्रक्षोभो न स्यात् । एवमपि क्रियतां कारुण्यम्; अप्राप्तप्रापकस्य आगमस्यानुवाद[ता]प्रसङ्गोऽपि परिहृतः स्यात् । अनुवादत्वेऽपि ईश्वरः सिध्यत्येवेति न कश्चिद्दोष इति चेन्न; निमित्तोपादानभूतेश्वरासिद्धेः । निमित्ततयाऽनुमानसिद्धमीश्वरमनूद्य उपादानत्वादि विधीयताम् , प्रत्यक्षसिद्धं पृथिव्यादिकमनूयेश्वरशेषत्वशरीरत्वादिविधानवदिति चेत् । तथैवानूद्य उपादानत्वनिषेधकानुमानोदये धर्मिग्राहकबाधस्य दुर्वचत्वप्रसङ्गात् । विशिष्टतया त्यागमेनैव सिद्धौ तस्य सुवचत्वात् । पृथिव्यादेरीश्वरशेषत्वादिनिषेधानुमानवत् तदपीष्यतामिति चेन्न; तस्य निषेध्यग्राहकसिद्धयसिद्धिभ्यां व्याघातस्य सुवचत्वात् । अत्र ईश्वरो न पृथिव्याधुपादानम्; चेतनत्वात् कर्तृत्वाद्वा कुलालवदित्यादिप्रयोगे कथञ्चिदपि स दुर्वचः। तदा त्वागमस्यान्यपरत्वोपपत्तौ ईश्वरस्यानुपादानत्वमेव स्यादिति * जन्माद्यस्य यतः इति निखिलजगदेककारणत्वसंवित् विलीयेतेति भयादनन्तरमेव सूत्रकारैः * शास्त्रयोनित्वात् इति प्रमाणान्तरगोचरत्वं निरस्तम् । ननु तर्हि * रचनानुपपत्तेश्च इत्यादिसूत्रं तद्भाष्यादिकं च कथं संघटेत? न्यायतचे च प्रमापादे चेतनस्यैव कर्तृत्वप्रतिपादनप्रकरणे * ननु वायु रेणूनां सङ्घातं करोति इत्यादिना परिचोद्य दत्तमुत्तरम् * उच्यते । कर्तृकरणकर्माणीति त्रीणि कारणानि क्रियाविशिष्टानि । तेषामन्यतमाभावे क्रिया न युज्येत इत्यादि, अत्रापि ईश्वमानुमानानुमतिर्दृष्टा । अतः * शास्त्रयोनित्वात् इत्यस्यान्यथाऽर्थो वाच्य इति चेन्न; * रचनानुपपत्तेः इत्यादेरन्यभावत्वात् । तत्र हि चेतनानधिष्ठितप्रकृत्याधुपादानत्वमात्रप्रतिपादकान् प्रति विशेषविरोधादिप्रदर्शने तात्पर्यम् । स्वपक्षे तु तेषां संभावनातर्कत्वमेव, तदनुगृहीतस्त्वागम एव प्रमाणम् । अत एव न्यायतत्त्ववचनमपि नियूंढम् । तदेवमुपादानमनूद्य निमित्तत्वनिषेधकान् निमित्तमनूद्योपादानत्वनिषेधकांश्च प्रति धर्मिग्राहकबाधं वक्तुं केवलजगदुपादाननिमित्तानुमानयोर्दूषणमिति मन्तव्यम् । आगमेश्वरादिपक्षीकारे त्वाश्रयासिद्धिरिति संग्रहः ॥&lt;/p&gt;</description>
    </item>
    <item>
      <title>57 ईश्वरस्य अभिन्ननिमित्तोपादानत्वसामञ्जस्यनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/57_Ishvarasya_abhinnanimittopAdAnatvasAmanjasyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/57_Ishvarasya_abhinnanimittopAdAnatvasAmanjasyanirUpaNam/</guid>
      <description>&lt;p&gt;ईश्वरस्य अभिन्ननिमित्तोपादानत्वसामञ्जस्यम् ॥ निमित्तोपादानैक्यवाक्यं यूपादित्यैक्यवाक्यवदिति चेत्; कथम्? लक्षणविरोधादिति चेत्; मैवम् । नहि उपादानासमवायिव्यतिरिक्तं निमित्तमिति निमित्तलक्षणम् , नापि निमित्तासमवायिव्यतिरिक्तकारणमुपादानमित्युपादानलक्षणम् , येनात्र विरोधः स्यात् । किं तर्हि? * उपादानकारणत्वं च परिणामास्पदत्वमेव इति वेदार्थसंग्रहानुसारादवस्थाश्रय उपादानम् । आगन्तुकोऽपृथक्सिद्धो धर्मोऽवस्था । विशेषतस्तूत्तरोत्तरावस्थाविशिष्टस्वरूपापेक्षया तदनुगुणनियतपूर्वभाव्यवस्थाविशिष्टं तदेव वस्तूपादानम् , यथा घटत्वावस्थाविशिष्टमृद्दव्यापेक्षया पिण्डत्वावस्थाविशिष्टं तदेव द्रव्यम् । तदनुगुणशब्देन प्रतिसर्गावस्थाव्यवच्छेदः । परिणामोन्मुख्यातिरिक्तेन आकारेणापेक्षितं कारणं निमित्तम् । असमवायीत्यवान्तरविभागस्तु नास्मदीयैरभ्युपगतः पारिभाषिकत्वात् । अन्यथा निमित्तकारणप्रत्यासन्न कारणमनिमित्तमित्यादिविभागान्तरस्यापि परिभाषितुं शक्यत्वात् । पटाद्यसमवायितया तन्तुसंयोगादयस्तु असिद्धा एव; अवयविभङ्गात् , तावत एव तत्त्वात् । संयोगादिकारणतया नोदनादयस्तु सिद्धा अपि निमित्तकोटेन व्यतिरिच्यन्ते । ततश्च लक्षणद्वयमपि ईश्वरे सिद्धम्; अविभक्तनामरूपचिदचिच्छरीरकस्य विभक्तनामरूपचिदचिच्छरीरकत्वापेक्षयोपादानत्वसिद्धेः, अविभक्तचिदचिच्छरीरकत्वातिरिक्तेन कुलालादिसाधारणसङ्कल्पविशेषवत्त्वाद्याकारेण निमित्तत्वसिद्धेश्च । ईश्वरस्यैव क्वचिद्विषये कर्तृत्वमुपादानत्वं च परैरपि स्वीकार्यम् । सन्ति हि संयोगादयो घटादिभिरीश्वरस्य । ततश्च ईश्वरस्तेषां समवायित्वात् सर्वकार्यकर्तृत्वाच्च उपादानम् , निमित्तं च । त [तत्कर्तृत्वानभ्युपगमे कार्यत्वात्सकर्तृकमित्यनुमानं दशमदशापन्नम् । एवमनीश्वरेष्वपि बुद्धिपूर्वस्वज्ञानसुखाद्युत्पादने निमित्तोपादानत्वसमुच्चयः सिद्धः । ततः सिद्धं सूक्ष्मचिदचिद्वस्तुशरीरकं ब्रह्मैव स्थूलचिदचिद्वस्तुशरीरतया परिणमतीति वेदान्ताः प्रतिपादयन्तीति । तेन च तव्यतिरिक्तस्य निखिलस्य आधाराधेयभावेश्वरेशितव्यत्वशेषशेषित्वशरीरशरीरिभावकार्यकारणभावादयो यथाग्रहणं संबन्धाः ॥&lt;/p&gt;</description>
    </item>
    <item>
      <title>58 ईश्वरस्य श्रिया सह नित्यसम्बन्धात् तयोः साम्यादिवाक्यानां स्वारस्यनिर्वाहः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/58_Ishvarasya_shriyA_saha_nityasambandhAt_tayoH_sAmyAdivAkyAnAM_svArasyanirvAhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/58_Ishvarasya_shriyA_saha_nityasambandhAt_tayoH_sAmyAdivAkyAnAM_svArasyanirvAhaH/</guid>
      <description>&lt;p&gt;श्रीश्रीशयोः साम्यादिवाक्यानां निर्वाहः ॥ - श्रिया सह तु दाम्पत्य शाश्वतं तत एव तु । तयोः साम्यैक्यशक्तित्वतद्वत्त्वादिगिरां गतिः ॥&lt;br&gt;&#xA;ज्ञानानन्दाद्यत्यन्तसाम्यात् जगज्जनकत्वशेषित्वशरण्यत्वप्राप्यत्वादिसाम्याच्च साम्यगिरां निर्वाहो व्यक्तः । एकत्ववादा अप्येवं द्वन्द्वरूपेणात्यन्तसमतया प्रकारैक्येन, समस्तप्रपञ्चप्रतियोगिकैकशेषित्वाश्रयत्वेन, महेन्द्राग्नीषोमादिवत् यथाविनियोग श्रिया तबल्लभस्य वैशिष्ट्यात् , समस्तात्महविः प्रति उद्देश्यैकदेवतात्वादिवेषेण वा निर्वाह्याः । शक्तित्ववादास्तु पत्नीत्वादिरूपेण विशेषणत्वाभिप्रायाः, सृष्टयादिव्यापारेषु समानलीलतया प्रेरकत्वेन सहकारित्वाभिप्राया वा । प्रयुज्यते च सर्वत्र स्त्रीपुंसात्मकेषु द्वन्द्वान्तरेष्वपि स्व्यंशे शक्तित्ववादः । व्यूहवदवस्थाभेदवादास्तु अवतार[[दि]विषयाः । सर्वस्य भगवदात्मकत्वेन तस्य स्वेच्छया परेच्छया वा कार्यदशापन्नस्यापि भगवदवस्थाभेदत्वात् । एवमिच्छासंविदहन्तादिव्यपदेशा अपि प्रणयानुविधेयत्वस्वयंप्रकाशत्वस्वरूपनिरूपकत्वविशेषरूपादिपरा द्रष्टव्याः । अत्र वक्तव्यमखिलं पडर्थसंक्षेपे दिव्यस्थाननिरूपणानन्तरं श्रीराममित्रैरुक्तम् । अथ तत्रत्योऽयं ग्रन्थः-* समाननयान्महिप्यादिसिद्धश्च । ननु शेषित्वविशिष्टविधिरशक्यः; अन्यशेषस्य तदन्यशेषत्वायोगात् । नचानुवादः, अत एव । किंच महिष्यादिकं परस्य शरीरम् । अन्यथा एकमेवेति विरुध्यते । आनन्दादिवदपृथग्भावाभावात् । अतः समत्वान्न मिथःशेषशेषिता । मैवम्; पत्युः पत्न्या अपीति लोकसिद्धम् । उभयाधिष्ठानं चै शेषित्वम् , अविभागस्मृतेः । तदुक्तं नीतिविद्धिः * अन्यतरानिच्छायां त्याग एव न सवतेत इति । न ह्यनिर्वृत्तिः पृथक्त्वे । एतन्न्यायसहकृतवाक्येन च शेषित्वविशिष्टपत्नी-[सिद्धिः] विधिः । अनूद्य वा । न च लोके शरीरस्यापत्नीत्वं नाम मानान्तरागोचरे विरोधः । अचित्त्वाच्च अपत्नीत्वं लोके । स च स्वस्मिन्नात्माश्रयदोषः । शेषत्वमन्यत्रापि, अविरोधात् इति ।&lt;/p&gt;</description>
    </item>
    <item>
      <title>59 दिव्यदम्पती प्रति जगतः शेषतैकरसत्वोपपादनम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/59_divyadampatI_prati_jagataH_sheShataikarasatvopapAdanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/3_IshvaraH/59_divyadampatI_prati_jagataH_sheShataikarasatvopapAdanam/</guid>
      <description>&lt;p&gt;जगच्छेषत्वम् ॥ अनेन च श्रीराममिश्रवचसा द्वन्द्वं प्रति जगतः शेषतैकरसत्वमुपपादितम् । श्रुतिश्च* अकारेणोच्यते विष्णुः सर्वलोकेश्वरो हरिः । उद्धता विष्णुना लक्ष्मीरुकारेणोच्यते तथा ॥&lt;br&gt;&#xA;मकारस्तु तयोर्दास इति प्रणवलक्षणम् ॥ इति । मन्त्रान्तरेष्विव प्रणवेऽपि बहवोऽर्था बहुषु प्रदेशेषु प्रतिपाद्यन्त एव । न चार्थविरोधः, येनान्यपरता स्यात् । * अस्येशाना जगतो विष्णुपत्नी, * ईश्वरीं सर्वभूतानाम् इत्यादिका च । अदित्यादिशब्दसामानाधिकरण्यात् आद्या श्रुतिर्भूविषयेति केचित्; दिग्विषयेति तु कुदृष्टिः, श्रुतिलिङ्गादिविरोधात् । आह च भगवान् पराशरः * त्वयैतद्विष्णुना चाम्ब जगद्व्याप्तं चराचरम् , * यथा सर्वगतो विष्णुस्तथैवेयं द्विजोत्तम, * नानयोर्विद्यते परम् इत्यादि । तथा च भगवच्छास्त्रवचनम् * एकतत्त्वमिवोदितौ,&lt;br&gt;&#xA;* लक्ष्म्याः समस्तश्चिदचित्प्रपञ्चो व्याप्यस्तदीशस्य तु साऽपि सर्वम् ।&lt;br&gt;&#xA;तथाऽपि साधारणमीशितृत्वं श्रीश्रीशयोौं च सदैकशेषी ॥ इत्यादि । अहिर्बुध्न्यसहितालक्ष्मीतन्त्रादिषु च विस्तरेणायमर्थोऽवधार्यः । एतेन भूम्यादेरपि तदंशत्ववचनं निव्यूढम् । अनुप्रवेशादेव हि अनन्तविष्वक्सेनादेरपि सङ्कर्षणाद्यात्मकत्वमुच्यते । यथाविनियोगमुपासनावान्तरभेदात् ब्रह्मणः पत्नीपरिजनादिसाहित्यराहित्यविकल्पः, न पुनर्धान्तत्वशुद्धत्वकार्यकारणावस्थादिविषयत्वात्; प्रागेव तत्र दूषणाभिधानात् । व्यूहविभवादिषु हेतुकार्यभावं सर्वं विग्रहविषयं वक्ष्यामः । तत्तद्व्यहाद्यनुरूपाश्च लक्ष्म्यादिव्यूहादयः शास्त्रसिद्धाः । व्यूहादिषु मिथोऽङ्गाङ्गिभावादिकं स्वसंकल्पमात्रायत्तम् , ईश्वरस्य सर्वत्रैकत्वात् । यत्तु यन्त्रविशेषादिषु लक्ष्मीसुदर्शनादीन्प्रति वासुदेवादेरङ्गत्वं वचित्वचित् प्रतिपाद्यते, तत्र यथावस्थितब्रह्मात्मकत्वानुसन्धाने स्वात्मानं प्रत्येव स्वस्यैच्छमङ्गत्वमिति न कश्चिद्विरोधः । ब्रह्मदृष्टयाऽनुसन्धाने तु तत्तत्फलविशेषार्थं तदङ्गकत्वेन प्राधान्यदृष्टिरिति त्रय्यन्तोदितदृष्टिविध्यन्तरेष्विव न तत्त्वव्यवस्थाभङ्गः । न चैवमागमान्तरप्रतिपाद्यतत्त्वेष्वपि प्रसङ्गः; तेषामागमानामप्रामाण्यस्य वक्ष्यमाणत्वात् । पञ्चरात्रप्रामाण्यस्य आगमप्रामाण्ये भाष्ये च श्रीपञ्चरात्राधिकरणे प्रपञ्चितत्वात् , अस्माभिश्च न्यायपरिशुद्धावुक्तत्वात् । न च यन्त्रादय एव सामान्यतो निर्मूला इति वाच्यम्; तापनीयोपनिषदादिषु तदर्शनात् , प्रत्यक्षतः फलोपलम्भाच्च । अतस्तत्त्ववैपरीत्यम् , तदुक्तिमूलशास्त्राप्रामाण्यं वा न शङ्कनीयम् । अतः सिद्धमशेषचिदचित्प्रकारं ब्रह्म एकः श्रीमन्नारायण इति ॥&lt;br&gt;&#xA;स्फारास्तीर्णभुजङ्गपुङ्गववपुःपर्यङ्कवर्यं गतौ सर्गस्थित्यवसानकेलिरसिकौ तौ दम्पती नः पती । नाभीपङ्कजशायिनः श्रुतिसुखैरन्योन्यबद्धस्मितौ डिम्भस्याम्बुजसंभवस्य वचनैरोन्तत्सदित्यादिभिः ॥&lt;br&gt;&#xA;॥ इति न्यायसिद्धाञ्जने ईश्वरपरिच्छेदः तृतीयः ॥&lt;/p&gt;</description>
    </item>
  </channel>
</rss>
