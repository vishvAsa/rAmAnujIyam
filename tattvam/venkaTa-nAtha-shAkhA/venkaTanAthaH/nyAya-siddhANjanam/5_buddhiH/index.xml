<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;५ बुद्धिः on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/</link>
    <description>Recent content in &#43;५ बुद्धिः on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/index.xml" rel="self" type="application/rss+xml" />
    <item>
      <title>62 बुद्धिः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/62_buddhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/62_buddhiH/</guid>
      <description>&lt;p&gt;॥ अथ बुद्धिपरिच्छेदः ॥ ५॥&lt;br&gt;&#xA;बुद्धिः ॥ अथ मतिनिरूप्यते । सकर्मकावभासत्वम् , सकर्तृकावभासत्वम् , इत्यादि तल्लक्षणम् । न्यायतत्त्वे तु प्रथमाधिकरणे लक्षणान्तराणि बहूनि दूषयित्वा,&lt;br&gt;&#xA;* अत्यन्तवेगिताऽत्यन्तसौक्ष्म्यं निर्भरता तथा । स्वसत्ताकालभाव्याप्तिर्ज्ञाने लक्ष्मचतुष्टयम् ॥ इति स्वोक्तलक्षणोपसंहारः कृतः । अत्र यावदपेक्षितं विशेषणमूह्यम् । सा च विषयप्रकाशवेलायां स्वाश्रयस्यैवात्मनः स्वयंप्रभा । अन्यकालान्यपुरुषगता तु स्मृत्यनुमानादिविषयः संसारिणाम् । इतरेषां तु सर्वज्ञतया अन्यकालान्यपुरुषनिष्ठाऽपि स्वकीयेन प्रत्यक्षेण विषयीक्रियते । तथा च भाष्यम्-* यत्त्वनुभूतेः स्वयंप्रकाशत्वमुक्तम्; तद्विषयप्रकाशनवेलायां ज्ञातुरात्मनस्तथैव, नतु सर्वेषां सर्वदा तथैवेति नियमोऽस्ति इति ॥&lt;br&gt;&#xA;धियः स्वयंप्रकाशत्वे वेझीत्याधुपलम्भनम् । मानसाध्यक्षभङ्गादिरपि मानमितीष्यताम् ॥ किञ्च- स्वधीविशेषं सर्वज्ञोऽप्यध्यक्षयति वा न वा । आये सिद्धा स्वतस्सिद्धिरन्यत्रासर्ववेदिता ॥&lt;br&gt;&#xA;ज्ञानमस्तीति विज्ञानं स्वात्मानं साधयेन्न वा । पूर्वत्र स्वप्रकाशत्वं सर्वासिद्धिरतोऽन्यथा ॥&lt;/p&gt;</description>
    </item>
    <item>
      <title>63 बुद्धेः प्राकट्यानुमेयत्ववादनिरासः स्वतस्सिद्धत्वनिरूपणञ्च</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/63_buddheH_prAkaTyAnumeyatvavAdanirAsaH_svatassiddhatvanirUpaNancha/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/63_buddheH_prAkaTyAnumeyatvavAdanirAsaH_svatassiddhatvanirUpaNancha/</guid>
      <description>&lt;p&gt;बुद्धेः प्राकटयानुमेयत्वनिरासः, स्वतस्सिद्धत्वं च ॥ प्राकट्यानुमेयत्ववादिनं प्रत्युच्यते&lt;br&gt;&#xA;कल्प्यैव धीश्चेत्कल्प्येत तत्सामग्रयेव लाघवात् । प्रत्यक्षायास्ततोऽन्यत्वक्लप्तौ नैवं प्रसज्यते ॥ ज्ञानयोगः प्रकाशोऽत्र तदसिद्धौ न सिध्यति । कर्मकर्तृक्रियातन्त्रं ज्ञानं प्रत्ययभेदतः ॥ प्रकाशते ज्ञायत इत्येतद्धातुविभेदतः । भिनत्तिपातयत्यादौ यथा करणकर्मणोः ॥ व्यवहारार्थनियतिप्रकाश्यत्वानि बुद्धितः । स्वभावनियमो ह्येष प्राकट्येऽपि न लक्यते ॥&lt;br&gt;&#xA;तत्रैवैतत्करणवत्तस्यैवास्तु प्रकाशकम् । प्राकट्यजन्म भूतैष्यदभावज्ञाततासु किम् ॥ आत्मसिद्धौ प्रकाशपदार्थनिर्णयार्थे * कस्तर्हि प्रकाशते पदार्थः? इति प्रश्ने * अनुभवादूरत्वं स्मृतिनिमित्तम् इति न्यायतत्त्वग्रन्थस्मारणपूर्वकं * संविददूरत्वं प्रकाशः इत्यभिधाय, अदूरविकल्पं प्रति चाभिहितम्&amp;ndash;&lt;br&gt;&#xA;* भवत्वनुभवादूर दूरादन्यद्विरोधि वा । तद्भावश्च प्रकाशत्वं किमत्र बहु जल्प्यते ॥ इति । भाष्यं च * प्रकाशश्च चिदचिदशेषपदार्थसाधारणं व्यवहारानुगुण्यम् इति । तदेवं न बुद्धिः प्रकाशानुमेया । किं तु स्वतस्सिद्धैव ।&lt;/p&gt;</description>
    </item>
    <item>
      <title>64 भट्टपराशरपादैः बुद्धेः स्वतःसिद्धत्वप्रपञ्चनक्रमनिरूपणण्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/64_bhaTTaparAsharapAdaiH_buddheH_svataHsiddhatvaprapanchanakramanirUpaNaN/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/64_bhaTTaparAsharapAdaiH_buddheH_svataHsiddhatvaprapanchanakramanirUpaNaN/</guid>
      <description>&lt;p&gt;प्रपञ्चितञ्चैतत् सर्वं तत्त्वरत्नाकरे भट्टपराशरपादैः । यथा&lt;br&gt;&#xA;* धियः प्रत्यक्षभावत्वात् परतस्तदसम्भवात् । पारिशेष्यात्स्वतोभानं प्रमाणाञ्च ततस्ततः ॥ प्रतीतेाहरणतः सन्देहपरिवर्जनात् । सत्तायां सिद्धवत्कारात् ज्ञानं भातीति भावितम् ॥&lt;br&gt;&#xA;परस्यादर्शनाद्व्याप्तादन्वयिव्यतिरेकितः । अर्थापत्तेश्च युक्तेश्च वचनाच स्वदृङ्मतिः ॥ इति संग्रहः । * व्याप्तादन्वयिव्यतिरेकितः इत्यस्य विवरणदशाययां चैवमुक्तम् , * विप्रतिपन्ना संवित् स्वगतव्यवहार प्रति स्वाधीनकिञ्चित्कारे सजातीयसंबन्धानपेक्षा व्यवहारहेतुत्वात् अथेन्द्रियदीपादिवत् । न च चक्षुषः सजातीयतेजोपेक्षयाडनैकान्त्यम्; तस्येन्द्रियत्वेन, आहङ्कारिकत्वेन वा, आलोकाद्भिन्नजातीयत्वात् । अन्यच्च, ज्ञानसंस्कारः स्वैकार्थसमवायिज्ञानानुभवानपेक्षः संस्कारत्वादन्यसंस्कारवत् , विषयसंस्कारो ज्ञानसंस्कारेण सहोत्पद्यते विषयसंस्कारत्वादिदमहं जानामीतिज्ञानप्रभवसंस्कारवत् । न चोभयविषयज्ञानपूर्वकत्वं प्रयोजकम्; ज्ञानपूर्वत्वेन व्याप्तिसिद्धेयर्थविशेषणत्वात् इत्यस्यानन्तरं * पुनश्च इत्युक्त्वा * संविदनन्याधीनस्वधर्मव्यवहारा इत्यादिभाष्योपात्तमेवानुमानमुक्तम् । अत्र प्रयोगनिष्कर्षः स्वयमेव भाव्यः । * व्यतिरेकि चास्ति लिङ्गम् इत्यभिधायाजडत्वज्ञानत्वादीनि प्रयुज्य समर्थितानि । प्रत्यक्षत्वानुपपत्तिः, व्यवहारविशेषकरत्वानुपपत्तिश्च अर्थापत्ती समर्थिते । ज्ञानं न परप्रकाश्यम् , घटादिवदर्थाप्रकाशकत्वप्रसङ्गादित्यादितकाश्च प्रतिपादिताः । * वचनानि च इत्युक्त्वा * अत्रायं पुरुषः स्वयंज्योतिर्भवति, * आत्मैवास्य ज्योतिः, *स्वेन ज्योतिषाऽऽस्ते, * आत्मसंवेद्य तज्ज्ञानं ब्रह्मसंज्ञितम् इत्यादीनि ज्ञानपदवाच्यजीवस्य स्वयंज्योतिष्ट्रपराणि ज्ञानपदाभिधेयायां संविद्यपि संभवलाघवाभ्यां स्वप्रकाशत्वं संभावयन्तीति, मणितरणिदीपतत्प्रभासाधम्र्येण जीवतज्ज्ञानसमर्थनानि च,&lt;br&gt;&#xA;_ * यथा प्रकाशयत्येकः कृत्स्नं लोकमिमं रविः । क्षेत्रं क्षेत्री तथा कृत्स्नं प्रकाशयति भारत ॥ इत्येवंविधानि ज्ञानात्मनोः स्वयम्प्रभावत्वेन सजातीयत्वं ज्ञापयन्ति, न च किञ्चिदनिष्टं प्रसज्यते इत्युक्तम् । वेद्यत्वादिसाधकानि व्यवहार्यत्ववस्तुत्वप्रमेयत्वक्रियात्वाद्यनुमानानि योग्यानुपलम्भसिद्धसाधनासिद्धयादिभिर्दूषितानि । अधीकर्मणः सिद्धिरप्यज्ञातघटादिसद्भाववत् , कदाचिद्धीकर्मत्वस्य ज्ञानेऽपि विद्यमानत्वात्, अङ्गुल्यग्रचोद्यस्य कर्मत्वाद्यनभ्युपगमेन परिहृतत्वाच्च समर्थिता । स्वयंप्रकाशत्वे सहोपलम्भनियमादभेदभयमपि विरुद्धप्रत्यक्षावरुद्धसाध्यत्वविरुद्धत्वाप्रयोजकत्वप्रभृतिभिरनुमानदूषणान्निश्शेषितम् । मानसप्रत्यक्षमङ्गसंग्रहे चैवमुक्तम्&lt;br&gt;&#xA;* योग्यानवग्रहात्स्वेन सम्भवादनवस्थितेः । इति बाधकहेतुभ्यः साधनद्वितयस्य च ॥ असिद्धिव्यभिचाराभ्यां वैकल्यात्साध्यसाधने । इत्यसाधनबाधाभ्यां न धीर्मानसगोचरः ।&lt;br&gt;&#xA;इति स्वतस्सिद्धिरेव संवित्सिद्धौ च पद्धतिः। इति । अखण्डवाक्यार्थखण्डनानन्तरं च प्राकट्यमानसप्रत्यक्षभङ्गपूर्वकमेता एव युक्तयः पुनः प्रतिपादिताः । तत्र क्षणिकात्मविशेषगुणत्वादि साधनद्वितयम् । तत्र क्षणिकत्वादेरसिद्धिः, प्रायश्चित्तधर्मरनैकान्तिकत्वमप्युक्तम् । एवं पराभिमतजीवनपूर्वकप्रयत्नेनापि द्रष्टव्यम् ॥&lt;/p&gt;</description>
    </item>
    <item>
      <title>65 वरदविष्णुमिश्रोक्तेः अन्यपरत्वेन निर्वाहः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/65_varadaviShNumishrokteH_anyaparatvena_nirvAhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/65_varadaviShNumishrokteH_anyaparatvena_nirvAhaH/</guid>
      <description>&lt;p&gt;यत्तु वरदविष्णुमित्रैः *सुखदुःखे ज्ञानरूपे एव इत्युक्त्वा अनन्तरमुक्तम् *इच्छाद्वेषप्रयत्ना मानसप्रत्यक्षाः इति; तत् नूनमिच्छादिगुणान्तरसद्भावाभिमानमूलं वा परमतमूलं वा । सुखदुःखयोनिरूपत्वे च इच्छादिषु को विशेषः? मिथस्संश्रयधीबाधमध्यावस्थोपलम्भनैः । न स्यात्परस्पराभावमात्रता सुखदुःखयोः ॥&lt;/p&gt;</description>
    </item>
    <item>
      <title>66 बद्धजीवबुद्धेः कर्मानुगुण्येन सङ्कोचविकासनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/66_baddhajIvabuddheH_karmAnuguNyena_sankochavikAsanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/66_baddhajIvabuddheH_karmAnuguNyena_sankochavikAsanirUpaNam/</guid>
      <description>&lt;p&gt;बुद्धेः संकोचविकासौ ॥&lt;br&gt;&#xA;इयं च प्रतिपुरुषनियता सर्वगोचरस्वभावाऽपि संसारावस्थायां कर्मणा संकुचिता तत्तत्कर्मानुगुणतारतम्यवती इन्द्रियाधीनप्रसरणा । तत एव तत्तत्प्रतिनियतविषया प्रसरणभेदाधीनप्रलयोदयभेदव्यपदेशवती च । तथा चोक्तं भाष्ये * तमिममिन्द्रियद्वारा ज्ञानप्रसरमपेक्ष्योदयास्तमयव्यपदेशः प्रवर्तते इति । एतेन नित्यत्वेन कथमिन्द्रियाद्यपेक्षेति चोद्यं दत्तोत्तरम् ॥&lt;/p&gt;</description>
    </item>
    <item>
      <title>67 धारावाहिकविज्ञानस्य एकत्वनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/67_dhArAvAhikavijnAnasya_ekatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/67_dhArAvAhikavijnAnasya_ekatvanirUpaNam/</guid>
      <description>&lt;p&gt;धारावाहिकविज्ञानस्यैकत्वम् ॥&lt;br&gt;&#xA;अत्र धारावाहिकविज्ञानं नीरन्ध्रनिर्यातधुमणिमयूखवदेकरूपं वा, स्नेहदशादिसमवायसन्तन्यमानदीपवत् सन्ततिरूपं वा इति चिन्तनीयम् । तत्र वरदनारायणभट्टारकैः प्रथमः पक्ष उक्तः । तथा हि प्रज्ञापरित्राणे स्मृत्यप्रामाण्यप्रसंगेनोक्तम्&lt;br&gt;&#xA;* धारावाहिकधीपङ्क्तिः स्वकालीनार्थभासिका। मेधातिरेकसद्भावात् नैरपेक्ष्यादपि प्रमा ॥ स्तम्भः स्तम्भः स्तम्भ इति धीर्धारावाहिका मता । धारावाहिकविज्ञानमेकं ज्ञानं मतं हि नः ॥ प्रतिबन्धांशमोक्षायैर्नित्यं ज्ञानं हि जायते । चिरमप्रतिबन्धेन चिरं तिष्ठति भासकम् ॥ चिरस्थितार्थधीरेव न धारावाहिका तु सा । नहीश्वरादिविज्ञानमागमादिकमिष्यते ॥&lt;br&gt;&#xA;नित्यं हि तदतो नित्यं सर्वेषां ज्ञानमागमात् । इत्यादि ॥&lt;/p&gt;</description>
    </item>
    <item>
      <title>68 बद्धबुद्धेः क्षणिकत्वनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/68_baddhabuddheH_xaNikatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/68_baddhabuddheH_xaNikatvanirUpaNam/</guid>
      <description>&lt;p&gt;उक्तं हि सन्मात्रग्राहिप्रत्यक्षभङ्गे भट्टपराशरपादैः * संकोचेऽपि करणसंप्रयोगावधिकस्थैर्याभ्युपगमात् इति । अस्मिन्नपि पक्षे यदा त्विन्द्रियसंयोगाः क्षणिकाः, तदा ज्ञानस्यापि क्षणिकत्वमेष्टव्यमेव । अन्ये तु ज्ञानस्य क्षणिकत्वे ध्यानस्य सन्ततिरूपत्वे च स्मृतिभाष्यादिदर्शनात् द्वितीयः पक्ष इति ॥&lt;/p&gt;</description>
    </item>
    <item>
      <title>69 बुद्धेः प्रत्यक्षादिविभागस्य उपाधिमूलत्वनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/69_buddheH_pratyaxAdivibhAgasya_upAdhimUlatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/69_buddheH_pratyaxAdivibhAgasya_upAdhimUlatvanirUpaNam/</guid>
      <description>&lt;p&gt;बुद्धेः प्रत्यक्षादिविभागस्योपाधिमूलत्वम् ॥ अस्याः स्वतः प्रत्यक्षस्वभावाया एव प्रत्यक्षानुमित्यादि[दृष्टिश्रुतिमत्यादि]विभागोऽपि करणभेदोपाधिकः । सर्वप्रसरणेष्वपि स्वात्मनि प्रत्यक्षप्रकाशात्मिकैव । निरतिशयवेगित्वात् निरतिशयसूक्ष्मत्वाच्च सहसैव विप्रकृष्टसंबन्धः, अप्रतिघातश्च । संयोगलक्षणश्चास्याः संबन्धः । तथोक्तं भाष्यादिषु *संबन्धश्च संयोगलक्षणः, ज्ञानं च द्रव्यमेव इत्यादिकण्ठोक्तया ॥&lt;/p&gt;</description>
    </item>
    <item>
      <title>70 जिज्ञासुप्रश्नोत्तररूपेण बुद्धिविषये द्वादश चोद्याः तत्परिहाराश्च</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/70_jijnAsuprashnottararUpeNa_buddhiviShaye_dvAdasha_chodyAH_tatparihArAshcha/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/70_jijnAsuprashnottararUpeNa_buddhiviShaye_dvAdasha_chodyAH_tatparihArAshcha/</guid>
      <description>&lt;p&gt;बुद्धिविषये चोद्याः परिहाराच ॥ १. ननु वुद्धेर्नित्यत्वे किं प्रमाणम्? २. तथात्वे कथं जागरसुषुप्त्यादिभेदसिद्धिः? ३. किं च प्रमाणं प्रसरणे? ४. कथं चात्मगुणभूताया बुद्धेद्रव्यत्वम्? ५. किं च द्रव्यत्वे प्रमाणम्? ६. कथं चात्मधर्मभूतायास्तस्यास्स्वाश्रयादन्यत्र गमनम्? ७. कथं चोपचयविरलभावाभावे परिमाणान्तरयोगः? ८. कथं चातीतानागतैस्संबन्धः संयोगः? ९. कथं च गुणादिभिः? १०. कथं वा मध्यस्थितानां संबद्धानामप्रकाशत्वम्? ११. कथं च मुक्तबुद्धेर्युगपत्क्रमेण वाऽनन्तदेशसंयोगः? १२. कथं च व्याप्तायां स्वबुद्धिचन्द्रिकायां प्लवमानस्य स्वलालातन्तुविताने लगन्त्या लूतिकाया इव सञ्चाराधीनतत्तद्बुद्धिप्रदेशसंयोगस्य स्वबुद्धया सह बुद्धयन्तरव्यावृत्तः स्वाभाविकस्संबन्धः? इति । तत्र पूर्वस्मिन्नागम उत्तरम् । यथा * न विज्ञातुर्विज्ञातेर्विपरिलोपो विद्यते, * न हि द्रष्टदृष्टेविपरिलोपो विद्यते, * अविनाशित्वात् इत्यादि । व्याख्यातं चैतदात्मसिद्धौ *ज्ञातुरविनाशित्वादेव ज्ञानस्याप्यविनाशित्वमुपपादयन्ती श्रुतिरियं ज्ञातृस्वरूपप्रयुक्तं ज्ञानमिति दर्शयति इति । अत्र स्मृतिरपि&lt;br&gt;&#xA;* यथा न क्रियते ज्योत्स्ना मलप्रक्षालनान्मणेः । दोषप्रहाणान्न ज्ञानमात्मनः क्रियते तथा ॥ यथोदपानकरणात् क्रियते न जलाम्बरम् । सदेव नीयते व्यक्तिमसतः संभवः कुतः ॥&lt;br&gt;&#xA;तथा हेयगुणध्वंस दवबोधादयो गुणाः । प्रकाश्यन्ते न जन्यन्ते नित्या एवात्मनो हि ते ॥ इत्यादि । सूत्रं च * ज्ञोऽत एव इति, * यावदात्मभावित्वाच्च न दोषस्तदर्शनात् इति च । द्वितीये तु प्रतिबन्धकं तमः । यथा दाहकस्य वह्नेमण्यादिसन्निधावदाहकत्वम् , तदपगमे च हेत्वन्तरनिरपेक्षदाहकत्वम् , तद्वत् तमोविशेषसन्निधानासन्निधानाभ्यां स्वापादिसिद्धिः । उक्तं च * पुंस्त्वादिवत्त्वस्य सतोऽभिव्यक्तियोगात् इति । अतो जागरादिदशानियतप्रसरणा विषयप्रकाशवेलायामेव बुद्धिः प्रकाशते, नान्यदेति सुस्थम् । यत्तु षडर्थसंक्षेपे श्रीराममिश्ररुक्तम्-*सत्यं स्वतःसिद्धिः। सा सुषुप्तावपि नास्फूर्तिः । स्वाश्रयायैव हि सा भाति । स एव विशेष इति स्वावसरे वक्ष्यामः । अव्यवहारनियमस्तु करणोपरतिनियमात् इति । एवंप्रकारमेव विवरणेऽप्युक्तम् । तदेतत् वैभववाद इति मन्तव्यम् । अन्यथा * पुंस्त्वादिवत्त्वस्य सतोऽभिव्यक्तियोगात् इति सूत्रेण तद्भाष्येण च विरोधात् । सर्वविषयप्रकाशनशीलायाः संविदो यथा समस्तबाह्यविषयवैमुख्यं तथान्तरविषयविमुखत्वमपि भवतीति किमत्र चित्रम्? यत्तु भाष्ये-* एवं हि सुप्तोत्थितस्य परामर्शः, सुखमहमस्वाप्समिति । अनेन प्रत्यवमशेन तदानीमेवाहमर्थस्यैवात्मनः सुखित्वं ज्ञातृत्वं च ज्ञायते इत्युक्तम् , तत् स्वरूपानुकूल्यविवक्षया प्रत्यक्त्वविवक्षया चेति न विरोधः । तृतीये तु भगवद्यामुनमुनिभिरेवमेवोक्तम्; यथा *अत इन्द्रियेण सह चैतन्यमपि निस्सृत्य तेनतेनार्थेन सन्निकृष्यते हस्तादिनेव त्वगिन्द्रियम् इत्याद्यभिधाय * व्योमवदमूर्तस्य न क्रियावत्त्वमिति चेत् इत्याशङ्कय * केयं मूर्ति म? यद्विरहिणः क्रियायोगः इत्यादिना परिहृत्य व्यवहितविप्रकृष्टसंबन्धप्रकारं च प्रसाध्य * यथाऽऽह भगवान्-* तदस्य हरति प्रज्ञा वायु वमिवाम्भसि इति । मनुश्च&lt;br&gt;&#xA;* इन्द्रियाणां हि चरतां यद्येकं क्षरतीन्द्रियम् । तेनास्य क्षरति प्रज्ञा हतेः पादादिवोदकम् ॥ इति ।&lt;br&gt;&#xA;अस्ति चात्र श्रुतिः * प्रज्ञा च तस्मात्प्रसृता पुराणी इति । अन्यपरत्वं श्रुतिस्मृत्योरिति चेत् स्वरसप्रतीतेर्बाधकाभावात् । बाधितांशे हि तत् । चतुर्थे निदर्शनं प्रभादि । यथोक्तं भाष्ये * प्रभाद्रव्यस्य दीपगुणभूतस्येव ज्ञानस्याप्यास्मगुणभूतस्य द्रव्यत्वमविरुद्धम् इति । प्रभायां च वक्तव्यं प्रागेवोक्तम् , प्रपञ्चितं चैव भाष्ये । कचिदाश्रितस्यैव द्रव्यस्य अन्याश्रयित्वमवयविवादिनां त्ववर्जनीयम् । किंच न तावदस्माकमद्रव्यमेव गुण इति वैशेषिकादिवन्निबन्धः; विशेषणादिवत् , यो यदाश्रितस्वभावः स तस्य गुण इति हि गुणलक्षणम्; न तु पारिभाषिकम् , सर्वव्यवहारविरोधात् । एवं च गुणेषु कश्चिद्विशेषः, द्रव्यात्मकगुणाः केवलगुणाश्चेति । पूर्वे ज्ञानादयः, उत्तरे सत्त्वरजस्तमःप्रभृतयो वक्ष्यन्ते । तत्र गुणैकरूपत्वमात्रादेव सत्त्वादिषु गुणशब्दस्य मुख्यत्वम् , ज्ञानादिषु गौणत्वम् । * अस्याश्च इति भाष्यस्य विवरणेऽप्युक्तम्-* नित्यपारतन्त्र्यागौणो गुणव्यपदेशः इति । तस्मिंस्तु पक्षे गुणत्वानभ्युपगमान्न चोद्यावकाशः । अन्ये तु तस्यैव प्रवृत्तिनिमित्तत्वेन मुख्यत्वोपपत्तेः, गौणत्वकल्पनं नानुमन्यन्ते । * अस्याश्च इत्यादिभाष्यं तु साधारणम् । * प्रभाद्रव्यस्य इत्यादिभाष्यम् , * यद्यपि प्रभा प्रभावद्दव्यगुणभूता, तथाऽपि शौक्लयादिवन्न गुणः इत्यादिभाष्यं च मुख्यपक्षस्वरसम् । यत्तु सत्त्वादीनां द्रव्यत्वप्रतिक्षेपेण * गुणा इत्येव च सत्त्वादीनां प्रसिद्धिः इति भाष्यम् , तदपि, अवधारणस्वारस्यात् द्रव्यत्वाप्रसिद्धेः । एवं वरदनारायणभट्टारकपक्षेऽपि न चोद्यावकाशः, ज्ञाने द्रव्यशब्दस्यौपचारिकत्वात् । अयमेव गुणः केषांचिद्विवक्षान्तरेण जातिगुणक्रियाद्रव्यरूपेणापि हि विकल्प्यते । यथा-अनेकेषां धर्मिणामन्तरङ्गो धर्मविशेषो जातिः । यन्निरूपिते वस्तुनि प्रायशो विशेषाकाङ्क्षाशान्तिस्सोऽन्तरङ्गः । तदनुप्राणितस्य तस्य विशेषकः सिद्धो गुणः । तथाविधं साध्यं क्रिया । एतैर्विशिष्टं द्रव्यमिति । एवमेव हि जातिगुणक्रियाद्रव्यवाचित्वं शब्दानाम् । अत्रावान्तरगुणशब्दः कथासामान्यविशेषयोर्वादशब्दवत् । अत्र चैकमेव वस्तु द्विधा, त्रिधा, चतुर्धा वा विकल्पयितुं शक्यम् । यथा ज्ञानमेव च संयोगादिमत्तया द्रव्यम् , तदेवात्मनः प्रत्यक्तया निरूपितस्वरूपस्य विशेषकतया गुणः, जानात्यादिनिर्देशे क्रिया । एवमन्यत्रापि चिन्त्यम् । सत्त्वं द्रव्यम् , असत्त्वमद्रव्यम् इति वदतां तु सर्वेषां गुणानां द्रव्यत्वं विवक्षितमित्यलं प्रसक्तानुप्रसक्त्या ॥&lt;br&gt;&#xA;की पञ्चमे तु ब्रूमः-बुद्धिर्द्रव्यं प्रसरणादिमत्त्वात् संप्रतिपन्नवत् , अत्रैव साध्ये ज्ञानत्वादात्मवत् इत्यादि । वरदविष्णुमित्रैस्त्वेवमुक्तम्-* ज्ञानं द्रव्यं संयोगादृष्टान्यत्वे सति भावनाकारणत्वादात्मवत् इति । षष्ठस्य चतुर्थ एव दत्तमुत्तरम् । यदि तु स्वाश्रयत्यागोऽभिमतः; स नेष्यते । उक्तं ह्यत्रैव चोद्ये भगवद्यामुनमुनिभिः-* आत्मप्रहाणानभ्युपगमादविहायैवात्मानमितस्ततश्चेतना इन्द्रियादिद्वारा निस्सरति, विच्छिन्नायाश्च तस्याः सन्धानासंभवः शास्त्र एवोक्तः इति । सप्तमस्य अहिकुण्डलदृष्टान्तेन निरासः । नच तावता बहलविरलत्वादिप्रसङ्गः; भिदुरभागवत्स्वेव तथा व्याप्तेः । अस्तु वा बहलत्वादि, तथाऽपि न तथा द्रष्टुम् , स्पष्टुं वा शक्यम्; अतीन्द्रियत्वात् स्पर्शादिरहितत्वाच्च । न च विरलत्वे सरन्ध्रत्वनियमः; सर्वदेशनिरन्तरसंयोगयोग्यस्वरूपत्वात् । कथं तदल्पदेशे पूर्णम्? इति चेत् स्पर्शशून्यत्वेनाप्रतिघातात् । उक्तं हि निरतिशयसूक्ष्मत्वं न्यायतत्त्वे । एतेन एकस्य द्रव्यस्य कालभेदेऽपि नानापरिमाणत्वं नास्तीति वदन्तः प्रत्युक्ताः । कालभेदस्यैव विरोधशामकत्चात् , अवयव्यभावाच्च । एवं तर्हि आत्मनस्तत्तदेहानुरूपविविधपरिमाणवादिनो दिगम्बरान् प्रति अन्त्यावस्थितेश्चोभयनित्यत्वादविशेष इति सौत्रं चोद्यमत्रापि स्यादिति चेन्न; तत्र केवःयुक्त्यादिमूलार्थप्रतिक्षेपे तात्पर्यात् । अष्टमस्योत्तरमात्मसिद्धौ । तथाहि-* कथमतीतानागतयोरसतोश्चैतन्येन संप्रयोगः इत्याशङ्कय विषयविषयिभावप्रकाशमानत्वसंख्यादियोगदवीयोदेशवर्तिज्ञानशीघ्रसंयोगप्रतिबन्दीभिः परिहृतम् । तथा * अतीतानागततया तावप्यद्यापि विद्यते इति तेन रूपेण बोधसनिक नानुपपत्तिः इति च तद्व्यसत्तया संयोगोपपत्तिरुपपादिता । तत्रैवमाशयः यथा कैश्चिदसतो रेव भूतभविष्यतोस्सामान्यात्मनाऽद्यापि वृत्तेः प्राकट्याश्रयत्वमुपपदितम् , तथा तहव्यात्मनाऽपि वृत्तेः संयोगोऽप्युपपन्न एव । विशिष्टेनासंयोगश्चेद्विशेषाकारेण न प्राकट्यमिति तुल्यमिति । नवमस्य त्वनभ्युपगम उत्तरम् । नहि गुणादिभिरपि संबन्धस्संयोग एव, किंतु संयोगिनिष्ठता । यथा परेषां संयुक्तसमवायादि । *संबन्धश्च संयोगलक्षणः इत्यादिवचनानां संयोगावश्यंभावे तात्पर्यम् । उक्तं च षडथसंग्रहे श्रीराममित्रैः-* संयोगस्तदर्हेषु विषयत्वाकारः, अनहेषु ततस्तदन्वयिषु इति । अस्यार्थः-संयोगार्हवस्तुनि वर्तमानत्वादिविशिष्टद्रव्यप्रकाशनं संयोगः । संयोगानर्हाणां तु रूपादीनां प्रकाशनं तदन्वयिष्वाश्रयेषु कारणेषु कार्येषु च यथासंभवं संयोग इति । यत्तु * नैरन्तर्यापरपर्यायमत्यन्तसामीप्यमानं च संयोगः । स एव परतन्त्राश्रितः समवायपदपरिभाषाभूमिवैशेषिकाणामपीति नार्थान्तरत्वमुररीकृत्य विकल्पः संभवति इत्यात्मसिद्धावुक्तम् , तदपि पराभ्युपगतसमवायानभ्युपगमात् स्वमते समवायस्य स्वरूपविशेषानतिरेकादतिरिक्तसंबन्धाभावपरम् , न तु गुणगुणिनोः संयोगलक्षणसंबन्धपरम् । गुणगुणिनौ संयुक्ताविति यदि केचित् प्रयुञ्जीरन् , तदानीमौपचारिकोऽयं व्यवहार इति ज्ञापयितुं * नैरन्तर्यापरपर्यायम् इत्युक्तम् । निरन्तरत्वमात्रात् संयुक्तत्वव्यवहारः । तावति वैशेषिका युक्त्याभासैरान्तरत्वं पर्यभाषन्तेत्युक्तं भवति । अन्यथा गुणस्य संयोगवत्त्वे तस्यापि द्रव्यत्वं स्यात् , द्रव्यलक्षणत्वात्तस्य । अवस्थायोगित्वं द्रव्यलक्षणमस्त्विति वचनेऽपि गुणानां ज्ञानसंयोगलक्षणावस्थायोगित्वात् द्रव्यत्वं दुष्परिहरम् । न च द्रव्याद्रव्यविभागो माभूदिति वाच्यम्; भाष्यकारैरेव सत्त्वरजस्तमसामद्रव्यत्वसमर्थनात् । अतो यथोक्त एवार्थः । यद्वा नैरन्तयमात्रमङ्गीकृत्य संयोगमपि केचिन्नेच्छन्ति, तन्मतेनोक्तमिति मन्तव्यम् ।&lt;br&gt;&#xA;दशमस्य नायनं तेजो निदर्शनम् । योग्यताऽत्र नियामिकेति चेन्न; अत्रापि तुल्यत्वात् । ज्ञानसंयोगे सति काऽपरा योग्यता? इति चेत्-इन्द्रियसंयोगे सति काऽपरा? इत्यपि सुवचत्वात् । ज्ञानायोग्यत्वे तस्य वस्तुनः केनचिदपि ज्ञानेनाप्रकाश्यत्वं स्यादिति चेन्न; ज्ञापकायोग्यत्वेऽपि तुल्यत्वात् । स्वभावादेव किंचित् ज्ञापकं क्वचिदेव शक्तमिति चेत्; तर्हि तत्रैव ज्ञानमिति । अस्तु तर्हि सामग्रीस्वभावादेव ज्ञानस्य प्रतिविषयं प्रतिनियमः, किं संबन्धेनाधिकेन? इति चेन्न; ईश्वरज्ञानस्य नित्यस्य तदभावात् , निर्विषयत्वेनाज्ञानत्वप्रसङ्गादीश्वराभावप्रसङ्गात् । अनित्येषु ज्ञानेष्वयं नियम इति चेत्; सत्यम् , तथाऽपि संयुक्तसमवायाद्यविशेषेऽपि रसादिपरिहारेण रूपादौ वर्तमानस्य चक्षुरादेः स्वभावनियमे सस्यपि संयुक्तसमवायादिपरिग्रहवत् क्षन्तव्यम् । उक्तं च न्यायकुलिशे-* संयोगस्तु प्रसरणवैभवादिप्रतिपादकशास्त्रबलादाश्रितः इति । योग्यतामात्रेण रूपान्तरादीनामपि ग्रहणप्रसङ्गात् तत्परिहाराय संबन्धविशेषाङ्गीकार इति चेत्; तत्रापि योग्यतामात्रेण सर्वदा प्रकाशः स्यादिति तत्परिहाराय संबन्धपरिग्रहः । सामग्रयेवात्रातिप्रसङ्गं निवारयेदिति चेन्न; तत्रापि तुल्यत्वात् । संबन्धोऽपि तत्र सामग्रीनिविष्ट इति चेत्; तत्रापि तस्य निवेशः किं न स्यात्? तत्संबन्धसामग्रथैव तन्नियमस्याप्युपपत्तेः । तत्रैव संबन्ध इत्यपि हि सामग्रीस्वभावादेव । एकादशे वेगातिशयः, शक्तिविशेषः, ईश्वरसंकल्पो वा प्रतिवक्तारः । इष्टं च विचित्रवेगित्वं नायनतापनादिमहसाम् । तच्च काष्ठाप्राप्तं युगपत् , त्रिचतुरक्षणेन वा विश्वमास्कन्दते इति विश्वसिहि । द्वादशे तु स्वाभाविकं तदीयत्वं तदाश्रितत्वं चेति सञ्चारेऽपि न दोषः । यथा व्यापकात्मवादिनः शरीरेन्द्रियादीनाम् , यथैव ईश्वरमनुमन्यमानस्य तदीशितव्यानाम् , यथा वा लोके दासभृत्यादिद्वन्द्वानाम् , यथा च प्रभाप्रभावदादेः, यथा च वैशेषिकादीनां चलाचलत्वेऽप्ययुतसिद्धयोरवयवावयविनोः । यथा चास्मत्पक्षे शरीरिणः पुरीतदादिसञ्चारेऽपि शरीराणाम् , इति व्यपगतघनदुर्दिनो बोधभानुरौपनिषदानाम् ॥&lt;/p&gt;</description>
    </item>
    <item>
      <title>71 सुखादीनां बुद्धिविशेषत्वनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/71_sukhAdInAM_buddhivisheShatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/71_sukhAdInAM_buddhivisheShatvanirUpaNam/</guid>
      <description>&lt;p&gt;सुखादीनां बुद्धिविशेषत्वम् । बुद्धिरेवोपाधिभेदात् सुखदुःखेच्छाद्वेषप्रयत्नरूपा; सुखादिजनकतयाऽभ्युपगतज्ञानातिरेके प्रमाणाभावात् । इच्छामि द्वेष्मीत्यादिव्यवहारस्य स्मरामीत्यादिवज्ज्ञानविशेषेणैवोपपत्तेः । वैषयिकसुखदुःखरूपत्वं ज्ञानस्य विषयाधीनमित्यनुकूलत्वप्रतिकूलत्वाविशेषात् विषयस्यापि सुखदुःखशब्दवाच्यत्वमस्त्येव । प्रपञ्चितमिदं अमाधिकरणे । तथा वेदार्थसंग्रहे-*विषयायत्तत्वात् ज्ञानस्य सुखरूपतया ब्रह्मैव सुखम् इत्युक्तम् । सुषुप्त्याद्यवस्थासु प्रयत्नो नास्त्येव; अनुपलम्भात् । अदृष्टादिवशाच्च निश्वसितादिसिद्धिः । परैरपि तत्रैव प्रयत्नकारणतयाऽदृष्टादिकमभ्युपगतम् । तन्निश्वासाद्यर्थमेव भवतु । अतो मध्ये प्रयत्नकल्पकप्रमाणं स्पन्दत्वादिहेतुरन्यथासिद्धः । उक्तं च * अन्तराभूतग्रामवत् इत्याद्यधिकरणे भाष्ये-* प्रत्यगात्मनः सुषुप्तौ प्राणनं प्रति कर्तृत्व भावात् इत्यादि, * तस्य सुषुप्तिमूर्छादौ प्राणनादेरकर्तृत्वात् इत्यादि च । कर्तृत्वाभावेऽपि कृतिविजातीयकल्पनं प्रयत्नकृतिशब्दपर्यायत्वप्रसिद्धिगौरवाभ्यां प्रतिहतम् । नन्वात्मगुणाः सुखादयो मा भूवन् , मनोवृत्तिभेदास्तु भविष्यन्ति । तथा चात्मसिद्धावुक्तम्* यत्तु सुखादिनिदर्शनेनात्मविशेषगुणतया चितेरागन्तुकत्वमुपपादितम्, तदपि गुणवृत्तापरिज्ञानेन इत्युपक्रम्य * सुखदाखे च नात्मधर्माविन्द्रियसौष्ठवनाशयोरेव तद्भावोपपादनात् । व्याकरिष्यते चैतदन्तिमपादार्थसमर्थनावसर इति साधनविकलता च निदर्शनस्य । रागद्वेषादयोऽपि मनोवस्थाविशेषाः, न साक्षादात्मगुणाः । विज्ञायते हि * कामः सङ्कल्पो विचिकित्सा श्रद्धाऽश्रद्धाधृतिरधृतिहींधी रेतत्सर्वं मन एव इति । गीयते च-* इच्छा द्वेषः सुखं दुःखं सङ्घातश्चेतनाधृतिः [इति क्षेत्रलक्षणम् ] । एतत्क्षेत्रं समासेन इति गीतां चोदाहृत्य तदर्थं शरीरलक्षणं चोपपाद्य, पुनः * किमिदं धीः इति धीशब्दसहपाठमाशङ्कय *उत्प्रेक्षाभिप्रायं तत् , न ज्ञप्तिविषयम्; तस्याः स्वाभाविकत्वस्य तस्यामेव श्रुतौ श्रूयमाणत्वात् । श्रूयते हि-* न विज्ञातुर्विज्ञातेर्विपरिलोपो विद्यते इति-इत्याद्युक्तम् । तथा * पञ्चवृत्तिर्मनोवळ्यपदिश्यते इति सूत्रे *यथा न कामादिकं मनसस्तत्त्वान्तरम् *कामस्सङ्कल्पो विचिकित्सा श्रद्धाऽश्रद्धा धृतिरधृतिर्दी/भी रेतत्सर्वं मन एव इति वचनात् , एवं * प्राणो व्यानोऽपानोदानस्समान इत्येतत्सर्वं प्राण एवेति वचनादपानादयोऽपि प्राणस्यैव वृत्तिविशेषाः, न तत्त्वान्तरमित्यवगम्यते इति भाष्यम् । तत्कथं सुखादीनामात्मगुणत्वम्?&lt;br&gt;&#xA;अत्रोच्यते-अश्रुतसिद्धान्तस्यपुस्तकनिरीक्षणादयं दोषः । तथाहि-आत्मसिद्धौ तावत्-यत्तु सुखादिनिदर्शनेन इत्यस्यानन्तरम् ,&lt;br&gt;&#xA;* स्वरूपोपाधयो धर्मा यावदाश्रयभाविनः । नैवं सुखादिबोधस्तु स्वरूपोपाधिरात्मनः ॥ यथा च बोधोपाधिरात्मभावस्तथोपपादितम् इति स्वाभाविकत्वास्वाभाविकत्वाभ्यां बोधमात्रस्य सुखादेश्च भेदमभिधाय *सुखदुःखे च नात्मधर्मों इत्यादि तु वैभववादेन, मतान्तरेण वाऽभिहितम् । अन्यथा कथमेवमुपसंहारारम्भे ब्रूयात्-* तदेवमात्मस्वभावभूतस्य चैतन्यस्य विषयसंश्लेषविशेषगोचर एव निश्चयसंशयादिव्यवहारभेदः, तद्विशेषभाजि चैतन्ये वा इति । आगन्तुकत्वे इन्द्रियोपाधिकत्वाद्यविशेषात् । न च तथोक्तम् , अन्यथा चोक्तम् । नन्वश्रुतसिद्धन्तास्येति भवत एव दोषः; न स्यात्-न्यायतत्त्वशास्त्रप्रकरणं ह्यात्मसिद्धिः। तत्र च शास्त्रे ज्ञाननिरूपणात्मकप्रथमपादषष्ठाधिकरणे सर्व स्पष्टम् । सूत्रभाष्ययोश्च अयं भावः-तत्तदवस्थज्ञानजनकत्वावस्थाभेदभिन्नं मनः, तैस्तैर्व्यपदिश्यते इति । नियूढं च तुल्यन्यायमन्यत् * सप्त गतेः इत्यधिकरणे-* अध्यवसायाभिमानचिन्तावृत्तिभेदात् मन एव बुद्ध्यहङ्कारचित्तशब्दैर्व्यपदिश्यत इति । उक्तं च वेदार्थसंग्रहे-* दुःखाज्ञानमला धर्माः प्रकृतेस्ते न चात्मनः इत्यत्र प्रकृतिसंसर्गकृतकर्ममूलत्वान्नात्मस्वरूपप्रयुक्तधर्मा इत्यर्थः । प्राप्ताप्राप्तविवेकेन प्रकृतेरेव धर्मा इत्युक्तम् इति । तथा तत्रैव* भक्तिशब्दश्च प्रीतिविशेषे वर्तते । प्रीतिश्च ज्ञानविशेष एव इत्युक्त्वा * ननु च सुखं प्रीतिरिति नार्थान्तरम् । सुखं च ज्ञानविशेषसाध्य पदार्थान्तरमिति हि लौकिकाः इति चोद्यं कृत्वा * नैवम्; येन ज्ञानविशेषेण तत् साध्यमित्युच्यते, स एव ज्ञानविशेषः सुखम् । एतदुक्तं भवति–विषयज्ञानानि सुखदुःखमध्यस्थसाधारणानि । तानि च विषयाधीनविशेषाणि तथा भवन्ति, येन विषयविशेषेण विशेषितं ज्ञानं सुखस्य जनकमित्यभिमतम् , तद्विषयज्ञानमेव सुखम् । तदतिरेकिपदार्थान्तरं नोपलभ्यते । तेनैव सुखित्वव्यवहारोपपत्तेश्च इत्याद्युक्तम् । *इच्छा द्वेष इत्यादिभगवद्गीतावचनं तु तत्रैव भाष्यकारैर्नियूंढम्-*इच्छा द्वेषः सुखं दुःखमिति क्षेत्रकार्याणि क्षेत्रविकारा उच्यन्ते । यद्यपि इच्छाद्वेषसुखदुःखान्यात्मधर्मभूतानि, तथाऽप्यात्मनः क्षेत्रसंबन्धप्रयुक्तानीति क्षेत्रकार्यतया क्षेत्रविकारा उच्यन्ते । तेषां पुरुषधर्मत्वम्-* पुरुषः सुखदुःखानां भोक्तृत्वे हेतुरुच्यते इति वक्ष्यते इति । उक्तं च श्रीराममित्रैः पडर्थसंक्षेपे-* वेद्यभेदधीभेदः सुखम् , अन्यादृष्टेः इत्यादि । उक्तं च श्रीवरदविष्णुमित्रैरपि-* सुखदुःखे तावदनुकूलप्रतिकूलविषये ज्ञाने एवेति गुणेष्वन्तर्भाव एव–इत्यादि । उक्तं च सङ्गतिमालायां श्रीविष्णुचित्तैः-* एवं परमात्मनः पावकप्रकाशौप्ण्यादिस्थानीयं जीवस्वरूपमपि सुषुप्तिसंहारयोः परमात्मनो भेदकसंशयनिर्णयविपर्ययायथाज्ञानप्रत्यक्षानुमानागमरागद्वेषलोभमोहमदमात्सर्यधैर्यविचिकित्साश्रद्धालज्जाभयाद्यनन्तज्ञानप्रसरणरूपविकारभेदशून्यम् इत्यादि । तत्सिद्धं सुखादयो बुद्धिविशेषा इति ॥&lt;/p&gt;</description>
    </item>
    <item>
      <title>72 ईश्वरज्ञानस्य इच्छाद्याकारत्वसमर्थनम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/72_IshvarajnAnasya_ichChAdyAkAratvasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/72_IshvarajnAnasya_ichChAdyAkAratvasamarthanam/</guid>
      <description>&lt;p&gt;ईश्वरज्ञानस्येच्छाद्याकारत्वम् ॥ तर्हि नित्यसर्वविषयस्य ईश्वरज्ञानस्य कथमिच्छाद्याकारत्वम्? इति चेत्; उपाधिविशेषाद्वा, अनित्यज्ञानान्तरसद्भावाद्वा, यथातथा वा भवतु । अभ्युपगतं हीन्द्रियजन्म अनित्यमपि ज्ञानमीश्वरस्यास्तीति वरदविष्णुमिश्रादिभिः; यदुक्तम्-* ईश्वरज्ञानस्यानित्यस्य सर्वविषयनित्यज्ञानगृहीतग्राहित्वात् इति, * अस्यापीन्द्रियजत्वात् इति च । प्रज्ञापरित्राणे स्वयंसिद्धिप्रकरण एवमुक्तम्&lt;br&gt;&#xA;* सुखदुःखे च विज्ञानविशेषाविति केचन । तन्न साधु शरीरस्य पादादिषु हि ते अमू ॥&lt;br&gt;&#xA;तत्रतत्रात्मनस्तस्यासन्निधानादणुत्वतः । तद्धर्मभूतविज्ञानस्यापि नैवास्ति सन्निधिः ॥ इत्युक्त्वा, अनन्तरं जीवस्य बन्धमोक्षावस्थयोर्द्वयोरप्यणुत्वमुपपाद्य, * यावदाश्रयवत्येव विगीतं ज्ञानमुच्यते ॥&lt;br&gt;&#xA;धर्मत्वे सति धीत्वेन ब्रह्मविज्ञानवत्ततः । गुणत्वमेव ज्ञानस्य न तु द्रव्यत्वसंभवः ॥ अतीतानागता अर्था अपि भान्ति च धीबलात् । संयोगमनपेक्ष्यैव सर्वत्राप्यर्थकृत्यकृत् ॥ तस्माद्विषयविषयिभावः संबन्ध एव हि । ज्ञानार्थयोस्तु संबन्धः सोऽखिलैरपि संविदः ॥ स्वतस्सर्वार्थसंबन्धिन्येषा धीः सर्वगोच्यते । अगत्वा सर्वसंबन्धि सर्वग्राहि प्रचक्षते ॥ स्वाश्रयायुक्तवस्तुष्वप्यस्याः कार्यकरत्वतः । गुणवैरूप्यसद्भावाव्यता भाष्यभाषिता ॥ स्वाश्रयश्लिष्ट एवाथै स्पर्शाद्याः कार्यकारिणः । दाहस्फोटादिकार्य ते कुर्वते नेदृशी हि धीः ॥ गुणवैरूप्यमेवास्या द्रव्यशब्देन लक्ष्यते । भावान्तरं तदा प्राप्तं शक्तिवज्ज्ञानमप्यतः ॥&lt;br&gt;&#xA;द्रव्यत्वपक्षे ज्ञानस्य परिणामानिरूपणात् । वैयर्थ्याच्च गुणो वा तद्भावान्तरमथापि वा ॥ देहदेशोत्थमप्येतत् सुखं दुःखं च देहिनः । आत्मनो धीमहिम्नैव भासेते ते तथातथा । अनात्मकशरीरे तददृष्टेरात्मनो गुणौ । इति चेन्नाशरीरस्यासंभवान्नात्मनो गुणौ ॥ सकर्मकात्त देहस्य गुणौ ते आत्मनो गुणात् । ज्ञानाद्भात इति प्राज्ञैः परिकल्प्यमिति स्थितिः ॥ कर्मिणश्चेतनस्यानुभाव्यत्वेनैव संभवः । तयोरिति प्रकाशेनाव्यभिचारोऽन्यथा वृथा ॥ इच्छादयो न देहैकदेशवर्तिन इत्यतः । आत्मनः स्युगुणा ज्ञानविशेषाश्च प्रकीर्तिताः ॥ जलाधारेष्वनेकेषु भास्करस्योपलब्धिवत् । अणोरप्यात्मनोऽनेकदेहेष्वस्तूपलम्भनम् ॥ योगिनां शक्तिवैचित्र्यादीश्वरानुग्रहेण वा । बहुदेहाः प्रवर्तन्त एकदेहवदञ्जसा ॥ अन्तरालाग्रहातेषां स्वात्मनश्च स्वयेच्छया । सन्निधानोपलब्धिः स्यात् तत्रतत्राहमित्यपि ॥ प्रतिदेहं विविक्तानि मनःप्रभृतिकान्यपि । इन्द्रियाणीश्वरेच्छाद्यैः प्रवर्तन्ते तु योगिनः ॥ मुक्तश्चानेकदेहान्संगृह्णाति स्वेच्छयैव तु । सर्वज्ञ एव कामान्नी कामरूप्यनुसञ्चरेत् ॥ प्रदीपः प्रभयेवात्मा ज्ञानेनाखिलमाविशेत् । इत्यादिव्यवहारश्च प्रकाश्यत्वनिबन्धनः ॥ अतीतानागता नार्थाः प्रभया भान्ति जातुचित् । ते च ज्ञानेन भान्त्यातो न साम्यं सर्वथा मतम् ॥ स्वरूपेणाणुरात्माऽयं गुणद्वारेण सर्वगः । उभयव्यवहारोऽपि युज्यते प्रत्यगात्मनः ॥ परमात्मा स्वरूपेणाप्यशेषव्यापकः श्रुतेः । सर्वान्तर्याम्यनन्तश्च तथाऽतः सर्वगो मतः ॥ अक्षव्यापृत्यभावेन सुषुप्तौ नार्थभासनम् । धियो धीमात्रमात्मा च तदा स्वैरं प्रकाशते ॥ अस्वाप्सं सुखमेतावत्कालमित्युत्थितः पुमान् । परामृशंस्तदाऽप्यात्मभासनं विविनक्ति हि ॥ मामन्यं च न जानामीत्येवमादिनिषेधधीः । मानुष्यादिविशिष्टात्मपरागर्थैकगोचरा ॥&lt;br&gt;&#xA;अहंशब्दानुविद्धा धीः सुषुप्तौ नास्ति तत्र तु । प्रत्यगर्थस्वरूपं तु भात्याग्राहिधीगुणम् ॥ इत्यस्यानन्तरमहमर्थत्वमात्मानः प्रतिपाद्य, ज्ञानस्यानुमेयत्वपक्षं च निरस्य, पुनरपि सुखदुःखे प्रयुज्य&lt;br&gt;&#xA;* प्रतिकूलानुकूले तु दुःखमन्यच्च कर्मिणः । भोक्तु तोऽनयोस्तेन प्रकाशाव्यभिचारिता ॥ प्रकाशव्यभिचारे तु तत्सत्तैव वृथा भवेत् । भोगार्थ तु तदुत्पत्तिभोंगो न स्यादभासने ॥ इच्छाद्वेषप्रयत्नादिशब्दधीरभिधीयते । अर्थभेदानुविद्धास्ते धीविशेषाः प्रकीर्तिताः ॥ न च देहैकदेशेषु प्रकाशन्ते सुखादिवत् । कित्वात्मस्था न हीच्छा मे पाद इत्यस्ति धीर्नृणाम् ॥&lt;br&gt;&#xA;पादे दुःखं हस्तयोमें सुखमित्यादिकाऽस्ति धीः । धीभेदास्तत इच्छाद्याः सुखदुःखे तनोर्गुणौ ॥ इत्युपसंहृतम् । पाणिपादादिदेहैकदेशवर्तितयोपलम्भेन सुखदुःखयोर्दै हैकधर्मत्वम् , इच्छादेस्तु तथाऽनुपलम्भेन ज्ञानविशेषत्वोपपत्तिः, ज्ञानस्य स्वाश्रयादन्यत्रावतमानत्वम् , संयोगमनपेक्ष्य विषयविषयिभावेन प्रकाशकत्वम् , अद्रव्यत्वम् इत्याद्यर्था भाष्यादिविरुद्धाः परतन्त्रदन्तिदन्तादन्तितन्द्रालुतया परिगृहीताः । न्यायसुदर्शने तु तैरेव सुखदुःखयोरात्मधर्मत्वं चोक्तम्; तथा हि * भाष्ये मनुष्यादिपिण्डविशिष्टस्यात्मनः सुखित्ववचनं न विशेषणभूतशरीरस्यापि, आत्ममात्रस्यैव सुखाश्रयत्वात् । किंतु शरीरे वर्तमानस्यैवात्मनो वैषयिकसुखादिमत्त्वमिति तद्विशिष्टात्मनस्तद्वत्त्वमयमात्मा सुखीत्यनेनापि प्रतीयत इत्यर्थः ॥&lt;/p&gt;</description>
    </item>
    <item>
      <title>73 अदृष्टस्य ईश्वरप्रीतिकोपात्मकत्वनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/73_adRShTasya_IshvaraprItikopAtmakatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/73_adRShTasya_IshvaraprItikopAtmakatvanirUpaNam/</guid>
      <description>&lt;p&gt;अदृष्टमीश्वरप्रीतिकोपौ ॥ एवमदृष्टमपीश्वरप्रीतिकोपात्मकमेव । तद्विषयत्वप्रतिनियमादेव च क्षेत्रज्ञानां कर्मफलनियमोपपत्तिः । शास्त्रगम्यत्वाच्चास्य तथात्वमवसीयते । तथा च द्रमिडाचार्यभाष्यम्-* फलसंबिमन्त्सया कर्मभिरात्मानं पिप्रीषन्ति इत्यादि । भाष्यमपि-* शास्त्रैकसमधिगम्य एव इत्यादि । सूत्रकारैरेव एतद्विशदमुपपादितम्* फलमत उपपत्तेः इत्यादिभिः । यत्त शरीरादिकं भोक्तृविशेषगुणप्रेरितभूतपूर्वकम् तद्भोगसाधनत्वात् स्रगादिवदिति सिद्धे ज्ञानाद्यनुपपत्तेः परिशेषाज्जीवसमवेतादृष्टसिद्धिरिति वैशेषिकादिभिः स्वीक्रियते, तदसत्; अस्मदुक्तादृष्टादेव नियमोपपत्तौ विपक्षे बाधकाभावात् । न चान्यत्र भोगप्रसङ्गः; नियामकस्येच्छादेरध्यक्षत्वात् । एवं च सति अग्नीन्द्रादिदेवताप्रीत्यादेरपि श्रुतिसिद्धत्वेनैवादृष्टतया स्वीकारे न दोषः । तेषामपि फलप्रदातृत्वमीश्वराधीनम् । सर्वत्र साधारणमीश्वरप्रोत्यात्मकमदृष्टम् । तथा च स्वयमेवाह-* अहं हि सर्वयज्ञानां भोक्ता च प्रभुरेव च इति । ईश्वरज्ञानस्य कोपाद्यात्मकत्वं विविधकर्मोपाधिकम् । न चैष दोषः; स्वाज्ञापरिपालनानुरूपगुणत्वात् । एवं सौशील्यवात्सल्यसौहार्दप्रभृतयोऽपि बुद्धिविशेषाः ॥&lt;/p&gt;</description>
    </item>
    <item>
      <title>74 स्थायिभावादीनां बुद्धिपरिणामत्वम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/74_sthAyibhAvAdInAM_buddhipariNAmatvam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/5_buddhiH/74_sthAyibhAvAdInAM_buddhipariNAmatvam/</guid>
      <description>&lt;p&gt;स्थायिभावादीनां बुद्धिपरिणामत्वम् ॥ भरतादिपठिताश्च रत्यादयः स्थायिभावास्तत्परिणामरूपाः । सञ्चारिभावेषु च निर्वेदादयः स्वावमाननादिरूपबुद्धिविशेषा एव । ग्लान्यादयस्तु शरीराद्यवस्थाविशेषाः । स्वप्नशब्दस्यापि स्वप्नदर्शनाभिप्रायत्वे बुद्धिविशेषविषयत्वं व्यक्तम् । सुषुप्तयभिप्रायत्वेऽप्यमूर्छितस्य जीवतः समस्तज्ञानप्रसररहितावस्थाविषयत्वम् । एवं जाड्यादिष्वपि चिन्त्यम् । निद्रा तर्हि कस्यावस्था? चिन्तालस्यक्लमादिभिः संमीलतो मनसः, ज्ञानस्यैव वा। सैव सुषुप्तबादिकारणम् । कथं तर्हि * अभावप्रत्ययालम्बना वृत्तिर्निद्रा इति पारमर्ष सूत्रम्? इत्थम्-समाधिमधिगच्छतो वृत्त्यन्तरवन्निरोद्धव्यत्वाभिप्रायम् , निरोधपरत्वात् प्रकरणस्येत्ययमर्थ आत्मसिद्धावुक्तः । बुद्धेश्च निर्विषयत्वनिराश्रयत्वनिर्धर्मकत्वादिगोचरा दुरूहाः शून्यवादवदुपलम्भविरोधादिभिर्दूषणीयाः । असत्ख्यात्यात्मख्यात्यनिर्वचनीयख्यात्यादयश्च न्यायपरिशुद्धावस्माभिर्दूषिताः । तथा प्रमाणप्रमेयादिकं व्यवहारौपयिकमखिलमपि तत्रैव प्रपञ्चितमिति नेह प्रस्तूयते । वैशेषिकशैलीमनुसृत्य यथावस्थितपदार्थस्वरूपं ह्यत्र विशोध्यत इति ॥&lt;br&gt;&#xA;माहाभाग्यवशंवदीकृतयतिक्षोणीशवाणीशता भूयाद्भोगसमेधकश्रुतिशिरःप्रासादमासेदुषी । नित्यानन्दविभूतिसन्निधिसदासामोददामोदरस्वैरालिङ्गनदोर्ललित्यललितोन्मेषा मनीषा मम ॥&lt;br&gt;&#xA;॥ इति श्रीन्यायसिद्धाञ्जने बुद्धिपरिच्छेदः पञ्चमः ॥&lt;/p&gt;</description>
    </item>
  </channel>
</rss>
