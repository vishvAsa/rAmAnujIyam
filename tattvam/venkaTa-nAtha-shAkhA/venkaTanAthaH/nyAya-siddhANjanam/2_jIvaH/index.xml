<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ जीवः on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/</link>
    <description>Recent content in &#43;२ जीवः on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/index.xml" rel="self" type="application/rss+xml" />
    <item>
      <title>28 जीवस्य देहव्यतिरेकनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/28_jIvasya_dehavyatirekanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/28_jIvasya_dehavyatirekanirUpaNam/</guid>
      <description>&lt;p&gt;॥श्रीः॥&lt;br&gt;&#xA;श्रीन्यायसिद्धाञ्जने द्वितीयो जीवपरिच्छेदः ॥&lt;br&gt;&#xA;(जीवस्य देहव्यतिरेकनिरूपणम्)&lt;br&gt;&#xA;अथ जीवः । अल्पपरिमाणत्वे सति ज्ञातृत्वम्, शेषत्वे सति ज्ञातृत्वम्, इत्यादि तल्लक्षणम् । स तावन्न देहः; प्रत्येकसमुदायचैतन्यादिविकल्पानुपपत्तेः, शरीरभेद इवाभिप्रायभेदप्रसङ्गात्, ममेति व्यतिरेकप्रत्ययात् सङ्घातत्वादिहेतुभिश्च । अवयविनश्च दूषितत्वात् । सिद्धावपि तद्गुणस्य कारणगुणपूर्वकत्वप्रसङ्गात् । पाकजगुणवत् परिणामविशेषाभ्युपगमेऽपि प्रत्यवयवं चैतन्यप्रसङ्गो दुष्परिहरः । अतएव &amp;ldquo;तेभ्यश्चैतन्यं किण्वादिभ्यो मदशक्तिवत्&amp;rdquo; इति प्रलापो निरस्तः । सङ्घातदशायां प्रत्यवयवं मदशक्तेः, रसविशेषादिवत् । अस्तु तर्हि भूतावयवविशेषः शीघ्रसञ्चारी स्थयी वा ज्ञातेति चेत्; प्रकारान्तरेण अयमभ्युपगतो वैदिकः पक्षः । देहाख्यपिण्डातिरेके सिद्धे अनित्यत्वादिवादस्य अयत्नवार्यत्वात् । आगमेनैव अस्य देहव्यतिरेकसिद्धिरित्येके; यथोक्तमात्मसिद्धौ &amp;ldquo;आनुमानिकीमपि आत्मसिद्धिमश्रद्दधानाः श्रौतीमेव तां श्रोत्रियाः सङ्गिरन्ते&amp;rdquo; इति ॥&lt;/p&gt;</description>
    </item>
    <item>
      <title>29 जीवस्य बाह्येन्द्रियव्यतिरेकनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/29_jIvasya_bAhyendriyavyatirekanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/29_jIvasya_bAhyendriyavyatirekanirUpaNam/</guid>
      <description>&lt;p&gt;(जीवस्य बाह्येन्द्रियव्यतिरेकनिरूपणम्)&lt;br&gt;&#xA;न चासौ बाह्येन्द्रियाणि; तेषां बहुत्वात् प्रतिनियतविषयत्वाच्च परस्परानुभूतार्थप्रतिसन्धानपरस्पराविवादनियमाद्यनुपपत्तेः । न च तेषु अन्यतमः; नियामकाभावात् । न च तत्समुदायः; समुदायोऽहमिति प्रत्ययाभावात्, अन्ततः समुदायिषु पर्यवसानाच्च । यच्च स्वप्नदशायामुपरतबाह्येन्द्रियस्य च व्याघ्रादिरूपात्मदर्शनम्, तदपि बाह्येन्द्रियवर्गात् देहाच्च आत्मनो भेदं व्यनक्ति । अत इन्द्रियेषु शरीरे च सकले विकले च सकलोऽहं विकलोऽहमित्यादिबोधो भ्रमात्, तद्वैशिष्ट्यविवक्षया वा ॥&lt;/p&gt;</description>
    </item>
    <item>
      <title>30 जीवस्य मनःप्राणव्यतिरेकनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/30_jIvasya_manaHprANavyatirekanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/30_jIvasya_manaHprANavyatirekanirUpaNam/</guid>
      <description>&lt;p&gt;(जीवस्य मनःप्राणव्यतिरेकनिरूपणम्)&lt;br&gt;&#xA;नापि मनः; कर्तुरात्मनः करणतयैव श्रुतेरनुमानतो वा तत्सिद्धेः, आहङ्कारिकत्वश्रवणाच्च । नापि प्राणाः; तेष्वपि देहोक्तयुक्तिसाम्यात् ॥&lt;/p&gt;</description>
    </item>
    <item>
      <title>31 जीवस्य धीव्यतिरेकनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/31_jIvasya_dhIvyatirekanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/31_jIvasya_dhIvyatirekanirUpaNam/</guid>
      <description>&lt;p&gt;(जीवस्य धीव्यतिरेक निरूपणम्)&lt;br&gt;&#xA;नापि धीः; ज्ञातृधर्मतया नश्वरतया च स्फुरणात् स एवाहमिति प्रतिसन्धानानुपपत्तेः । नचेदं प्रतिसन्धानं भारान्तिः; अबाधात् । क्षणभङ्गहेतूनां प्रागेव निरस्तत्वात् । भ्रान्तिरूपं वा आत्मप्रतिसन्धानम्, विषयप्रत्यभिज्ञानम्, स्मृतिमात्रञ्च संस्काराधारं स्थिरमात्मानमन्तरेण कथञ्चिदपि न घटते । ततश्च उपायानुष्ठानतत्फलानुभवादयोऽपि दुरुपपादाः ॥ यत्पुनराहुः - &amp;ldquo;यस्मिन्नेव हि सन्ताने आहिता कर्मवासना । फलं तत्रैव बध्नाति कार्पासे रक्तता यथा॥&amp;rdquo; इति; तदपि असत् । तत्र वासनाधारस्थिरावयवानुवृत्तेः । निरन्वयविनाशिषु जगति सर्वक्षणेषु सन्तानैक्यभेदादयोऽपि दुर्वचाः । नष्टं सर्वं क्षणं प्रति जायमानस्य सर्वस्यापि क्षणस्य उत्तरत्वाविशेषात् । देशविशेषस्यापि क्षणिकत्वेन तदैक्यासिद्धेः । अत एव चित्तविज्ञानालयविज्ञानसन्तानभेदोऽपि निरस्तः । ज्ञानमात्रात्मवादे च प्रागुक्तप्रतिसन्धानाद्यनुपपत्तिभिः सन्तानैक्यग्रहीतुरभावाच्च न सन्तानसिद्धिः । अतो यच्चाहुः &amp;ldquo;अविभागोऽपि बुद्ध्यात्मा विपर्यासितदर्शनैः । ग्राह्यग्राहकसंवित्तिभेदवानिव लक्ष्यते॥&amp;rdquo; इति; तच्च तेषामेव विपर्यासितदर्शनत्वफलम् ।&lt;br&gt;&#xA;एतेन बौद्धगन्धिवेदान्तिनामपि सिद्धान्तोऽपक्रान्तः । केवलज्ञप्तेरहम्प्रत्ययाविषयत्वात् स्थिरत्वाभ्युपगमेऽपि, अनुभवितृसापेक्षत्वात् भ्रान्तिरूपस्यापि प्रतिसन्धानादेः ज्ञातृत्वस्यापि भ्रान्त्यन्तरसिद्धत्वे अनवस्थानात् । न चासौ कारणानवस्थितिरिति न दोषः । दोषाधिष्ठानयोरपि तथा भूतयोरेव सर्वत्र सम्भवेन अविद्यानादित्वाधिष्ठानसत्यत्वयोरपि परित्यागप्रसङ्गात् ।&lt;/p&gt;</description>
    </item>
    <item>
      <title>32 जीवस्य ज्ञातृत्वाहंप्रत्ययविषयत्वकर्तृत्वनित्यत्वानि</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/32_jIvasya_jnAtRtvAhaMpratyayaviShayatvakartRtvanityatvAni/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/32_jIvasya_jnAtRtvAhaMpratyayaviShayatvakartRtvanityatvAni/</guid>
      <description>&lt;p&gt;यत्तु त एव साङ्ख्यैः सम्भूय आहुः । दर्पणमुखवत्, अयःपिण्डौष्ण्यवत्, करतलविकरवच्च, चिच्छायापत्तितत्सम्पर्कतद्व्यञ्जकत्वाधीनतदाश्रयत्वभ्रमात् अन्तःकरणस्य ज्ञातृत्वमिति। तत्र यथाश्रुतविवक्षायां कथमचाक्षुषयोर्बिम्बाधिकरयोश्छायापत्तिः? अध्यासमात्रे तदुपचार इति चेत् ; कुत्र? कस्य? अन्तःकरणे चैतन्यस्येति चेत् ; तर्हि ज्ञानस्य अन्तःकरणाश्रयताभ्रमः स्यात् ; न तु अन्तःकरणस्य ज्ञातृत्वभ्रमः। न च एतादृशः कश्चित् भ्रमो दृश्यते। कथञ्च सम्पर्के सत्यपि द्वयोर्ज्ञातृत्वमौष्ण्यवत् तात्विकत्वमनभ्युपगच्छतस्तदध्यासः? धर्मधर्मिभावस्य लोके दृष्टत्वात्, इह तदध्यासात् ज्ञतृत्वभ्रम इति चेत् ;कुत्र धर्मत्वाध्यासः? कुत्र वा धर्मित्वाध्यासः? इति नियामकाभावात् वैपरीत्यमपि स्यात्। क्वचित् धर्मिभेदाग्रहः क्वचित् धर्मभेदाग्रहः इति तौ नियामकाविति चेन्न ; ज्ञप्तेः स्वयम्प्रकाशायाः स्वरूपातिरिक्तागृहीतभेदानभ्युपगमात्। अभ्युपगमे वा सधर्मत्वापातात्। भेदाग्रहायोगादेव अहङ्कार अभिव्यङ्ग्यत्वमपि निरस्तम्। यथाहुर्भगवद्यामुनमुनयः&lt;br&gt;&#xA;&amp;ldquo;शान्ताङ्गार इवादित्यमहङ्कारो जडात्मकः।&lt;br&gt;&#xA;स्वयञ्ज्योतिशमात्मानं व्यनक्तीति न युक्तिमत्॥&lt;br&gt;&#xA;व्यङ्त्क्तृव्यङ्यत्वमन्योऽन्यं न च स्यात् प्रातिकूल्यतः।&lt;br&gt;&#xA;व्यङ्ग्यत्वेऽननुभूतित्वमात्मनि स्याद्यथा घटे॥&amp;rdquo; इति।&lt;br&gt;&#xA;अतः सिद्धमात्मैव ज्ञाता अहम्प्रत्ययविषय इति।&lt;br&gt;&#xA;किञ्च&lt;br&gt;&#xA;प्रत्यक्वादुपलम्भतो मम सुखं भावीति मोक्षेच्छया।&lt;br&gt;&#xA;मुक्तब्रह्ममुमुक्षुवेदवतसा सुप्तोहमित्युक्तितः।&lt;br&gt;&#xA;मां नाज्ञासिषमित्यपि स्वपुराद्यज्ञानमात्राश्रयात्&lt;br&gt;&#xA;स्वापप्राच्यनिजक्रियास्मरणतोऽप्यात्माहमर्थः स्थिरः॥ 28 ॥&lt;br&gt;&#xA;आत्मनोऽहम्प्रत्ययगोचरत्वप्रतिक्षेपकाणि आत्मत्वाजडत्वनिर्विकारत्वादीनि प्रत्यक्षागम बाधात् असाधारणानैकान्तिकत्वाच्च निरस्तानि। एवं ज्ञातृत्वकर्तृत्वप्रतिक्षेपकेष्वपि भाव्यम्। एवं&lt;br&gt;&#xA;कर्तृत्वज्ञातृत्वादिकं नात्मधर्मो धर्मत्वात् दृश्यत्वात् इत्यादिकमपि बाधकबलात्, विपक्षे बाधकाभावाच्च दुःस्थम्। नाहङ्कारधर्म इति प्रयुज्यमाने का गतिर्देवानाम्प्रियस्य? अविद्येति चेत् ; सत्यमविद्यैय अनाविद्यकर्तृत्वस्य क्वचिदपि अनभ्युपगमात्। आविद्यस्यापि निषेधे तद्विधान विरोधात्॥&lt;br&gt;&#xA;ज्ञातृत्वञ्च अस्य स्वाभाविकाकार इति &amp;ldquo;ज्ञोत एव&amp;rdquo; इत्यधिकरणे श्रुतिभिरुपपादितम्। भोक्तृत्वहेतुभूतं कर्तृत्वं भोक्तुर्जीवस्यैव। तच्च सामान्यतः परमपुरुषहेतुकमिति &amp;ldquo;कर्ता शास्त्रार्थवत्वात्। परात्तु तच्छ्रुतेः&amp;rdquo; इत्यधिकरणे प्रपञ्चितम्। अस्य स्वयम्प्रकाशत्व नित्यत्व नानात्व अणुत्वादीनि श्रुत्युपपत्तिभ्यां सिद्धानि। स्वस्यच अस्य स्वयम्प्रकाशत्वम्। परस्य तु तज्ज्ञान विषयतयैव प्रकाशते। स्वस्यापि प्रमाणान्तरावशेयाणुत्वशेषत्वनियाम्यत्वादिविशिष्टरूपेण ज्ञान विषयत्वमस्त्येव। अहमिति प्रत्यैकत्वविशिष्टतया तु स्वप्रकाशता सर्वदा। योगदशायां तु यथावस्थितापूर्वाकारविशिष्टतया यौगिकप्रत्यक्षेण साक्षात्क्रियते॥&lt;br&gt;&#xA;तदिदमुक्तमात्मसिद्धौ&lt;br&gt;&#xA;&amp;ldquo;एवमात्मा स्वतः सिध्यन् आगमेनानुमानतः।&lt;br&gt;&#xA;योगाभ्यास भुवा स्पष्टं प्रत्यक्षेण प्रकाशते॥&amp;rdquo; इति॥&lt;br&gt;&#xA;तदेवं ज्ञातृत्वादि रूपभेदात् मातृमेयमानरूपोऽयमात्मा। उक्तं प्रज्ञापरित्राणे वरदनारायणभट्टारकैः&lt;br&gt;&#xA;&amp;ldquo;प्रमाता च प्रमेयञ्च प्रमाणञ्च भवेत्पुमान्।&lt;br&gt;&#xA;प्रमा मेया च धीरेव मेया एव घटादयः॥&amp;rdquo; इति॥&lt;br&gt;&#xA;स्वयम्प्रकाशत्वादौ श्रुतिः सुप्रसिद्धा। यद्यपि &amp;ldquo;सत्यं ज्ञानम्&amp;rdquo; इत्यत्र अन्तोदात्तत्व बलात् ज्ञानकर्तृत्वार्थकत्वमङ्गीकार्यम्, यद्यपि &amp;ldquo;विज्ञानघनः&amp;rdquo; इत्यत्ररसघनदृष्टान्तस्वारस्यात् ज्ञान व्याप्यत्वं विवक्षितम्, यद्यपि &amp;ldquo;विज्ञानं यज्ञं तनुते&amp;rdquo; इत्यादिषुतद्गुणसारस्वात्तु तद्व्यपदेशः प्रज्ञवत्, तथापि &amp;ldquo;एष हि दृष्टा श्रोता रसयिता घ्राता मन्ता बोद्धा कर्ता विज्ञानात्मा पुरुषः&amp;rdquo; इत्यत्र विज्ञानात्मशब्दस्वारस्यात् विशेषतस्सामान्यतश्च प्रपञ्चितस्य ज्ञातृत्वस्य पुनर्वचने प्रयोजनाभावाच्च ज्ञानस्वरूपत्वं सिद्धम्। तथा च &amp;ldquo;अत्रायं पुरुषः स्वयञ्ज्योतिर्भवति, कतम आत्मा? योऽयं विज्ञानमयः प्राणेषु हृद्यन्तर्ज्योतिः पुरुषः&amp;rdquo; इत्यादिभिश्च स्वयम्प्रकाशत्वं स्वरससिद्धमङ्गीकार्यम्। अनुमितिस्तु आत्मा स्वयम्प्रकाशः ; ज्ञानत्वात् धर्मभूतज्ञानवत् इति श्रीविष्णुचित्तैरुक्तम्। अधीतर्मतया प्रकाशमानत्वज्ञानात्मसम्बन्धप्रतिसन्धित्वादीनि परं अबाधितानि विष्णुमिश्रोक्तानि॥&lt;br&gt;&#xA;स्वस्यैव भासको दीपः स्वात्मनोऽन्यस्य च प्रभा।&lt;br&gt;&#xA;एवं भेदोऽस्ति साम्येऽपि ज्ञानयोर्धर्मधर्मिणोः॥ 29॥&lt;br&gt;&#xA;प्रत्यक्स्वयम्प्रभसुखे नित्यं पुंसि व्यवस्थिते।&lt;br&gt;&#xA;अस्वाप्सं सुखमित्यादौ कालाद्यंशेऽनुमास्थितः॥30॥&lt;br&gt;&#xA;अगायं मधुरं मन्दमगामित्येवमादिषु।&lt;br&gt;&#xA;माधुर्यादिवदत्रापि सुखं भाति तदातनम्॥31॥&lt;br&gt;&#xA;ज्ञानस्य सम्बन्धिशब्दतया व्युत्पत्तिमात्रम्। प्रवृत्तिनिमित्तं तु कस्यचित् व्यवहारानुगुण्ये निरपेक्षहेतुत्वम्। तदेव स्वस्येति निरूपितं स्वयम्प्रकाशत्वमिति न साध्यविशेषोऽपि। विषयताश्रय वैशिष्ट्यनिर्बन्धो धर्मभूतज्ञाने। धर्मिज्ञानस्यापि विशिष्टत्वात् परमतादतिरेकः। अस्य&lt;br&gt;&#xA;तु अविनाशित्वे युक्तयः &amp;ldquo;अविनाशि तु तद्विद्धि येन सर्वमिदं ततम्&amp;rdquo; इत्यादिना भगपद्गीतायामुक्ताः। व्यञ्जिताश्च तद्भाष्ये। अनित्यत्वेऽस्य अकृताभ्यागमकृत विप्रणाशादिप्रसङ्गश्च॥&lt;/p&gt;</description>
    </item>
    <item>
      <title>33 जीवस्य अणुत्वनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/33_jIvasya_aNutvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/33_jIvasya_aNutvanirUpaNam/</guid>
      <description>&lt;p&gt;जीवस्य अणुत्व निरूपणम्।&lt;br&gt;&#xA;अणुश्चासौ ; श्रुतेः, स्वयम्प्रकाशस्य हृत्प्रदेशावच्छिन्नोपलम्भस्वारस्याच्च। युगपदखिल&lt;br&gt;&#xA;भुवनेषु अदृष्टद्वारा तत्कार्यसिद्धये विभुत्वसल्पनमयुक्तम् ; ईश्वरप्रीतिकोपयोरेव अदृष्टत्वात्, तत् आधारस्यच ईश्वरस्य विभुत्वात्, जीवस्याविभुत्वे बाधकाभावात्, विभुत्वे च उपलम्भाद्यस्वारस्याच्च। इन्द्रियवत् शरीरप्रत्युप्तागमनेनैव तत्रतत्र ज्ञानसुखाद्यपपत्तेः। आत्मगमनं तु उपलम्भश्रुत्यादि अनुकूलम्, विभुत्वकल्पनं तु न तथेति लाघवमिच्छतां तदेव फलितम्। उक्तञ्च आत्मसिद्धै प्राणात्मवादनिराकरणे &amp;ldquo;अविभोरात्मनः स्पर्शविरहिणोऽपि प्रयत्नादृष्टप्रेरणानुगुण्येन मनस इव उत्क्रान्ति गतयो युज्यन्ते&amp;rdquo; इति। तथा तत्रैव चैतन्यप्रसरणचोद्यपरिहारयोरपि &amp;ldquo;गुणिनमपहाय&amp;rdquo; इत्यादिना अणुत्वं व्यक्तम्। श्रुतिस्मृत्यादिषु सर्वगतत्वादिव्यपदाशास्तु समुदायापेक्षया धर्मभूतज्ञान द्वारा सूक्ष्मानुप्रवेशक्षमतया वा तत्रतत्र यथोचितं निर्वाह्याः। &amp;ldquo;नित्यो व्यापी&amp;rdquo; इत्यात्मसिद्धिवचने व्यापिपदमपि &amp;ldquo;अतिसूक्ष्मतया सर्वाचेतनान्तःप्रवेशस्वभावः&amp;rdquo; इति भाष्ये व्याख्यातम्। &amp;ldquo;उत्क्रान्तिगत्यागतीनाम्&amp;rdquo; इत्यादिभिश्च सूत्रकारैरेव अणुत्वं समर्थितम्। हृत्प्रदेशस्थितस्यैव जीवस्य ज्ञानद्वारा नानाधिष्टानोपपत्तिः। एवमेव योगिप्रभृतीनां नानादेहाधिष्टानं घटते। न ततो विभुत्व क्लृप्तिः। तदेतदखिलमभिप्रेत्य सूत्रितम् &amp;ldquo;गुणाद्वाऽऽलोकवत्&amp;rdquo; इति, मुक्त निरूपणे च &amp;ldquo;प्रदीपवदावेशस्तथाहि दर्शयति&amp;rdquo; इति। एतेन देहात्माभिमानमनुसरतामार्हतानां देहानुरूपविविध परिमाणत्वकल्पनमपि भनग्म्। &amp;ldquo;एव़ञ्चात्मकार्त्स्न्यम्, न च पर्यायादप्यविरोधो विकारादिभ्यः, अन्त्यावस्थितेश्चोभयनित्यत्वादविशेषः&amp;rdquo; इति सूत्रैश्च तन्निरस्तम्। वरदविष्णुमिश्रैस्तु &amp;ldquo;संसारदशायां स्वरूपज्ञानयोः स़ङ्कोचादणुपरिमाणमात्मस्वरूपम्। मोक्षदशायां तु सर्वगतं सर्वव्यापि, ज्ञानञ्च विस्तीर्णतया प्रकाशते।&lt;br&gt;&#xA;अयमर्थः&lt;br&gt;&#xA;&amp;ldquo;वालाग्रशतभागस्य शतधा कल्पितस्य च।&lt;br&gt;&#xA;भागो जीवः स विज्ञेयः स चानन्त्याय कल्प्यते॥&amp;rdquo;&lt;br&gt;&#xA;इति श्रुत्या अवगम्यते। तदाह भगवान् पराशरः &amp;ldquo;विष्णुशक्तिः परा प्रोक्ता क्षेत्रज्ञाख्या तथापरा&amp;rdquo; इति&amp;rdquo; इत्यादिना जीवस्यापि सङ्कोचविकासयोगित्वमुक्तम् ; अयमेवार्थो &amp;ldquo;नित्यो व्यापी&amp;rdquo; इत्यात्मसिद्धिवचनमुपादाय मानयाथात्मनिर्णये प्रपञ्चितः। तदेतत् सूत्रादिविरोधात् वैभववचनम्। यत्तु श्रीमद्गीताभाष्ये &amp;ldquo;अनादिमत्परं ब्रह्म&amp;rdquo; इति व्याख्याने &amp;ldquo;ब्रह्म बृहत्त्वगुणयोगि शरीरादर्थान्तरभूतं स्वत श्शरीरादिभिः परिच्छेदरहितं क्षेत्रज्ञतत्वमित्यर्थः ; स चानन्त्याय कल्पते&amp;rdquo; इति श्रुतेः। शरीरपरिच्छिन्नत्वञ्च अस्य कर्मकृतम्। कर्मबन्धान्मुक्तस्यानन्त्यम्&amp;quot; इत्युक्तम्, यच्च &amp;ldquo;लोके सर्वमावृत्य तिष्टति&amp;rdquo; इत्यत्र लोके यद्वस्तु जातं तत्सर्वमावृत्य व्याप्य तिष्टति परिशुद्धस्वरूपं देहादिपरिच्छेदरहिततया सर्वगमित्यर्थः&amp;quot; इत्युक्तम्, यच्च &amp;ldquo;अचञ्चरमेवच&amp;rdquo; इत्यत्र &amp;ldquo;स्वभावतोऽचरं चरञ्च देहित्वे&amp;rdquo; इत्युक्तम्, एवं प्रकरणान्तरेष्वपि &amp;ldquo;अनवच्छिन्नं ज्ञानैककारकं&amp;rdquo; इत्युक्तम्, तदखिलं ज्ञानव्याप्त्यादितत्परमेवेति मन्तव्यम्। सारभाष्यादिषु &amp;ldquo;स चानन्त्याय कल्पते&amp;rdquo; इत्यादेस्तथैव व्याख्यानात्। दीपे तु &amp;ldquo;प्रदीपवदावेशस्तथाहि दर्शयति&amp;rdquo; इति सूत्रे वालाग्रश्रुतिमुपादाय &amp;ldquo;प्रत्यगात्मनोऽणुत्वमेव स्वरूपमिति सूत्रकार मतम्। &amp;ldquo;नाणुरतच्छ्रुतेरिति चेन्नेतराधिकारात्&amp;rdquo; इति साभिसन्धिकमुक्तत्वाच्च। अतः सदा अणुरेव जीव इति सूत्रभाष्यकारादिनां सिद्धान्तः॥&lt;/p&gt;</description>
    </item>
    <item>
      <title>34 जीवानाम् ईश्वरात् परस्परञ्च भिन्नत्वनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/34_jIvAnAm_IshvarAt_parasparancha_bhinnatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/34_jIvAnAm_IshvarAt_parasparancha_bhinnatvanirUpaNam/</guid>
      <description>&lt;p&gt;जीवानां ईश्वरात् परस्परञ्च भिन्नत्व निरूपणम्।&lt;br&gt;&#xA;स चायमात्मा सौभर्यादि क्षेत्रज्ञव्यतिरिक्तेषु प्रतिक्षेत्रम् भिन्नः स्मृत्यनुभवसुखदुःख करणप्रयत्नादिप्रतिनियमात्। उक्तं हि न्याय सूत्रे &amp;ldquo;नानात्मनो व्यवस्थातः&amp;rdquo; इति। साङ्ख्यैरप्युक्तम्&lt;br&gt;&#xA;&amp;ldquo;जननमरणकरणानां प्रतिनियमादयुगत्प्रवृत्तेश्च।&lt;br&gt;&#xA;पुरुषबहुत्वं सिद्धं त्रैगुण्यविपर्ययाच्चैव॥&amp;ldquo;इति।&lt;br&gt;&#xA;जीवाद्वैतवचनानि तु प्रकारैक्यविषयाणि। प्रकारैक्येऽपि हि एकादिशब्दाः प्रयुज्यन्ते यथा अयमयञ्च एको व्रीहिरिति। &amp;ldquo;रामसुग्रीवयोरैक्यम्&amp;rdquo; इत्यादि च भाव्यम्। ततश्चायं संग्रहः&lt;br&gt;&#xA;अविरोधान्तरङ्गत्वजातिभोगाद्यभेदतः।&lt;br&gt;&#xA;एकोक्तिरपृथक्सिद्धेर्देशकालदशादिभिः॥&lt;br&gt;&#xA;साम्यञ्च सर्वजीवानां स्वरूपतः, मुख्यावस्थायां गुणतोऽपि चेति श्रुतिस्मृत्यादि सिद्धम्। तत्र जीवभेदनिषेधवचनान्यपि प्रामाणिक स्वरूप भेदव्यतिरिक्त देहात्माभिमान निबन्धन देवत्वादिभेद निषेधपराणि। कण्ठोक्तेन च देवत्वादिनिषेधेन तेषामैकार्थ्यमुचितम्। किञ्च निर्विशेषात्मैक्यवादिनोऽपि बन्धमोक्षयोरविशेषः प्रसज्यते। तत्वत इदानीमपि निरस्ताविद्यत्वात्, अतत्त्वतस्तदानीमपि तद्व्यवहारोपपत्तेः। व्यपदिश्यते हि शुकादिषु मुक्तेष्वपि हि जगति संसारः॥&lt;br&gt;&#xA;किञ्च&lt;br&gt;&#xA;भ्रान्त्या सर्वभ्रमोच्छेदे नोच्छेदस्तत्वतो भवेत्।&lt;br&gt;&#xA;प्रमयात्वपसिद्धान्ताद्वैतभङ्गादिसम्भवः॥&lt;br&gt;&#xA;विस्तरेण च परस्तात् दूषयिष्यामः। भास्कर मते तु नित्यसर्वज्ञस्य उपाधियोग एव परिहास्यः। उपाधिभिश्छेदनाद्ययोगेन ब्रह्मण एव संसारित्वानपायः। उपाधिसञ्चारे प्रतिक्षणं बन्धमोक्षप्रसङ्गः। सौभर्यादिवत् उपाधिभेदेऽपि प्रतिसन्धानस्य दुस्त्यजत्वात्। छेदाभ्युपगमे च अच्छेद्यत्वादविरोधः। एवं सकलपदार्थभिन्नसच्चिद्ब्रह्मवादोऽपि दूष्यः। बद्धस्यापि प्रलये मुक्तविशेष सदापत्यभिधानात्। मुक्तस्यापि सर्वज्ञस्य सृष्टौ सर्वहेय तादात्म्यानुसन्धानेन अनन्तसंसारयोगोत्। अतो बन्धमोक्षाविशेष एव। अस्माकमविद्यानिवृत्तिर्नाम भावान्तरं भविष्यत्ये। तच्च धीविशेष विकासादि रूपम्। प्रीयमाणपरमपुरुषपरिग्रहविशेषादिश्च। परेषां तु निखिलमिदमाविलमिति। &amp;ldquo;ब्रह्म वेद ब्रह्मैव भवति&amp;rdquo; इत्यादिकमित्थमेव ब्रह्मतादात्म्यापरोक्ष्यकृतम्। मुक्तब्रह्मणोस्तादात्म्यं शरीरशरीरिभावात्। तदापरोक्ष्यञ्च शाश्वतमेव ; तदपरोक्षधियो यावदात्मभावित्वात्। न्यायसुदर्शने तु उक्तम् &amp;ldquo;एवशब्दः साम्यवाची,&amp;ldquo;साम्ये चैव क्वचिच्छब्द&amp;rdquo; इति निघण्टूक्तेः। &amp;ldquo;वैष्णवं वामनमालभेत स्पर्धमानो विष्णुरेव भूत्वेमान् लोकानभिजयति&amp;rdquo; इति साम्ये श्रौतप्रयोग दर्शनाच्च। विष्णुरेव विष्णुरिवेत्यर्थः। न हि अत्र विष्णुरेव भवतीति विवक्षितम्। स्पर्धमानस्य पशुयागेन तदयोगात्। ऐहिकफलं हि शत्रुजयादि&amp;rdquo; इत्यादि। भाष्यञ्च गौणतामेवाह&lt;br&gt;&#xA;&amp;ldquo;प्रकारैक्ये च तत्व व्यवहारो मुख्य एव ; यथा सेयं गौः&amp;rdquo; इति। मुख्य एव मुख्यप्राय इत्यर्थः। सेयं गौः इति तु व्यक्ति द्वयैकरूप्यव्यपदेशः। अतः सिद्धं ईश्वरात् परस्परभिन्ना जीवा इति॥&lt;/p&gt;</description>
    </item>
    <item>
      <title>35 जीवविभागक्रमः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/35_jIvavibhAgakramaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/35_jIvavibhAgakramaH/</guid>
      <description>&lt;p&gt;जीवविभागक्रमः।&lt;br&gt;&#xA;स्वतस्सुखी च अयमात्मा। उपाधि वशात् संसरति। स द्विधा - संसारी असंसारी चेति। पुण्यपापादिमान् पूर्वः। तच्छून्य इतरः। पूर्वाऽपि द्विधा - नित्य संसारी भावि संसारविरहश्चेति। तत्र इतःपूर्वमनन्तकल्पेष्विव परस्तादपि हेत्वनागमनात् संसारविच्छेदसम्भवात् पूर्वः। मानं तु लीलाविभूतिनित्यत्वोक्तिः। &amp;ldquo;क्षिवाम्यजस्रम्, न क्षमामि कदाचन&amp;rdquo; इत्यादिकमपि तदुत्तम्भकम्। केचित्तु &amp;ldquo;विलम्भातिरेकपराणि तानि ; न तु कस्यचिदपि नित्यः संसारः। अविरुद्धयोरसंसर्गस्य कालविप्रकर्ष नियमेन व्याप्तेः। अन्यथा मोक्षसाधने &amp;ldquo;स किमहम्?&amp;ldquo;इति सन्देहात् अप्रवृत्ति प्रसङ्गात्&amp;rdquo; इति वर्णयन्ति। इतःपूर्वमनागतैः तच्छरीराद्युपनिपातवत्, तद्धेतूपनिपातात् भविसंसारविरहोपपत्तिः। प्रमाणञ्च ब्रह्मविदो मोक्षवचनानि। एते च संसारिणः कर्मप्शप्रग्रथिता ब्रह्माण्डकुहरपरिवर्तमानकालघटीयन्त्रकुण्डिकायमानाः तस्मिन् क्षीयमाणाः पूर्यमाणाश्च सन्तः परिभ्रमन्ति। तत्र पुण्यकृतो धूमरात्र्यपरपक्षदक्षिणायनषण्मासपितृलोकाकाशचन्द्र क्रमेण स्वर्गलोकमधिरोहन्ति। अवरोहन्ति च चन्द्रमसस्स्थानात् आकाशवायुधूमाभ्रमेघादिक्रमेण। तत्र श्रद्धासोमवर्षान्नरेतोमयीनामाहुतीनां विद्युत्पर्जन्यपृथिवीपुरुषयोषितः स्थानानि। प्रायिकी च पञ्चमाहुत्यपेक्षा ; द्रौपतीधृष्टद्युम्नप्रभृतिषु अदर्शनात्। एवमपुण्यकृतामपि स्वेदजादिशरीरेषु पञ्माहुत्यभावात् चन्द्रप्राप्त्यभावाच्च। तेषामतिघोरा निरयसरणिः, निरयदुःखानुभूतिश्च पुराणादिषु प्रपञ्चिता स्मर्यमाणापि कलेबरं कदम्बगोलाययति। द्वितीयोऽपि द्विधा - संसारात्यन्ताभाववान् प्रध्वस्तसंसारश्चेति। तत्र कदाचिदपि संसारहेत्वभावात्, पूर्वस्य ईश्वरवत् नित्यसूरेः तत् अत्यन्ताभावः। उत्तरस्तु उपपादितो मुक्त एव। अनादावपि काले प्रतिदिवसं सहस्रपुरुषमोक्षेऽपि न संसारात्यन्तविलयः। अस्यानन्तस्य एवं स्वभावत्वात्। उक्तञ्च वेदार्थसंग्रहे &amp;ldquo;ब्रह्मज्ञानपक्षादपि पापीयानयं भेदाभेदपक्षः। अपरिमितदुःखस्य पारमार्थिकत्वात् संसारिणामनन्तत्वेन दुस्तरत्वाच्च&amp;rdquo; इति। अनन्तपयानिधौ पयोबिन्दुसन्निपातवत् संसारिवर्गे पूर्वमुक्तेषु पश्चान्मुक्तानामनुप्रवेशः। अनन्तेष्वपि संसार्यसंसारिषु एकपादत्वत्रिपादत्वतारतम्यमापेक्षिकम्। तथा च मुहूर्तायामाहोरात्र कल्पादिषु द्रव्यपार्थिवघटादिषु च दृष्टमेव। अत एव नित्यानां समस्तबद्धमुक्तापेक्षयापि अनन्तत्वं उपपन्नम्। केचित्तु नित्यसूरि वर्गं नेच्छन्ति ; तन्न। &amp;ldquo;सदा पश्यन्ति सूरयः&amp;rdquo; इत्यादिभिः सदापश्यदनेकद्रष्टृविशिष्टस्थानविधानात्। अत एव न मुक्तप्रवाहेण वा ईश्वरेण वा अन्यथासिद्धिः। सर्वेषां जीवानां संसारात्यन्तायोगव्यवच्छेदसाधनानि जीवत्वादिलिङ्गानि यथा सम्भवं सिद्धसाधन बाधादिभिर्दूष्याणि। एतेषां नित्यसूरीणामानन््त्यावान्तरभेदादिकं श्रीपाञ्चरात्र संहितासु विशदम् अनुसन्धेयम्।&lt;br&gt;&#xA;अनन्तविष्वक्सेनाद्यैर्नियताधिक्रियैरपि।&lt;br&gt;&#xA;ज्ञानानन्दादिभिर्मुक्ता नित्यानन्दसोदराः॥34॥&lt;br&gt;&#xA;एवं सदादर्शनादिबलादेव नित्यमुक्तेश्वराणां प्रतिसर्गावस्थायां सुषुप्तकल्पतया अवस्थानं वदन्तः प्रत्युक्ताः। सङ्कोचककर्माद्यभावाच्च साऽवस्था दुरुपपादता॥&lt;/p&gt;</description>
    </item>
    <item>
      <title>36 मोक्षहेतुनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/36_moxahetunirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/36_moxahetunirUpaNam/</guid>
      <description>&lt;p&gt;मोक्षहेतु निरूपणम्।&lt;br&gt;&#xA;अथ को मोक्षहेतुः? भक्तिरूपापन्नोपासनवेदनध्यानादिशब्दवाच्योऽसकृदावृत्त&lt;br&gt;&#xA;आप्रयाणात् अन्वहमनुवर्तमानो ज्ञानविशेषः। तथा च सूत्रम् &amp;ldquo;आवृत्तिरसकृदुपदेशात्&amp;rdquo;, इति &amp;ldquo;आप्रयाणात्तत्रापि हि दृष्टम्&amp;rdquo; इति च। न पुनः केवलं तत्वज्ञानम् ; तस्य अध्ययनविधिसिद्धसाङ्ग सशिरस्काध्ययन गृहीताक्षर राशि विशेषापात प्रतीत निरतिशय पुरुषार्थ साधनार्थ निर्णय रागप्राप्त श्रवणमात्रेणनिष्पन्नस्य अविधेयत्वात्, तावपि सिद्धेऽपि मोक्षादर्शनाच्च। तदुक्तं भगवता आपस्तम्बेन &amp;ldquo;बुद्धे क्षेमप्रापणं तच्छास्त्रैर्विप्रतिषिद्धम् , बुद्धे चेत् क्षमप्रापणमिहैव न दुःखमुपलभेत&amp;rdquo; इति। नापि श्रवणमननोपासननिर्धूतभेदवासनस्य वाक्यमात्रजन्यः साक्षात्कार इति वाच्यम् ; तस्य अन्योऽन्याश्रय विरोधादिदुष्टत्वात्। अविद्यास्वरूपसम्बन्धनिवर्तकज्ञनतज्ज्ञातृतदैक्योपदेशादीनां विकल्पासहत्वं भाष्यादिषु ग्राह्यम्। असत्यात् सत्यप्रतिपत्तिश्च सर्वथा अनुपपन्ना। तथा हि&lt;br&gt;&#xA;सत्यधीर्मम सत्येन तवासत्यादसत्यधीः।&lt;br&gt;&#xA;सत्यादसत्यधीर्वेति नासत्यासत्यधीर्भवेत्॥ 35॥&lt;br&gt;&#xA;कर्मापि न केवलं ज्ञानसमुच्चितं वा मुक्तिहेतुः, वेदनमेव विधाय उपायान्तर निषेधात्। तदङ्गतया कर्मानुप्रवेशे तु न विरोधः, तथा सति तस्य उपायान्तरत्वाभावात्। परमात्मसाक्षात्कारोदयविरोधिरजस्तमोमूलभूतसांसारिकपुणयपापरूपप्राचीनकर्मनिर्मथनकृतचित्तशुद्धि द्वारेण हि तदा तदुपयोगः। एतेन विशिष्टदेशवासव्रतविशेषवैष्णवसंश्रयादेर्ज्ञानयोगकर्मयोश्च परम्परया मोक्षहेतुत्वमित्यपि सिद्धम्, वैष्णवसंश्रयादेरुपासनशेषतया उपादानात्। यजमानेन सह पश्वादीनां स्वर्गादिगमनवद्वा मोक्षसिद्धिः। &amp;ldquo;यजमानेन सहिताः स्वर्गं यान्ति नराधिप&amp;rdquo; इति हि महाभारतोक्तिः। ज्ञानकर्मयोगयोश्च वक्तव्यमखिलं श्रीमद्गीताभाष्ये व्यक्तमुक्तम्। तत्र हि कर्मयोग प्रसङ्गेषु &amp;ldquo;कर्मयोगस्य सुशकत्वात् अप्रमादत्वाच्च अन्तर्गतात्मज्ञानतया निरपेक्षत्वात्&amp;rdquo; इत्यादिप्रकारेण आत्मावलोकनसिद्धिरुपपादिता। तथा &amp;ldquo;निराशीर्यचित्तात्मा&amp;rdquo; इति श्लोके &amp;ldquo;ज्ञाननिष्टाव्यवधानरहितकेवलकर्मयोगेन एवं रूपेण आत्मानं पश्यतीत्यर्थः&amp;rdquo; इत्युक्तम्। तथा &amp;ldquo;ब्रह्मार्पणम्&amp;rdquo; इति श्लोकेऽपि &amp;ldquo;मुमुक्षुणा क्रियमाणं कर्म परब्रह्मात्मकमेवेत्यनुसन्धानयुक्ततया ज्ञानाकारं साक्षादवलोकन साधनम्। न ज्ञाननिष्टाव्यवधानेन&amp;rdquo; इत्युक्तम्।&lt;br&gt;&#xA;तथा पञ्चमाध्याये&lt;br&gt;&#xA;&amp;ldquo;सन्न्यासः कर्मयोगश्च निश्रेयसकरावुभौ।&lt;br&gt;&#xA;तयोस्तु कर्मसन्न्यासात् कर्मयोगो विशिष्यते॥&lt;br&gt;&#xA;एकमप्यास्थितः सम्यगुभयोर्विन्दते फलम्।&lt;br&gt;&#xA;यत्साङ्ख्यैः प्राप्यते स्थानं तद्योगैरपि गम्यते॥&amp;rdquo;&lt;br&gt;&#xA;इत्येतैर्व्यक्तमेव नैरपेक्ष्यमुक्तम्।&lt;br&gt;&#xA;&amp;ldquo;सन्न्यासस्तु महाबाहो दुःखमाप्तुमयोगतः।&lt;br&gt;&#xA;योगयुक्तो मुनिर्ब्रह्म न चिरेणाधिगच्छति॥&amp;rdquo;&lt;br&gt;&#xA;इति ज्ञानयोगादपि कर्मयोगस्य शीध्रकारित्वं कर्मयोगादृते ज्ञानयोगस्य दुष्प्रापत्वञ्च प्रतिपादितम्। द्वयोरपि च भक्त्यङ्गत्वं बहुषु प्रदेशेषु अभिहितम्। तथा हि &amp;ldquo;अथैतदप्यशक्तोऽसि&amp;rdquo;&lt;br&gt;&#xA;इत्यस्य व्याख्याने &amp;ldquo;ततोऽक्षरयोगमात्मस्वभावानुसन्धानरूपं परभक्तिजननं पूर्वषट्कोदितमाश्रित्य तदुपायतयासर्वकर्मफलत्यागं कुरु&amp;rdquo; इत्युक्तम्। तथा &amp;ldquo;श्रेयो हि ज्ञानमभ्यासात्&amp;rdquo; इत्यत्र &amp;ldquo;शान्ते मनसि स्यात्मध्यानं सम्पत्स्यते। आत्मध्यानाच्च तदापरोक्ष्यम्, तदापरोक्ष्यात् परा भक्तिरिति भक्तियोग अभ्यासाशक्तस्य आत्मनिष्टैल श्रेयसी। आत्मनिष्टस्यापि अशान्तमनसो निष्टावाप्तये अन्तर्गतात्म ज्ञानानभिसंहितफलकर्मनिष्टैव श्रेयसीत्यर्थः&amp;rdquo; इत्युक्तम्। तथा तृतीय षट्कारम्भे &amp;ldquo;पूर्वस्मिन् षट्के परमप्राप्यस्य ब्रह्मणो भगवतो वासुदेवस्य प्राप्त्युपायभूत भक्तिरूप भगवत् उपासनाङ्गभूतं प्रत्यगात्मनो याथात्म्यदर्शनं ज्ञानयोगकर्मयोगलक्षणनिष्टाद्वयसाध्यमुक्तम्&amp;rdquo; इत्युक्तम्। &amp;ldquo;उभयपरिकर्मितस्वान्तस्य ऐकान्तिकात्यन्तिकभक्तियोगलभ्यः&amp;rdquo; इति। अत्रेदं तत्वम्। भक्तियोगः परमात्म प्राप्त्युपायभूतः। तदशक्तस्य तद्भक्तियोगसिध्यर्थं आत्मावलोकनमपेक्षितम्। तस्य च ज्ञानयोग कर्मयोगौ द्वौ पृथगुपायौ। तत्र ज्ञायोगः स्वात्मावलोकनेऽन्तरङ्गः। तथापि प्रथमं स दुष्करः। तदनधिकारिणस्तुल्यफलः कर्मयोग एव कार्यः। तदधिकारिणोऽपि व्यपदेशस्य लोक संग्रहार्थं कर्मयोग एव कार्यः। अशक्तस्य ज्ञानयोगशक्तिं कर्मयोग एव उत्पादयति। तदा कर्मयोगं परित्यज्य ज्ञानयोगमनुतिष्टतोऽपि न दोषः। इमौ च योगौ कामनाभेदेन कस्यचित् कैवल्यमात्र साधकौ। यथा भगवदुपासनमेव कस्यचित् ऐश्वर्यादिकं साधयति। प्रवाहानादिपुण्यपापरूपकर्म तारतम्येन शक्त्यशक्ति कामनादितारतम्यमिति न कश्चित् दोष इति। तत्सिद्धं भक्तिरेव मोक्षोपाय इति॥&lt;/p&gt;</description>
    </item>
    <item>
      <title>37 भक्तिनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/37_bhaktinirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/37_bhaktinirUpaNam/</guid>
      <description>&lt;p&gt;भक्ति निरूपणम्॥&lt;br&gt;&#xA;महनीयविषये प्रीतिर्भक्तिः। सैव अवस्थाभेदात् परभक्त्यादिभेदं भजते। स्तुति नमस्कारादिषु तत्सम्भन्धात् भक्तिशब्द उपचारतः। सा च भक्तिः सदक्षरमधुदहरभूमवैश्वामरादि विद्याभेदात् बहुधा गुणोपसंहारपादे निपुणमनुसन्धेया। एवंचातुरात्म्योपासनरूपा अपि भक्तयः सद्विद्यादिभेदवदङ्गीकार्याः। प्रमाणसिद्धत्वनैरपेक्ष्याद्यविशेषात्। एताः सर्वास्तत्तच्छास्त्रप्रतिपादित तत्तद्वर्णाश्रमधर्मनिष्टत्रैवर्णिकमनुष्यदेवासुरादिसाध्याः। स्त्रीविधुराणामपि जपोपवासाद्यङ्गाधिकृतानां ब्रह्मविद्याधिकारोऽस्त्येव। अनाश्रमित्वात् आश्रमित्वमेव ज्याय इति विशेषः। नैष्टिकादिपरिभ्रष्टानां तु अनधिकार एव ; तथा स्मृतेः शिष्टबहिष्कारादेश्च। कृतप्रायश्चित्तानामपि तेषां ब्रह्मविद्याधिकारो नास्त्येवेति &amp;ldquo;बहिस्तूभयथापि स्मृतेराचाराच्च&amp;rdquo; इति सूत्रेऽभिहितम्। ननु गोपिकादेरपि मोक्षः श्रूयते, तत्कथं त्रैवर्णिकत्वनियमः? इत्थम्। न हि तेषां तत्तच्छरीरेष्वेव उपायानुष्टानम्, किं तु प्राचीनेष्वेव ब्राह्मणादिजन्मसु। प्रागेव प्राप्तोपायानामपि तेषां प्रारब्धकर्मविशेषादिना निकृष्टशरीरप्रवेशः। अन्तिमशरीरं तु यत्किमपीति न दोषः। प्रारब्धावधिकत्वाद्बन्धस्य। एवं विदुरादयश्च भवान्तरीय संस्कारोद्बोधजनितज्ञानेनेति नापशूद्राधिकरणविरोधः। स्मरन्ति च।&lt;br&gt;&#xA;&amp;ldquo;धर्मव्याधादयोऽप्यन्ये पूर्वाभ्यासाज्जुगुप्सिते।&lt;br&gt;&#xA;वर्णावरत्वे संप्राप्ताः संसिद्धिं श्रमणी यथा॥&amp;rdquo; इत्यादि। शुश्रूषोर्जानश्रुतेः शूद्रेत्यामन्त्रणं शोचनादिति सूत्र एव व्यक्तम्।&lt;/p&gt;</description>
    </item>
    <item>
      <title>38 न्यासविद्यानिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/38_nyAsavidyAnirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/38_nyAsavidyAnirUpaNam/</guid>
      <description>&lt;p&gt;न्यासविद्या निरूपणम्॥&lt;br&gt;&#xA;अध्यवसायादि विशेषविशिष्टा न्यासविद्या। तस्या अपि बुद्धिविशेषत्वात् &amp;ldquo;नान्यः&lt;br&gt;&#xA;पन्थाः&amp;rdquo; इत्यादिभिर्न विरोधः। भक्तिविशेषत्वाच्च &amp;ldquo;भक्त्या त्वनन्यया&amp;rdquo; इत्यादिभिः। यथाहुः&lt;br&gt;&#xA;&amp;ldquo;साधनं भगवत्प्राप्तौ स एवेति स्थिरा मतिः।&lt;br&gt;&#xA;साध्य भक्तिस्तथा सैव प्रपत्तिरिति गीयते॥&lt;br&gt;&#xA;उपायो भक्तिरेवेति तत्प्राप्तौ या तु सा मतिः।&lt;br&gt;&#xA;उपायभक्तिरेतस्याः पूर्वोक्तैरेव गरीयसी॥&lt;br&gt;&#xA;उपायभक्तिः प्रारब्धव्यतिरिक्ताघनाशिनी।&lt;br&gt;&#xA;साध्यभक्तिस्तु सा हन्त्री प्रारब्धस्यापि भूयसी॥&amp;rdquo; इति॥&lt;br&gt;&#xA;तस्या अपि हि शब्दान्तरादिभिः सद्विद्यादिभेदवत् भेदे सिद्धे सर्ववेदान्तप्रत्यय न्यायात् सर्वप्रपत्तिप्रकरणपठितगुणोपसंहारेण पौष्कल्ये च सिद्धे &amp;ldquo;विकल्पोऽवशिष्टफलत्वात्&amp;rdquo; इति न्यायेन विद्यान्तरसमुच्चयप्रसङ्गाभावः, त्याज्यसमुच्चये विरोधाच्च। भक्त्यङ्गभूता साचान्यैव ; अभिसन्धिभेधात्। यथा ऐश्वर्यसाधिका भक्तिरपवर्गोपायभक्तिभ्या भिध्यते, यथा च कर्मस्वरूप अविशेषेऽपि नित्यकाम्यज्योतिष्टोमभेदः। भक्तिविशेषभूतायास्तस्याः पृथगुपायत्वपरिगणनं कथम्? इति चेत् सकृदसकृत्त्वनिरपेक्षत्वादिभेदमाश्रित्येति मन्वीथाः। फलवैषम्याभावे लघूपाये सति गुरूपायविधानमनर्थकमिति चेन्न ; तादृशाध्यवसायादेर्दुष्करत्वेन गौरवाविशेषात्। तथोक्तं प्रपत्ति प्रकरणे &amp;ldquo;उपायः सुकरः सोऽयं दुष्करश्च मतो मम&amp;rdquo; इति। यथा च कश्चित् महता प्रयासेन महीपतेरर्थमासादयति, स्खलने च यथोचितं दण्डयते। अपरस्तु अन्तरङ्गसेवाक्षमः क्षोदीयसैव आयासेन तावन्तं तदधिकञ्च अर्थमासादयति, क्षुद्रेशु स्खलितेशु सह्यते, महत्स्वपि अल्पदणडो भवति। तत्रापि अन्तरङ्गसेवा मन्दभाग्यानां दुर्लभेति चेत् ; अत्रापि तथैव। यथा उपायभक्तिष्वेव तत्तच्छाखाभेदेन वर्णाश्रमभेदेन च अङ्गभूतानां कर्मणां गुरुलघुतारतम्येऽपि फलमविशिष्टम्, तथेहापि। कथम तर्हि &amp;ldquo;अतस्त्विरतज्यायोलिङ्गाच्च&amp;rdquo; इति सूत्रे &amp;ldquo;भूयोधर्मकाल्पधर्मकयोरतुल्य कार्यत्वात्&amp;rdquo; इति भाष्यम्? इत्थम् ; एकाधिकारिगोचरमुख्यगौणविषयं हि तत्। अन्यथा अधिक धर्मकाश्रमान्तरसूत्रान्तरादिष्वपि फलवैषम्यप्रसङ्गेन ज्यायस्त्वप्रसङ्गात्। उपायभक्तौ नित्य नैमित्तिक कर्मणां फलाभिसन्धिरहितकाम्यकर्मणाञ्च अङ्गत्वेनानुष्टानम्, न पुनः स्वातन्त्र्येण। निषिद्ध वर्जनं द्वयोरपि भक्त्योः समम्। साध्यभक्तौ तु काम्यानां स्वरूपतोऽपि त्यागः ; न तु नित्यानाम्। अङ्गिनः प्रहणात् तेषामपि तदङ्गानां परित्याग एवेति चेन्न ; स्वतन्त्राधिकार अनपायात्। तदेतदखिलं &amp;ldquo;उपायापायसन्त्यागी मध्यमां वृत्तिमास्थितः&amp;rdquo; इत्यादिभिर्विशदम् अवगन्तव्यम्॥&lt;br&gt;&#xA;यत्तु - केचित् परित्यक्तसकलवर्णाश्रमधर्माः संवर्तभरतविदुरादयो ब्रह्मविदः सञ्चरन्तीति यथेष्टकरणकौतुकिनां प्रलपितम् ; तदसत्। तत्तत्प्रकरणेष्वेवजडवादाचरणज्ञान अभिसन्ध्यादिमात्रप्रतिपादनपरत्वनिर्णयात्, &amp;ldquo;बाल्येन तिष्टासेत्, जडवल्लोकमाचरेत्, सतां मार्गमदूषयन्&amp;rdquo; इत्यादीनां पर्यालोचनात्। बाल्य़ञ्च शक्तिविद्याभिजनाद्युत्कर्षाणां सतामनाविष्करणम् एव ; न तु कामचारवादभक्षकत्वादि। तथा च सूत्राणि &amp;ldquo;अनाविष्कुर्वन्नन्वयात्, सर्वान्नानुमतिश्च प्राणात्यये तद्दर्शनात्, शब्दश्चातोऽकामकारे&amp;rdquo; इत्यादीनि। अन्यथा &amp;ldquo;स खल्वेवं वर्तयन् यावदायुषं&lt;br&gt;&#xA;ब्रह्मलोकमभिसम्पद्यते, नाविरतो दुश्चरितात्, वर्णाश्रमाचारवता&amp;rdquo; इत्यादि श्रुतिस्मृति शतप्रकोप प्रसङ््गः। कथं तर्हि उत्तरपूर्वाघयोरश्लेषविनाशौ वाच्यौ? इत्थम्, समधिगतविद्यानां भुक्तफलकृतप्रायश्चित्तप्रारब्लकर्मव्यतिरिक्तं प्राचीनं कर्म उपायप्रभावादेव अग्निप्रोतेषीकतूलवत् प्रदूयते। उत्तरञ्च अबुद्धिपूर्वकं पुष्करपलाश आप इव न श्लिष्यति। पुण्येऽपि विद्यानुकूलव्यतिरिक्तांशस्य सुखहेतुत्वेऽपि मोक्षविरोधित्वाविशेषात् अनिष्टफलतया पापशब्दाभिलप्यस्य अश्लेषविनाशावेव। &amp;ldquo;नाभुक्तं क्षीयते कर्म&amp;rdquo; इत्यादिकं तु विद्याभिन्नविषयम्। प्रारब्धं तु भोगेनैव क्षपणीयम्। सूत्रञ्च &amp;ldquo;भोगेन त्वितरे क्षपयित्वाथ सम्पद्यते&amp;rdquo; इति। प्रारब्धकर्मणाञ्च न तद्देहपातावधिकत्वनियमः कर्मणां विचित्रफलत्वात्। एतद्देहावसान एवेति न्यस्तभरस्य तु तस्य तद्देहपातावधिकत्वमेव, &amp;ldquo;यावन्न विमोक्ष्येऽथसंपत्स्ये&amp;rdquo; इत्यस्यापि प्रारब्धतत्तत्कर्मफलपर्यवसानविषयत्वात्। &amp;ldquo;अस्माच्छरीरात् समुत्थाय&amp;rdquo; इत्यादेरपि अन्तिमशरीरविषयत्वात्। अत एव &amp;ldquo;यावदधिकारमवस्थितिराधिकारिकाणाम्&amp;rdquo; इतिसूत्रम्। एतेन अन्तिमशरीरनिवृत्तौ देशकालनियमाभावोऽपि सिद्धः। सूत्राणि &amp;ldquo;निशि नेति चेन्न सम्बन्धस्य यावद्देहभावित्वाद्दर्शयति च, अतश्चायनेऽपि दक्षिणे&amp;rdquo; इत्यादीनि। एवं बिद्धिपूर्वमुत्तरमपि भोगेन प्रारयश्चित्तेन वा क्षपणीयम्। न चैष प्रायशो विद्याननुकूलं पुण्यं पापञ्च बुद्धिपूर्वकं करोति फलाभिसन्धियुक्तपुण्यस्य च विद्याविरोधित्वात्, फलान्तरेषु च विरक्तत्वात्, पापे च ईश्वराज्ञाति लङ्घनभयात्। यदि च कदाचित् बुद्धिपूर्वकं करोति, तदा भीतः स्वयमेव तत्तदुचितं प्रायश्चित्तं करोति। अथ प्रमादात्तदपि न करोति ; तदापि प्रारब्धकर्म पर्यवसानात् प्रागेव तत्तत्कर्म यथाकथ़ञ्चित् फलति, न तु स्वयमेव जन्मादिप्रयोजकं भवति। अथ च जन्मादिहेतुरेव कर्मविशेषः शापादिर्वा उपनिपतितः ; तदा तेन तत्प्रसज्यत एव। तथापि निष्पन्नस्योपायस्य न शैथिल्यम्। स तु प्रारब्धकर्मण इव एतस्यापि पर्यवसाने संसारं निवर्तयति। न च पुनरुत्तरोत्तरकर्मकरणात् संसाराविच्छेद इति वाच्यम् ; शास्त्रविरोधात्, निष्पन्नस्योपासनस्य निष्फलत्वप्रसङ्गात्। सूत्राभिप्रेतञ्चैतत्। &amp;ldquo;एवं मुक्तिफलानियमस्तदवस्थावधृतेस्तदवस्थावधृतेः&amp;rdquo; इति। इदञ्च सूत्रं विद्याङ्गकर्मनिषयमपि विद्यायां तुल्यन्यायतया अनुसन्धेयम्॥&lt;br&gt;&#xA;नन्वेवं समस्तकर्मप्रलये साधुपापकृत्ययोर्हानं सुहृद्विषदुपायनञ्च कथं घटते? तथा हि। न तावत् पूर्वकृतयोः ; तत्र केषाञ्चित् कर्मणां दत्तफलत्वात् केषाञ्चित् प्रायश्चित्त विद्याभ्यां विनष्टत्वात्, फलवत् तयोरपि कर्मस्वरूपनिवर्तकत्वात्। केषाञ्चित् प्रारब्धफलानां भोगेनैव क्षपितत्वात्, एवमुत्तरकृतानामबुद्धिपूर्वकाणाञ्च अश्लिष्टत्वात्, विद्यानुकूलानाञ्च विद्यैव फलभूतया निवृत्तत्वात्, तत्र च साधुकृत्यांशाभावात्। न च सुहृदादिकृतस्यैव कर्मणोऽनेन हानादिकमुपपद्यते; स्वकीयत्वाभावात्, दायसमोपायननिर्देशानुपपत्तेः। उपायनवाचोयुक्तिस्तत्सौहार्द शात्रवाभ्यां जनितत्वादौपचारिकीति चेन्न ; &amp;ldquo;हानौ तूपायनशब्दशेषत्वात्&amp;rdquo; इत्यादि सूत्र भाष्यादि विरोधादचिन्तनीयत्वप्रसङ्गाच्च प्रगेव सौहार्दादिकृतस्य दायसमकालप्रात्यभिधानविरोधाच्चेति। अत्रोच्यते ; दत्तफलम्, अदत्तफलञ्चेति पूर्वाघं द्विविधम्। अदत्तफलमपि प्रायश्चित्तविनष्टम्, अविनष्टञ्चेति। अविनष्टमपि प्रारब्धफलम्, अप्रारब्धफलञ्चेति। तत्रान्तिमं लिद्यया लिनाश्यम्। एवमुत्तरमपि विद्यानुकूलम्, अननुकूलञ्चेति द्विविधम्। अननुकूलमपिबुद्धिपूर्वम्, अबुद्धिपूर्वञ्चेति। तत्र अबुद्धिपूर्वस्य विद्याबलादश्लेषः। एवं ययोः कर्मराश्योः प्रबलकर्मान्तरप्रतिरोधाददत्तफलयोः अश्लेषविनाशौ तयोर्हानं सुहृदाद्युपायनञ्च उच्यते। तथा च &amp;ldquo;सुहुदः साधुकृत्यां&amp;rdquo; इत्यस्य विषयविभागपरे &amp;ldquo;अतोऽम्याऽपि ह्येकेषामुभयोः&amp;rdquo; इति सूत्रे भाष्यम् &amp;ldquo;विद्यया अश्लेषविनाश श्रुतिश्च तद्विषया&amp;rdquo; इति। अश्लेषविनाशौ च करमशक्तिप्रतिबन्धतन्नाशावेव। सा च शक्तिर्भगवत्कोपप्रीति विशेषात्मिका। तादृशौ च प्रीतिकोपौ सुहृद्विषद्गोचरौ भवत इति तावतैव उपायनवाचोयुक्तिः। &amp;ldquo;पाते तु&amp;rdquo; इति सूत्रांशे &amp;ldquo;शरीरपातादूर्ध्वं तु विद्यानुगुणदृष्टफलानि सुकृतानि नश्यन्तीत्यर्थः&amp;rdquo; इति भाष्यम्। विद्यानुगुणानामदत्तफलानां कर्मणां शरीरपातादूर्ध्वं विनाश उपायनञ्च। इतरेषाम तु विद्याधिगमदशायामेवाश्लेषविनाशौ, उत्क्रमणदशायाञ्च हानमुपायनञ्चेति विभाग इति। न्यासविद्या तु प्रारब्धमपि निश्शेषं विनाशयितुं शक्ता, तथापि रागविषयमंशं तदनुबन्धि दःखञ्च स्थापयति। निश्शेषवैराग्ये तु निश्शेषं निपर्तयति। अत एवार्तदृप्तभेदः। रागविषयश्चांशो दृप्ते नैतावदिति परिच्छेत्तुं शक्यः ; विचित्रत्वात् पुंसामभिप्रायपद्धतेः। अस्याञ्च विद्यायामन्तिमप्रत्ययापेक्षापि न विद्यते॥&lt;br&gt;&#xA;इयं केवललक्ष्मीशोपायत्वप्रत्ययात्मिका।&lt;br&gt;&#xA;स्वहेतुत्वधियं रुन्धे किं पुनः सहकारिणाम्॥36॥&lt;br&gt;&#xA;प्रारब्धकर्मावधिको मोक्ष इत्थमुपासितुः।&lt;br&gt;&#xA;दृप्तस्य देहावधिक आर्तस्यार्त्यवधिर्मतः॥37॥&lt;/p&gt;</description>
    </item>
    <item>
      <title>39 उत्क्रान्तिः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/39_utkrAntiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/39_utkrAntiH/</guid>
      <description>&lt;p&gt;उच्चिक्रमिषतः सर्वस्य पूर्वं वागिन्द्रियं तदनु च शेषाणि नवेन्द्रियाणि मनसा सहाविभागं गच्छन्ति। तच्च सर्वेन्द्रियसंयुक्तं मनः प्राणेन। स च एकादशेन्द्रियसंयुक्तो जीवेन। स च इन्द्रियप्राणसंयुक्तः पञ्चभूतैः। तानि च इन्द्रियप्राणजीवसंयुक्तानि परमात्मना। एतावच्च विद्वदविदुषोः साधारणम्। अविदुषस्तु विशेषः प्रागेवोक्तः। विद्वांस्तु सर्वोऽपि मूर्धन्यया ब्रह्मनाड्या सुखेन शरीरात् निष्क्रामन् अर्चिरहस्सित पक्षोदगयनाब्द मरुदर्केन्दु वैद्युत वरुणेन्द्र प्रजापति संज्ञैरातिवाहिकैः पुरुषैः क्रमाद्यथास्वं देशमतिवाह्यमानो वैद्युतेनामानवनाम्ना तेनैव क्रमात् वरुणादि- समीपं नीतस्तेन ब्रह्मसमीपमुपनीयते। एषैवार्चिरादिगतिः कर्मणामन्यसंक्रान्तिश्च&lt;br&gt;&#xA;&amp;ldquo;सम्भूतिञ्च विनाशञ्च यस्तद्वेदोभयं सह।&lt;br&gt;&#xA;विनाशेन मृत्युं तीर्त्वा सम्भूत्याऽमृतमश्नुते॥&amp;rdquo;&lt;br&gt;&#xA;इति सम्भूतिविनाशशब्दाभ्यामुच्यते। कर्मणां विनाशेन हि संसारतरणम्। अर्चिरादिसम्भूत्या च ब्रह्मप्राप्तिः। &amp;ldquo;सम्भूतिमुपासते&amp;rdquo; इत्यत्रोपासनं चिन्तनमात्रमेव। सम्भूति शब्दश्च प्राप्तौ बहुशः प्रयुक्तः, &amp;ldquo;तेऽर्चिषमभिसम्भवन्ति, एतमितः प्रेत्याभिसम्भवितास्मि, ब्रह्मलोकम् अभिसम्भवानि&amp;rdquo; इत्यादिषु। नारायणार्यैस्तु सम्भूतिविनाशशब्दौ फलद्वारा लक्षणया विद्याकर्म विषयावुक्तौ &amp;ldquo;विदुषो विद्यासाध्यस्यापवर्गस्यसम्यगभिवृद्धिरूपत्वात्&amp;rdquo; इत्यादिना। एवञ्च &amp;ldquo;विद्याञ्च अविद्याञ्च यस्तद्वेदोभयं सह&amp;rdquo; इत्यादि श्रुत्यैकार्थ्यं स्यात्। उत्क्रम्य गच्छतश्चास्य सर्वकर्मक्षयेऽपि च विद्यामाहात्म्यादेव सूक्ष्मशब्दाभिलप्यं किञ्चित् त्रिगुणद्रव्यमुपष्टम्भकमनुवर्तते। उक्तञ्च सारे &amp;ldquo;शरीरादुत्क्रान्तस्यापि सूक्ष्मशरीरमनुवर्तते&amp;rdquo; इत्यादि। अत एव च प्राथमिकसाक्षात्कारः प्रत्यूषकल्प इति गतिसाफल्यम्। निश्शेषाविद्याविनाशश्च विशिष्टदेशगतिसापेक्ष इति गतिशास्त्रादेव अध्यवशीयते। तथा च &amp;ldquo;परं जैमिनिर्मुख्यत्वात्&amp;rdquo; इति सूत्रे भाष्यम् &amp;ldquo;यथा हि विद्योत्पत्तेर्वर्णाश्रमकर्म शौचाचारदेशकालाद्यपेक्षा&amp;rdquo; &amp;ldquo;तमेतं वेदानुवचनेन&amp;rdquo; इत्यादि शास्त्रादवगम्यते, तथा निश्शेषाविद्या निवर्तनरूपविद्या निष्पत्तिरपि विशिष्टदेशगतिसापेक्षेतिगतिशास्त्रादवगम्यते&amp;quot; इति। उत्क्रमणप्रभृति च उत्तरोत्तरमतिशयित ज्ञानानन्दशाली जायते। प्राणेन्द्रियादिमत्वाच्च मध्ये भोग विहार संवादादि उपपत्तिः। अमानवकरस्पर्शादारभ्य चासौ मुक्तः। ततः पूर्वः सर्वोऽप्युपायव्यापारः। फलं परमपद- पर्यङ्कारोहणादिकम्। तथा चायमीश्वर इवापहतपाप्मत्वसत्यसङ्कल्पत्वादिविशिष्टो भवति। तच्चास्य समस्तप्रतिबन्धकात्यन्तिकलयादाविर्भूतं स्वाभाविकं रूपम्। ततः परं अस्य कदाचिदपि न संसारात्मिका पुनरावृत्तिः। प्रथमं तावदकालकाल्यत्वाजरत्वाक्षरत्वादिवचनेन देशलयाभावात्, &amp;ldquo;स यदि पितृलोककामो भवति&amp;rdquo; इत्यादिना अनायासस्वसङ्कल्पमात्रसृष्टपरमपुरुषभोगनिर्मग्नाप्राकृत भोगरूपत्वेन संसारत्वाभावात्। सृष्यादिजगद्व्यापारमोक्षप्रदत्वमुमुक्षूपास्यत्वशेषित्वादिरूप भगवत् असाधारणधर्मव्यतिरिक्तज्ञानानन्दसत्यसङ्कल्पत्वादिगुणात्यन्तसाम्यातिरेकेणसायुज्यन्तु गगनारविन्द मकरन्दवार्तामनुसरति। न तावत् सायुज्यं ब्रह्मणि लयः ; अग्निवाय्वादिसायुज्येऽपि लय प्रसङ्गात्। नापि साधारणसरीरवत्त्वम् ; जीवशरीरापेक्षया संसारेऽपि समत्वात्। ईश्वर शरीरापेक्षया मोक्षेऽप्ययोगात्। एवमन्यदपि। किं तर्हीदम्? समानात्मगुणयोगित्वम्। तत्रैव चास्य स्वारस्यम्। सयुग्भावो हि सायुज्यम्। सयुक्छब्दश्च भिन्नयोरेकत्र साधारणयोगं दर्शयति। &amp;ldquo;परमं साम्यमुपैति&amp;rdquo; &amp;ldquo;मम साधर्म्यमागताः&amp;rdquo; इत्यादिबलाच्च &amp;ldquo;ब्रह्मैव भवति&amp;rdquo; इत्यादीनामपि साम्य एव तात्पर्यमिति प्रागेवोपपादितम्। अग्न्यादिप्रप्तिस्तु सालोख्यादितारतम्यमस्ति। ब्रह्मप्राप्तौ तु सायुज्यरूपायां पूर्वं त्रयमप्यविनाभूतम्। यत्तु&lt;br&gt;&#xA;&amp;ldquo;मोक्षं सालोक्यसारूप्यं प्रार्थये न कदाचन।&lt;br&gt;&#xA;इच्छाम्यहं महाभहो सायुज्यं तव सुव्रत॥&lt;br&gt;&#xA;लोकेषु विष्णोर्निवसन्ति केचित्सनीपमृच्छन्ति च केचिदन्ये।&lt;br&gt;&#xA;अन्येतु रूपं सदृशं भजन्ते सायुज्यमन्ये स तु मोक्ष उक्तः॥&amp;rdquo;&lt;br&gt;&#xA;इत्यादि ; तदपि श्रीविष्णुलोकादि विचित्रावान्तरपदप्राप्त्यपेक्षयेति न दोषः॥&lt;br&gt;&#xA;न च सेवा दुःखहेतुः सेवात्वादिति वाच्यम् ; अनीश्वरसेवापक्षीकारे सिद्धसाधनात्। ईश्वरपक्षीकारे बाधात्। सुखरूपेषु वदान्यसेवादिषु चानैकान्त्यात्। एतद्व्यतिरिक्तसेवा दुःखहेतुः सेवात्वात् एतत्सेवावदित्यत्रापि व्यतिरेकोपलक्षितव्यक्तिद्वयेंऽशतः सिद्धसाधनबाधयोरन्यतरनति- पातात्। एवं सेवामात्रपक्षीकारे दृष्टान्ताभावश्चाधिकः। केवलव्यतिरेकित्वविवक्षायां दुःखहेत्वन्तर सद्भावेन सपक्षवतस्तत्रावर्तमानस्य सेवात्वस्यासाधारणत्वप्रसङ्गात्। केवलव्यतिरेकी च निरसिष्यते। तर्कोऽपि निराश्रयो न साधकः। केवला व्याप्तिरप्रयोजिका। व्यभिचारश्चोक्तः। दुःखहेतुत्वे च पापावष्टब्धत्वमुपाधिः। निवृत्तस्वातन्त्र्याभिमानसाय दासभूतस्य ईश्वरसेवायाः स्वरूपानुरूपत्वेन सुखरूपत्वमेवोपपन्नम्॥&lt;br&gt;&#xA;तदेवं विषयकारणस्वरूपविशेषविशिष्टज्ञानविशेषसाध्या मोक्षः, स च निर्दुःखनिरतिशया- नन्दरूपभगवदनुभवात्मक इति सिद्धम्। अन्येषां तु देहविच्छेदमात्रसहस्रयुवतिसम्भोगज्ञानालीक लयवासनात्यन्तविरामविषयोपरागवैधुर्यनित्योर्ध्वगमनार्हच्छरीरानुप्रवेशविशिष्टनिरावरणत्ववियतानुभव स्वातन्त्र्यश्वसारीप्यशिवसाम्यापत्तिचिच्छक्तिपरिशेषाविद्यानिवृत्त्युपाधिनिवृत्तिसकलवैशेषिकगुणोच्छेद&lt;br&gt;&#xA;केवलात्मानन्दानुभवप्रभृतयो निश्रेयसविकल्पा देहातिरिक्तात्मसद्भावबाह्यार्थपारमार्थिकत्व तत्तदागमाप्रामाण्यब्रह्मनिर्विकारत्वनिर्दोषत्वज्ञानानन्दादिनित्यत्वप्रतिपादनादिभिर्दूषणीयाः। यदिह दृषदविशेषनिश्रेयसवादिनां दृषन्मतीनामिदमनुमानम्, आत्मा कदाचिदखिलविशेषदुणशून्यः अनित्य वैशेषिकगुणाश्रयत्वात् उत्पद्यमानघटप्रलयाकाशादिवदिति; तत्रागमबाधस्तावद्व्यक्तः। ज्ञानसंस्कार पक्षे हेतोरन्यतरासिद्धिश्च। ज्ञानादीनां भवदभिमतगुणत्वानभ्युपगमात् सिद्धसाधनं स्वरूपसिद्धिश्च। प्रलयाकाशदेरनभ्युपगमादुत्पद्यमानघटादेरपि सगुणत्वाभ्युपगमादुदाहरणस्याश्रयहीनत्वसाध्य विकलत्वे। प्रलयकालगतप्रकृत्यादेरपि सत्वादिगुणयोगात् परैरनभ्युपगमाच्च न तद्दृष्टान्तोपन्यासः। एवमस्मदीये ज्ञानसंस्कारपक्षे मुक्तावस्थायां ज्ञानस्याखिलविशेषगुणशून्यत्वमस्तु वा, मा वा, तथापि परानभ्युपगमात् नैष दृष्टान्तः। ज्ञानद्रव्यत्वतद्गतसंस्कारयोस्तैरनभ्युपगमादिति॥&lt;/p&gt;</description>
    </item>
    <item>
      <title>40 मोक्षः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/40_moxaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/40_moxaH/</guid>
      <description></description>
    </item>
    <item>
      <title>41 कैवल्याख्यो मोक्षः साम्प्रदायिक इति पूर्वपक्ष्यभिप्रायोपन्यासः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/41_kaivalyAkhyo_moxaH_sAmpradAyika_iti_pUrvapaxyabhiprAyopanyAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/41_kaivalyAkhyo_moxaH_sAmpradAyika_iti_pUrvapaxyabhiprAyopanyAsaH/</guid>
      <description>&lt;p&gt;कैवल्याख्योमोक्षःसाम्प्रदायिक इति पूर्वपक्ष्यभिप्रायोपन्यासः॥&lt;br&gt;&#xA;ननु स्वात्मानन्दानुसन्धानरूपकैवल्याख्योऽपि मोक्षो भगवद्यामुनमुनिभिरुक्तः ;&lt;br&gt;&#xA;&amp;ldquo;ऐश्वर्याक्षरयाथात्म्यभगवच्चरणार्थिनाम्।&lt;br&gt;&#xA;वेद्योपादेयभावानामष्टमे भेद उच्यते॥&amp;rdquo; इति,&lt;br&gt;&#xA;&amp;ldquo;संसृत्यक्षरवैष्णवाध्वसुनृषां सम्भाव्यते कर्हिचित्&amp;rdquo; इति च। अनुसृतश्चायमर्थो भाष्यकारैरपि। तथा हि &amp;ldquo;चतुर्विधा भजन्ते माम्&amp;rdquo; इत्यादौ &amp;ldquo;जिज्ञासुः प्रकृतिवियुक्तात्मस्वरूपावा- प्तीच्छुः&amp;rdquo; इत्याद्युक्तेः। अष्टमाध्यायारम्भेऽपि सप्तमार्थानुक्रमणे &amp;ldquo;सुकृततारतम्येन च प्रतिपत्ति वैशिष्ट्यादैश्वर्याक्षरयाथात्म्य भगवत्प्राप्तीच्छयोपासकभेदम्&amp;rdquo; इत्याद्युक्तेश्च। तथा &amp;ldquo;कैवल्यैर्थिनैं स्मरणप्रकारमाह&amp;rdquo; इत्युक्त्वा &amp;ldquo;यदक्षरं वेद&amp;rdquo; इति श्लोकमवतार्य &amp;ldquo;सर्वद्वाराणि&amp;rdquo; इत्यादेर्व्याख्याने &amp;ldquo;ओमित्येकाक्षरं ब्रह्म मद्वाचकं व्याहरन् वाच्यं मामनुस्मरन्नात्मनः प्राणं मूर्धन्याधाय देहं त्यजन् यः प्रयाति स याति परमां गतिम्। प्रकृतिवियुक्तं मत्समानाकारमपुनरावृत्तिमात्मानं प्राप्नोतीत्यर्थः&amp;rdquo; इतिचोक्तेः। अनन्तरञ्च &amp;ldquo;एवमैश्वर्यार्थिनः कैवल्यार्थिनश्च स्वप्राप्त्यनुगुणं भगवदुपासनप्रकारः उक्तः। अथ ज्ञानिनो भगवदुपासनप्रकारं प्राप्तिप्रकारञ्चाह&amp;rdquo; इत्युक्त्वा &amp;ldquo;अनन्यचेताः&amp;rdquo; इत्येतद्व्या- ख्यातम्। &amp;ldquo;अतः परमध्यायशेषेण ज्ञानिनः कैवल्यार्थिनश्चापुनरावृत्तिम्, ऐश्वर्यार्थिनः पुनरावृत्तिञ्चाह&amp;rdquo; इत्युक्त्वा &amp;ldquo;मामुपेत्य&amp;rdquo; इत्यादिकं &amp;ldquo;प्रभवत्यहरागमे&amp;rdquo; इत्येतदन्तं व्याख्याय &amp;ldquo;कैवल्यं प्राप्तानामपि पुनरावृत्तिर्नविद्यते इत्याह&amp;rdquo; इत्युक्त्वा &amp;ldquo;परस्तस्मात्तु&amp;rdquo; इत्यादिकमपि &amp;ldquo;तद्धाम परमं मम&amp;rdquo; इत्येतदन्तं व्याख्यातम्। अनन्तरञ्च &amp;ldquo;ज्ञानिनः प्राप्यं तु तस्मादत्यन्तविभक्तमित्याह&amp;rdquo; इत्युक्त्वा &amp;ldquo;पुरुषः स परः पार्थ&amp;rdquo; इति श्लोको व्याख्यातः। अनन्तरञ्च &amp;ldquo;आत्मयाथात्म्यविदः परमपुरुषनिष्टस्य च साधारणीमर्चिरादिकां गतिमाह&amp;rdquo; इत्युक्तम्। अथ तत्रभाष्यग्रन्थ एवेह लिख्यते। तथा हि &amp;ldquo;द्वयोरप्यर्चिरादिका गतिः श्रुता श्रुतौ। सा चापुनरावृत्ति लक्षणा। यथा पञ्चाग्निविद्यायां &amp;ldquo;तद्य इत्थं विदुर्ये चेमेऽरण्ये श्रद्धा तप इत्युपासते तेऽर्चिषमभिसम्भवन्त्यर्चिषोऽहः&amp;rdquo; इत्यादौ। अर्चिरादिना गतस्य परब्रह्मप्राप्तिरपुनरावृत्तिश्चाम्नाता &amp;ldquo;स एनान् ब्रह्म गमयति एतेन प्रतिपद्यमाना इमं मानवमावर्तं नावर्तन्ते&amp;rdquo; इति। न च प्रजापतिवाक्यादौ श्रुतपरविद्याङ्गभूतात्मप्राप्तिविशयेयं &amp;ldquo;तद्य इत्थं विदुः&amp;rdquo; इति गतिश्रुतिः ; &amp;ldquo;ये चेमेऽरण्ये श्रद्धा तप इत्युपासते&amp;rdquo; इति परविद्यायाः पृथक्छ्रुति वैयर्थ्यात्। पञ्चाग्निविद्यायाञ्च &amp;ldquo;इति तु पञ्चमायामाहुतावापः पुरुष वचसो भवन्ति&amp;rdquo; इति, &amp;ldquo;रमणीय चरणाः कपूय चरणाः&amp;rdquo; इति पुण्यपापहेतुको मनुष्यादिभावोऽपामेव भूतान्तरसंसृष्टानाम्, आत्मनस्तु तत्परिष्वङ्गमात्रमिति चिदचितोर्विवेकमभिधाय &amp;ldquo;तद्य इत्थं विदुः, तेऽर्चिषमभिसम्भवन्ति, इमं मानवमावर्तं नावर्तन्ते&amp;rdquo; इति विविक्ते चिदचिद्वस्तुनी त्याज्यतया प्राप्यतया च य इत्थं विदुस्तेऽ- र्चिरादिना गच्छन्ति न च पुनरावर्तन्ते इत्युक्तमिति गम्यते। आत्मयाथात्म्यविदः परमपुरुषनिष्टस्य च &amp;ldquo;स एनान् ब्रह्म गमयति&amp;rdquo; इति ब्रह्मप्राप्तिवचनादचिद्वियुक्तमात्मवस्तु ब्रह्मात्मकतया ब्रह्मशेषतैक- रसमित्यनुसन्धेयम्। तत्क्रतुन्यायाच्च। परशेषतैकरसत्वञ्च &amp;lsquo;य आत्मनि तिषटन् यस्यात्मा शरीरम्&amp;rsquo; इत्यादिश्रुतिसिद्धम्&amp;rdquo; इति। अतोऽक्षरनिष्टस्याप्यर्चिरादिगतिः सिद्धा। यत्तु &amp;ldquo;यः सर्वेषु भूतेषु नश्यत्सु विनश्यति&amp;rdquo; इत्यस्याक्षरविषयस्य व्याख्याने &amp;ldquo;सर्वेषु वियदादिभूतेषु सकारणेषु सकार्येषु विनश्यत्सु तत्र तत्र स्थितोऽपि न विनश्यति&amp;rdquo; इत्युक्तम् ; तदप्यचित्संसृष्टावस्थाविषयम्। अन्यथा पूर्वोक्तगति विरोधात्। द्वादशाध्याये च &amp;ldquo;ये त्वक्षरम्&amp;rdquo; इत्यत्र &amp;ldquo;तेऽपि मां प्राप्नुवन्त्येव। मत्समाना- कारमसंसारिणमात्मानं प्राप्नुवन्त्येवेत्यर्थः&amp;rdquo; इत्युक्तम्। अतः साम्प्रदायिक एवायं कैवल्याख्यो मोक्ष इति केचित्॥&lt;/p&gt;</description>
    </item>
    <item>
      <title>42 कैवल्याख्यस्य मोक्षस्य श्रीभाष्यकारानभिमतत्वनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/42_kaivalyAkhyasya_moxasya_shrIbhAShyakArAnabhimatatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/2_jIvaH/42_kaivalyAkhyasya_moxasya_shrIbhAShyakArAnabhimatatvanirUpaNam/</guid>
      <description>&lt;p&gt;कैवल्याख्य मोक्षस्य श्रीभाष्यकारानभिमतत्व निरूपणम्॥&lt;br&gt;&#xA;अत्रोच्यते। न तावदयं मोक्षो भाष्यकाराभिमतः ; शारीरकभाष्ये व्यक्तमुक्तत्वात्। तथा हि &amp;ldquo;वाक्यान्वयात्&amp;rdquo; इत्यधिकरणे तावत् &amp;ldquo;अमृतत्वस्य परमपुरुषवेदनैकोपायतया प्रतिपादनात्&amp;rdquo; इत्युक्त्वा &amp;ldquo;परमपुरुषविभूतिभूतस्य प्राप्तुरात्मनः स्वरूपयाथात्म्यवादनमपवर्गसाधनभूतपरमपुरुषवेद- नोपयोगितयाऽऽवश्यकम् ; न स्वत एवोपायत्वेन&amp;rdquo; इत्युक्तम्। तथा &amp;ldquo;येयं प्रेते विचिकित्सा मनुष्ये&amp;rdquo; इत्यादिव्याख्याने तत्तद्वाद्यभिमतमोक्षविषकल्पानुपन्यस्य &amp;ldquo;त्रय्यन्तनिष्णातास्तु&amp;rdquo; इत्यादिना जीवपरयोः स्वरूपस्वभावानप्यभिधाय &amp;ldquo;जीवस्यानादिकर्मरूपविद्यातिरोहितस्य अविद्याच्छेदपूर्वकस्वाभाविक परमात्मानुभवमेव मोक्षमाचक्षते&amp;rdquo; इत्युक्तम्। &amp;ldquo;सर्वकर्मलिनिर्मुक्तात्मस्वरूपावाप्तिर्हि भगवत्प्राप्ति गर्भा। &amp;ldquo;त इमे सत्याः कामा अनृतापिधानः&amp;rdquo; इति भगवतो गुणगणस्य तिरोधायकत्वेनानृतशब्देन स्वकर्मणः प्रतिपादनात्&amp;rdquo; इति वेदार्थसङ्ग्रहेऽभिहितम्। एवं वरदविष्णुमिश्रैरपि &amp;ldquo;नन्वेवं निश्शेषकर्मक्षयाभावात् कैवल्यप्राप्तौ न मुक्तः स्यात्&amp;rdquo; इत्याशङ्खयोक्तम् &amp;ldquo;सत्यम् ; अमुक्त एव सः। मोक्षस्य परमात्मानन्दानुभवरूपत्वात्, तस्य ब्रह्मानन्दानुभवाभावात् स्वानन्दमात्रानुभवात्। स्वानन्द- मात्रानुभवश्च &amp;ldquo;योगिनाममृतं स्थानं स्वात्मसन्तोषिणश्च ये&amp;rdquo; इति भगवत्पराशरवचनात्। मुक्तिव्यति- रिक्तमनपायि योगसाध्यमैश्वर्यम्&amp;rdquo; इति। भट्टपराशरपादैरध्यात्मखण्डद्वयव्याख्यायां ऐश्वर्याक्षरयोः अपवर्गव्यतिरिक्ततया तुल्यत्वं दर्शितम्। &amp;ldquo;अन्येष्वैश्वर्याक्षरभोगेषु अनपेक्षया जुगुप्सया साधिष्टानम्&amp;rdquo; इत्यादिना। यदि चासौ मोक्षः ; तदा स्वाभाविकरूपप्राप्तिमन्तरेण न पर्यवसानम्। यदि पर्यवसानम् ; तदा नित्यसंसारविशेष एवायमिति मन्तव्यम्। अशरीरस्य कथं संसारित्वमिति चेत् ; कथं वा प्रलयदशापन्नस्य? तदानीमप्युत्तरशरीराद्यारम्भयोग्यसूक्ष्मचित्संसर्गादिति चेत् ; अस्याप्यचि- त्संसर्गोऽभ्युपगन्तव्य एव। अतः शरीराम्भो भविष्यति न वेत्येष एव विशेषः। किमस्याचित्संसर्गे प्रमाणमितिचेत् ; स्वपरयाथात्म्यानुभवाभावः। मायायवनिकान्तर्हितो हि जीवो यथावस्थितं स्वरूपं न जानाति। किं कारणमिति चेत् ; कर्मविशेषः। उक्तञ्च वेदार्थसङ्ग्रहे &amp;ldquo;सर्वकर्मविनिर्मुक्तात्म स्वरूपावाप्तिर्हि भगवत्प्राप्तिगर्भा। त इमे सत्याः कामा अनृतापिधानाः&amp;rdquo; इति भगवतो गुणगणस्य तिरोधायकत्वेनानृतशब्देन स्वकर्मणः प्रतिपादनात्&amp;quot; इति। यद्यस्य निश्शेषाविद्याविलयेऽपि परमात्म याथात्म्यानुभवो न स्यात्, अन्येषामपि तथा स्यात् ; अविशेषात्। तावदेवास्य स्वाभाविकरूपं स्यात्।&lt;br&gt;&#xA;अचित्संसर्गेऽपि कथमसौ पुनर्न संसरतीति चेत् ; कैवल्यहेतुकर्मजनितभगवत्सङ्कल्पस्य तथाविध- त्वादिति भाव्यम्। ननु तापत्रयाभिहितोऽयमीश्वरज्ञानादेव विशुद्धिं गतः, तत्कखं विशदस्वात्मानुभव- दशायामीश्वरं विस्मरेदिति चेत् ; सम्यगुक्तम्। तथापि कैवल्यसद्भावे निर्बन्धश्चेत् पूर्वोक्त एव हेतुः। उक्तञ्च सङ्गतिमालायां श्रीविष्णुचित्तैः &amp;ldquo;ननु ब्रह्मप्राप्तीच्छयोपक्रान्तस्योपासनस्य कथं केवलप्रापकत्वम् ? उच्यते ; यथा स्वर्गकामस्यैव यागे प्रक्रान्तस्य यथावदननुष्टाने ब्रह्मराक्षसत्वादि भवति&amp;rdquo; इति। ननु कस्यैवंविधे स्वाभाविकभगवदनुभवयोग्यतागन्धविधुरतया दग्धभीयपर्याये स्वात्मन्यभिलाषः स्यादिति चेत् ; हन्त ! अनेवंविधेष्वपि स्वर्गपशुपुत्रभिक्षोदनादिष्वभिलाषिणो दृश्यन्ते, किं पुनरतिशयानन्दशालिन्येवंविधे। प्रसिद्धश्च प्रियास्पदत्वं स्वात्मनः। आगमश्च &amp;quot; आश्चर्यवत्पश्यति कश्चिदेनम्&amp;quot; इत्यादि। सुप्तोत्थितप्रत्यभिज्ञानं सुखमहमस्वाप्समित्येवंरूपं प्रागेवोक्तम्। प्रपञ्चितञ्च भाष्यादिषु। श्रीविष्णुचित्तैश्चोक्तम् -&lt;br&gt;&#xA;&amp;ldquo;स्वापे सुखत्वाभिज्ञानात् तद्विच्छेदे च रोषतः।&lt;br&gt;&#xA;तदर्थमन्यत्यागाच्च श्रुतिस्मृतिशतैरपि॥&amp;rdquo; इति॥&lt;br&gt;&#xA;कथमिह मोक्षव्यपदेश इति चेत् ; दुःखहेतुभूतदेहेन्द्रियात्यन्तविलयात्। केन मार्गेण केवला गच्छति? कुत्र तिष्टति? इति चेत् ; येन केनापि यत्रकुत्रापि। न तावदर्चिरादि गतिः प्रकृतेः परस्तात् वासश्चास्य युज्यते। परमात्मोपासनप्रकरणेष्वेव तयोः श्रवणात्। &amp;ldquo;तद्य इत्थं विदुर्येचेमेऽरण्ये श्रद्धा तप इत्युपासते&amp;rdquo; इति विभागस्यापि परमात्मकस्वात्मानुसन्धानस्वात्मशरीरक परमात्मानुसन्धानभेदमूलत्वात्। यदि चास्यार्चिरादिमार्गेण गतिस्यात्, तदा विशिष्टदेशप्राप्त्या नाश्शेषाविद्यानिवृत्तिर्ब्रह्मप्राप्तिश्च स्यादेव ; &amp;ldquo;स एनान् ब्रह्म गमयति&amp;rdquo; इति श्रवणात्। सूत्ऱञ्च &amp;ldquo;दर्शनाच्च&amp;rdquo; इति। एवञ्च सति ज्ञानसङ्कोच हेतुभूताविद्यात्यन्तविलयात् सर्वज्ञत्वादिप्रसङ्गो दुष्परिहरः। भगवद्यामुनमुनिरपि &amp;ldquo;संसृत्यक्षरवैष्णवाध्वसु&amp;rdquo; इति वैष्णवाध्वा पृथगुपदिष्टः। अक्षि पुरुषस्य परमात्मत्वनिर्णयायोक्ते &amp;ldquo;श्रुतोपनिषत्कगत्यभिधानाच्च&amp;rdquo; इति सूत्रे भाष्यञ्च &amp;ldquo;अधिगत परमपुरुषयाथात्म्यस्यैमुसन्धेयतया श्रुत्यन्तरप्रतिपद्यमानार्चिरादिका गतिर्या तामपुनरावृत्तिलक्षणपरम पुरुषप्राप्तिकरीमुपकोसलयाक्षिपुरुषं श्रुतवते&amp;rdquo; इत्यादि। अतोऽपि केवलात्मानुसन्धायिनोऽर्चिरादिगतिः नास्ति। अन्यथा तया परमात्मनिर्णयायोगात्। &amp;ldquo;अप्रतीकालम्बनान्नयतीति बादरायणः&amp;rdquo; इति सूत्रे चात्र वक्तव्यं सर्वं प्रपञ्चितं भाष्ये। पञ्चाग्निविद्यानिष्टस्यापि प्रकृतिविनिर्मुक्तब्रह्मात्मकस्वात्मा- नुसन्धायित्वं तत्रैव तत्क्रतुर्न्यायादिना निर्णीतम्। भूमविद्यागतप्राणशब्दवाच्यकेवलजीवोपासकस्य च अर्चिरादिगतिः कण्ठोक्त्या प्रतिषिद्धा &amp;ldquo;नामादिप्राणपर्यन्तप्रतीकालम्बनानां तु उभयविधश्रुतिसिद्धो- पासनासमाभवात् तत्क्रतुर्न्यायार्चिरादिगतिर्ब्रह्मप्राप्तिश्च न विद्यते&amp;rdquo; इत्यादिना। नामादिप्राणपर्यन्तो- पासकानां &amp;ldquo;विशेषञ्च दर्शयति&amp;rdquo; इति सूत्रेण फलान्तरञ्च प्रदर्शितम्। तदधिकरणोपसंहारे चोक्तम् &amp;ldquo;तस्मादचिन्मिश्रं केवलं वा चिद्वस्तु ब्रह्मदृष्ट्या तद्वियोगेन च य उपासते; न तान् नयति। अपि तु परं ब्रह्मोपासीनानामात्मनञ्च प्रकृतिवियुक्तं ब्रह्मात्मकमुपासीनानातिवाहिको गणो नयतीति सिद्धम्&amp;rdquo; इति। सारे चोक्तम् &amp;ldquo;पञ्चाग्निविदस्तु प्रकृतिवियुक्तात्मस्वरूपं&amp;quot;य आत्मनि तिष्टन्&amp;rdquo; इत्यादिना ब्रह्मात्मकमुपासते इत्यप्रतीकालम्बनत्वं तत्क्रतुन्यायविरोधश्च। उभयेऽपि परिपूर्णं ब्रह्मोपासते मुखभेदेन स्वात्मशरीरं ब्रह्म केचन। ब्रह्मात्मकस्वात्मानमितरे&amp;quot; इत्यादि। एवं दीपेऽपि प्रपञ्चितं दृष्टव्यम्। एवं स्थिते श्रीमद्गीताभाष्यवाक्यान्यपि तदनुरोधेन वर्णनीयानि। पञ्चाग्निविदोऽर्चि- रादिगतिस्तावत् सर्वग्रन्थेषु अविगीता। तस्य च परमात्मात्मकस्वात्मानुसन्धातृत्वं सिद्धम्। तस्य किं कैवल्यमेव पुरुषार्थः? उत परमात्मानुभवेऽपि? इत्यत्र विशयः। तत्र च शारीरकभाष्याद्य- नुसारे तस्य परमात्मानुभवः, श्रीमद्गीताभाष्यस्वारस्यानुसारे कैवल्यम्, इतीच्छन्ति। उभयविरुद्ध- तया ग्रन्थनिर्वहणन्तु श्रीमद्गीताभाष्यटीकायां तात्पर्यचन्द्रिकायामुक्तमस्माभिः॥&lt;br&gt;&#xA;अत्र किञ्चिदुच्यते। यस्त्वयं &amp;ldquo;आत्मयाथात्म्यविदः परमपुरुषनिष्टस्य च साधारणीमर्चि- रादिकां गतिमाह&amp;rdquo; इत्यादिग्रन्थस्तु प्रस्तुतत्वमात्रेण कैवल्यनिष्टपरमपुरुषनिष्टविषय इति न मन्तव्यम्। किं तु परमात्मकस्वात्मानुसन्धातृस्वात्मशरीरकपरमात्मानुसन्धातृभेदभिन्नब्रह्मविद्विषय एव। तथा सति आत्मयाथात्म्यविच्छब्दोऽप्यत्यन्तानुगुणः। एकग्रन्थशकलास्वारस्यं बहुग्रन्थ स्वारस्याय ग्राह्यम्। नचात्र कश्चिद्भगवद्यामुनमुनिवचनविरोधगन्धोऽपीति। श्रीमद्गीताभाष्येऽपि पञ्चाग्निविद्यानिष्टस्य ब्रह्मात्मकस्वात्मानुसन्धानम्, तत्क्रतुन्यायात् ब्रह्मप्राप्तिष्च स्फुटतरं प्रत्यपादि। केचित्तु ब्रह्मभूतस्वात्मा कैवल्यभोग्यः, ब्रह्मणस्तु स्वात्मविशेषणतया भानमात्रमस्तीत्याहुः। तर्हि न तत्कैवल्यं भवेत्। साधनतो गतितः प्रमाणतः प्रकारतश्च दुर्निरूपञ्चतदित्यात्मयाथात्म्यविदः॥&lt;br&gt;&#xA;कान्तां प्राप्य विचित्रकर्मरचितां पर्यायतो भूमिकां&lt;br&gt;&#xA;केनाप्यद्भुतनाटकेन कमपि श्रीमन्तमानन्दयन्।&lt;br&gt;&#xA;कृत्वा शास्त्रमुखे मनः प्रतिमुखं गर्भावमर्शात्परं&lt;br&gt;&#xA;विद्यानिर्वहणेन लब्धविभवो हृद्येष विद्यातते॥38॥&lt;br&gt;&#xA;इति कवितार्किकसिंहस्य सर्वतन्त्रस्वतन्त्रस्य श्रीमद्वेङ्कटनाथस्य वेदान्ताचार्यस्य कृतिषु श्रीन्यायसिद्धाञ्जने जीवपरिच्छेदो द्वितीयः॥&lt;/p&gt;</description>
    </item>
  </channel>
</rss>
