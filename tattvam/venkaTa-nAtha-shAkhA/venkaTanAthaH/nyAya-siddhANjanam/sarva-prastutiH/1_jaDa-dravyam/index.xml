<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ जड-द्रव्यम् on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/</link>
    <description>Recent content in &#43;१ जड-द्रव्यम् on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/index.xml" rel="self" type="application/rss+xml" />
    <item>
      <title>00 उपोद्घातः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/00_upodghAtaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/00_upodghAtaH/</guid>
      <description>&lt;p&gt;॥ श्रीः ॥&lt;br&gt;&#xA;श्रीमते हयवदनपरब्रह्मणे नमः ।&lt;br&gt;&#xA;श्रीमते रामानुजाय नमः ।&lt;br&gt;&#xA;श्रीमते निगमान्तमहादेशिकाय नमः ।&lt;/p&gt;&#xA;&lt;p&gt;श्रीमान्वेङ्कटनाथार्यः कवितार्किककेसरी । वेदान्ताचार्यवर्यो मे सन्निधत्तां सदा हृदि ॥&lt;/p&gt;&#xA;&lt;p&gt;श्रीमन्निगमान्तमहादेशिकैर् अनुगृहीतं&lt;br&gt;&#xA;॥ श्रीन्यायसिद्धाञ्जनम् ॥&lt;/p&gt;&#xA;&lt;p&gt;॥ जडद्रव्यपरिच्छेदः ॥&lt;/p&gt;&#xA;&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;श्रीमद्-वेङ्कट-नायकः श्रुति-शिरस्-तात्पर्य-पर्याप्त-धीर्&lt;br&gt;&#xA;लब्धार्थो वरदार्य-पाद-रसिकाद् रामानुजाचार्यतः ।&lt;br&gt;&#xA;बालानाम् अतिवेल-मोह-पटलावष्टम्भ-सीदद्-दृशां&lt;br&gt;&#xA;सम्यक् तत्त्व-निरीक्षणाय &lt;strong&gt;तनुते&lt;/strong&gt; सत्-तर्क-सिद्धाञ्जनम् ॥ १ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;श्रीमद्वेङ्कटनायकः श्रुतिशिरस्तात्पर्यपर्याप्तधीः लब्धार्थो वरदार्यपादरसिकाद्रामानुजाचार्यतः ।&lt;br&gt;&#xA;बालानामतिवेलमोहपटलावष्टम्भसीदद्दृशां सम्यक्तत्त्वनिरीक्षणाय तनुते सत्तर्कसिद्धाञ्जनम् ॥ १ ॥&lt;/p&gt;&#xA;&lt;/details&gt;&#xA;&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;सद्&amp;ndash;अ-सद्&amp;ndash;भूमिका-भेदैस्&lt;br&gt;&#xA;तत्-तत्-सिद्धान्त-नाटकैः ।&lt;br&gt;&#xA;उपप्लुतस्य तत्त्वस्य&lt;br&gt;&#xA;शुद्ध्य्-अर्थो ऽयम् उपक्रमः ॥ २ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;सदसद्भूमिकाभेदैस्तत्तत्सिद्धान्तनाटकैः । उपप्लुतस्य तत्त्वस्य शुद्ध्यर्थोऽयमुपक्रमः ॥ २ ॥&lt;/p&gt;</description>
    </item>
    <item>
      <title>01 प्रमेयम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/01_prameyam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/01_prameyam/</guid>
      <description>&lt;p&gt;अशेषचिदचित्प्रकारं ब्रह्मैकमेव तत्त्वम् । तत्र प्रकारप्रकारिणोः प्रकाराणाञ्च मिथोऽत्यन्तभेदेऽपि विशिष्टैक्यादिविवक्षयैकत्वव्यपदेशः, तदितरनिषेधश्च । अन्यथा समस्तप्रमाणसङ्क्षोभप्रसङ्गात् । इदमेव चेत्थम्भूतं समान्यतः प्रमाविषयतया विशेषतः प्रकर्षेण मेयतया च प्रमेयमुक्तम् ।&lt;/p&gt;</description>
    </item>
    <item>
      <title>02 द्रव्याद्रव्यविभागः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/02_dravyAdravyavibhAgaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/02_dravyAdravyavibhAgaH/</guid>
      <description>&lt;p&gt;तदन्तर्गतञ्च सर्वं द्रव्याद्रव्यात्मना विभक्तम् । उपादानं द्रव्यम् । अवस्थाश्रय उपादानम् । अतथाभूतमद्रव्यम् । प्रत्यक्षादिसिद्धोऽयं द्रव्याद्रव्यविभागः । न सौगतादिनयेनान्यतरनिह्नवः शक्यः । रूपरूपिप्रभृतीनामबाधितानन्यथासिद्धभेदेव्यवहारात् । रूपस्पर्शनियताभ्यां दर्शनस्पर्शनाभ्यां तदाश्रयैकार्थप्रतिसन्धानात् । ग्राह्यसङ्घातभावेऽपि ग्राहकयोर्विषयनियमानतिलङ्घनात् । सङ्घातोपाधेश्चैकस्यान्यस्यासिद्धेः । देशकालयोस्तथाभूतयोस्त्वया अनभ्युपगमात् । अभ्युपगमेऽपि तदैक्येन संहतावतिप्रसङ्गात् । एककार्यकारणकत्वादेश्चासिद्धेः । सिद्धावतिप्रसङ्गस्य दुर्वारत्वात् । एकस्मिन्नेव सन्निकर्षविप्रकर्षादिना पट्वपटुप्रत्ययाद् वेद्यधर्माधिक्यन्यूनतोल्लेखमन्तरेण तयोरसम्भवात् । तत्रैवोदयविलयभाजामवस्थानामध्यक्षसिद्धत्वात् । एकक्षणेऽप्येकस्मिन्श्यामत्वयुवत्वाद्यनेकधर्मदर्शनात् । पीतशङ्खभ्रमादौ श्वैत्यानुपलम्भेऽपि शङ्खादिप्रतिसन्धानात् । तस्यैव च तदैव शुक्लतयान्यैरुपलम्भात् । क्षणभङ्गस्य निराकरिष्यमाणत्वात् । सर्वेष्वपि भ्रमेष्वधिष्ठानभूतस्वरूपग्रहेऽपि विशेषाग्रहावश्यम्भावात् । तद्ग्रहेण च भ्रमोपमर्दाङ्गीकारात् । एतेन निर्विशेषैकब्रह्माधिष्ठानविश्वभ्रमवादोऽपि निर्मूलः । न च सहोपलम्भनियमान्नीलतदाधारादेरभेदः; एकसामग्रीवेद्यत्वनियमात्तदुपपत्तेः । सहत्वतन्नियमाभ्यां भेदस्यैव स्थिरीकरणेन व्याघातात् । समस्य च सहोपलम्भनियमस्य शङ्खश्वैत्यादावसिद्धेः । असमस्यापि गन्धादौ । भास्वराध्वन्ताभास्वररूपाभ्यामनेकान्तत्वाच्च । न च ग्राहकभेदाद्ग्राह्यभेद इव; अन्योऽन्याश्रयणात् । चक्षुःश्रोत्रादिभेदस्य रूपादिग्राह्यभेदोपाधित्वात् । ग्राहकभेदेऽपि च ग्राह्यैक्यप्रतीतेरुदाहृतत्वात्; ग्राहकैक्येऽपि नीलपीतादिग्राह्यभेददर्शनात्, अन्यत्र च तदविशेषात् । अत एव स्पर्शाद्येकद्वित्रिचतुःस्वभाववाय्वाद्यणुचतुष्कवादो निरस्तः । एवञ्च वैशिष्ट्यमपि तात्त्विकम्, विकल्पश्चाबाधितः प्रमाणमिति सिद्धम् । सम्बन्धानुपपत्यादिप्रलापस्तु तर्काङ्गपञ्चकान्यतमहान्यादिविध्वस्तः ॥&lt;br&gt;&#xA;किञ्च&lt;br&gt;&#xA;परश्शतपरिक्षोदात्परस्तादपि वादिभिः । उपलम्भबले स्थेयं तदादौ किं न गृह्यते ॥ ४ ॥&lt;br&gt;&#xA;इदमित्थन्त्वयोः किञ्चिद्यदि केनापि भज्यते । इदं नास्तीति वाचोऽपि भङ्गोऽन्यतरभङ्गतः ॥ ५ ॥&lt;br&gt;&#xA;विसंवादादिसाध्येषु विकल्पत्वादिहेतवः । व्याकुलाः पक्षहेत्वादिबाधाबाधविकल्पतः ॥ ६ ॥&lt;br&gt;&#xA;अतः सिद्धोऽयं तात्त्विकद्रव्याद्रव्यविभागः ॥&lt;/p&gt;</description>
    </item>
    <item>
      <title>03 द्रव्यस्थिरत्वनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/03_dravyasthiratvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/03_dravyasthiratvanirUpaNam/</guid>
      <description>&lt;p&gt;द्रव्य-स्थिरत्व-निरूपणम्॥&lt;/p&gt;&#xA;&lt;details&gt;&lt;summary&gt;हिन्दी&lt;/summary&gt;&#xA;&lt;p&gt;( द्रव्यों में स्थिरता का साधन एवं क्षणिकत्ववाद का खण्डन )&lt;/p&gt;&#xA;&lt;/details&gt;&#xA;&lt;p&gt;तानि च द्रव्याणि स्थिराण्य् एव-&lt;br&gt;&#xA;क्षण-भङ्गे प्रमाणाभावात्।&lt;/p&gt;&#xA;&lt;details&gt;&lt;summary&gt;हिन्दी&lt;/summary&gt;&#xA;&lt;p&gt;द्रव्याद्रव्य विभाग में जो द्रव्य कहे गये हैं, वे स्थिर हैं ।&lt;br&gt;&#xA;बौद्ध लोग क्षणभंग को सिद्ध करने के लिये&#xA;जो कहते हैं कि&lt;br&gt;&#xA;सभी पदार्थ क्षणिक हैं,&lt;br&gt;&#xA;अर्थात् एक क्षण रहकर द्वितीय क्षण में नष्ट हो जाते हैं ।&lt;br&gt;&#xA;उनके इस क्षणभंगवाद में कोई प्रमाण नहीं है ।&lt;br&gt;&#xA;अतः द्रव्यों को स्थिर मानना चाहिये ।&lt;/p&gt;</description>
    </item>
    <item>
      <title>04 द्रव्यविभागप्रकारः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/04_dravyavibhAgaprakAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/04_dravyavibhAgaprakAraH/</guid>
      <description>&lt;p&gt;तच्च -&lt;br&gt;&#xA;द्रव्यविभाग विचारः ।&lt;br&gt;&#xA;द्वेधा जडाजडतया प्रत्यक्तदितरतयापि वा द्रव्यम् ।&lt;br&gt;&#xA;षोढा त्रिगुणानेहोजीवेश्वरभोगभूतिमतिभेदात् ॥ ७ ॥&lt;br&gt;&#xA;धीकालभोगभूतीरविवक्षित्वा गुणादिरूपत्वात् ।&lt;br&gt;&#xA;देहात्मेशभिदार्थं त्रेधा तत्त्वं विविञ्चते केचित् ॥ ८ ॥&lt;br&gt;&#xA;परत एव भासमानं जडम् । तदन्यदजडम् । स्वस्मै भासमानं प्रत्यक् । परस्मै भासमानं परागिति व्यवहरन्ति । तेनाजडाया अपि मतेः पराक्त्वं सिद्धम् । यत्तु नीतिमालायां नारायणार्यैरुक्तम् - &amp;lsquo;ज्ञानस्य तु पराक्त्वाभावमात्रमेव । न तु प्रत्यक्त्वमिति&amp;rsquo; । एतदपि पूर्वपक्षप्रोक्तदृग्विषयत्वमात्राधीनसिद्धिकत्वरूपेदन्त्वाभावाभ्युपगमादिति मन्तव्यम् । एवं हि तत्र पूर्वपक्षितम् - &amp;lsquo;तस्य नीलादिवदिदमित्यनवभासात्पराक्त्वाभावेन प्रत्यक्त्वञ्च विद्यते&amp;rsquo; इति । तत्र रजोगुणकत्वतमोगुणकत्वमहदाद्यवस्थार्हत्वानि त्रिगुणलक्षणानि । अध्यक्षादिभिर्यथासम्भवं नानावस्थस्य तस्य सिद्धेः । तच्च अधः प्रभृतिदेशेष्वनन्तम् । ऊर्ध्वं हि भोगविभूत्यवच्छिन्नम् । नित्यविभूतेस्तमः परत्वश्रुतेः; त्रिगुणस्य च &amp;lsquo;तदनन्तमसङ्ख्यातप्रमाणञ्चेत्&amp;rsquo; वचनात् । तच्च विचित्रसृष्ट्युपकरणत्वान्माया । विकारान् प्रकरोतीति प्रकृतिः । विद्याविरोधादिभिरविद्यादिश्चोच्यते । समविषमविकारसन्तानांश्च कालभागभेदाभ्यामारभते । इदञ्च परिस्पन्दादियोग्यभूतेन्द्रियपरिणामदशायामपि निश्छिद्रमेव । तत एव हि स्वकार्यव्यापकत्वम् । द्वयोरन्यतरस्य वा स्पर्शशून्यतया न सप्रतिघत्वविरोधः । वाय्वादिभूतचतुष्टयं हि स्पर्शवदस्पर्शेनाकाशेन व्याप्तम् । इदमेव त्रिगुणं पूर्वावस्थोपमर्दकावस्थाभेदाच्चतुर्विंशतितत्वानि मूलप्रकृतिर्महानहङ्कार इन्द्रियाण्येकादश पञ्च तन्मात्राणि पञ्च भूतानि चेति ॥&lt;br&gt;&#xA;ननु एकस्य कथं बहुधावस्थितविश्वात्मना परिणामः? एकस्यैव मृत्पिण्डस्य घटशरावादिरूपेणेवेति चेन्न; निरवयवे तथानुपपत्तेः । सावयवत्वे वा बहूनामेव बहूधा परिणामप्रसङ्गात् । तथा च गतमेकोपादानवादेन । एकमेव सदनेकभागात्मकमव्यक्ताख्यमुपादानमिति चेन्न; विकल्पासहत्वात् । तथा हि - किं एकत्वमनेकत्वञ्च एकाश्रयमिति मन्यसे? उत एकत्वमंशिनि अंशेषु चानेकत्वमिति? यद्वा परिषद्वनसेनादिष्विव अनेकेषामेव सतामेकत्वमेकोपाधिसम्बन्धायत्तमिति? न प्रथमः; व्याघातात् । अन्यथा भेदाभेदवादाय कथं कुप्येत्? न द्वितीयः; अवयव्यङ्गीकारप्रसाङ्गात् । तदभ्युपगमेऽपि तस्मादेकस्माज्जगदुत्पत्त्यभावात् । तदंशा एव हि ततो भिन्ना बहुधा परिणमन्ति । ततो वरमनारूढनिरर्थकैकद्रव्यैः परमाणुभिरेव जगद्द्रव्यारम्भः । अत एव न तृतीयः; प्रथक्पृथगारम्भकत्वे समुदायनिर्देशस्य निरर्थकत्वात् । वास्तविकस्य च एकत्वस्य वनादिष्वप्यसंभवात् । औपाधिकैक्यव्यपदेशस्य च वैशेषिकाद्यभिमतानन्तपरमाणूपादानवादेऽपि अविशेषात् । अतः एकमनेकधा परिणमतीति कल्पना विवर्तवादस्य प्राग्रूपमिति ॥&lt;br&gt;&#xA;अत्र ब्रूमः -&lt;br&gt;&#xA;प्रदेशवर्तिसंयोगाद्याधाराणुविभुक्रमात् । निरंशस्यापि घटते प्रादेकिविकारिता ॥ ९ ॥&lt;br&gt;&#xA;न तावत्सर्वमद्रव्यम् स्वाश्रयव्यापि; संयोगादेरन्यथोपलम्भात् । नापि सर्वमाश्रयैकदेशवर्ति; स्वाभावसामानाधिकरण्यरहितधर्मोपलब्धेः ॥&lt;br&gt;&#xA;अतो विभुष्वणुषु च ग्राह्याः प्रादेशिका गुणाः । तथाचाभ्युपगम्यन्ते सर्वैर्वैशेषिकादिभिः ॥ १० ॥&lt;br&gt;&#xA;अत्र यद्यपि विभुषु निमित्तभूतमूर्तद्रव्यसंयोगावच्छिन्ने प्रदेशे गुणान्तरोत्पत्तिरिष्यते; तथापि मूर्तद्रव्यसंयोगस्यैव प्रादेशिकत्वं कुतः सिद्धम्? न हि विभुषु स्वतः प्रदेशभेदमिच्छथ । न च संयोगोपाधिके प्रदेशे संयोगस्योत्पत्तिः; परस्पराश्रयप्रसङ्गात् । संयोगविशेषात्प्रदेशभेदसिद्धिः; सिद्धे च तस्मिन्प्रादेशिकसंयोगोत्पत्तिरिति । अत एव मूर्तैर्घटादिभिर्विभुषु स्वपरिमाणानुरूपप्रदेशावच्छेद इत्यपि वार्तम् । अणुद्वयसंयोगे तदनुपपत्तेश्च । अतः सामग्रीविशेषादुत्पद्यमान एव संयोगो निरवयवेऽपि परमाणौ परममहति वा वस्तुनि स्वाभावसामानाधिकरण्यमनुभवन् स्वाभावाभावात्मकस्वानुबन्धेन यथोपलम्भप्रतिनियतप्रदेशभेदधियमुपदधातीति प्रमाणबलादभ्युपगन्तव्यम् । एवमिहापि निरवयवेऽपि त्रिगुणे परमेश्वरसङ्कल्पविशेषपर्यवसितैः सामग्रीभेदैः स्वाभाविकसंविभक्ताश्रयाः प्रतिनियतप्रदेशाः परिणतिभेदाः प्रादुष्यन्तीति । तत्र स्पर्शादिलक्षणप्रादेशिकपरिणतिदशायां छेदनभेदनपरिस्पन्दनादीनामपि सिद्धिरिति किं नोपपद्यते? स्पन्दस्पर्शादिभेदाश्रयांशानामपि भेदाः त एव विलक्षणधर्माः । यथा निर्भिदाकाशवादे प्रदेशानां संयोगविशेषास्तीव्रतरशब्दादिधर्मा एव वा भेदाः; तद्वदत्रापि । नन्वेवमप्यनतिलङ्घनीयैव भेदाभेदवागुरेतिचेन्न; ईदृशभेदाभेदप्रसङ्गस्य वैनाशिकमतेऽपि अविवादात् । अविरोधाच्च । तस्य च अतत्त्ववादे हि विरोधं ब्रूमः । नपुनस्तथाभूतस्यातथापरिणामे । अवस्थारूपयोरेकत्वबहुत्वयोः कालभेदेन परिहारात् । तथा च भाष्यम् - &amp;lsquo;कपालत्वचूर्णत्वपिण्डत्वावस्थाप्रहारेण घटत्वावस्थावदेकत्वावस्थाप्रहाणेन बहुत्वावस्था; तत्प्रहाणेन एकत्वावस्थेति न कश्चिद्विरोधः&amp;rsquo; इति । भवतु अवस्थारूपस्यैकत्वस्य पूर्वापरभाविना बहुत्वेन अविरोधः । तद्द्रव्यस्वरूपैक्येन तु विरोधः स्यात् । न स्यात्; तद्द्रव्यस्य हि अतद्द्रव्यत्वं विरुद्धम् । न तु तस्यैव सतोऽनेकधर्मयोगोपाधिकं बहुत्वम् । स्मरति च भगवान्पराशरः ।&lt;br&gt;&#xA;&amp;lsquo;परमात्मात्मनोर्योगः परमार्थ इतीष्यते । मिथ्यैतदन्यद्रव्यं हि नैति तद्द्रव्यतां यतः ॥&amp;rsquo; इति ॥&lt;br&gt;&#xA;अस्तु वा स्वतः सांशत्वं पिणडवदव्यक्तस्य । तथाऽपि पिण्डवदेव न भेदाभेदावयविवादप्रसङ्गः । नन्वेवं यथांशं स्वकार्यारम्भकत्वे किमेकीभावावस्थाकल्पनेन इतिचेन्न; यदि वयं कापिलवत्कल्पयेमहि; तदैवमुपालभ्येमहि । कारणश्रुतिसमधिगता तु एकत्वावस्था न कल्पनागौरवानुयोगविषयः । न च नैरर्थक्यम्; श्रुतिबाधपरिहाराय प्रयोजनकल्पनोपपत्तेः । न च एकत्वमौपाधिकत्वादवास्तविकम्; सम्पिण्डितानामेकारम्भादेकत्वारम्भस्यैव लघुत्वात् । अवयविभङ्गे च एतत् स्थापयिष्यामः । न च एवमपि पराभिमतपरमाणुपुञ्जमात्रत्वमाशङ्कनीयम्; गन्धरसरूपस्पर्शादिरहितपरस्पराप्रतिघातकसत्त्वरजस्तमोरूपगुणत्रयाश्रयपरस्परसुश्लिष्टपञ्चभूतसूक्ष्मद्रव्यरूत्वेन श्रुत्यादिसिद्धे पराभिमतपरमाणुस्वभावगन्धाभावेनार्थान्तरत्वसिद्धेः । यत्तु औपाधिकभेदाभेदवादिनं प्रति भाष्ये ब्रह्मण उपाधिसंसर्गादपि छेदनाद्यनुपपत्तिकथनम्; तद्ब्रह्मस्वरूपस्य निष्कलत्वाच्छेद्यत्वादिवचनबलमवलम्ब्य । अन्यथा ब्रह्मस्वरूप एव सविकारत्वापत्तौ निर्विकारत्वश्रुतेरनवकाशत्वप्रसङ्गात् । तत्र च सर्वज्ञत्वात्सर्वांशगतसुखदुःखादिप्रतिसन्धानप्रसङ्गो दुष्परिहरः । इह तु अंशभेदप्रतिनियतविकारेषु न स्वभावसङ्कर इति ॥ एतेन परमाणुकारणवादो निरस्तः । जालालोकविलोकनीयत्रसरेणुशब्दवाच्यद्रव्यातिरिक्ताप्रत्यक्षाणुकल्पने प्रमाणाभावात् । तेष्वेव मात्रया भेदमवलम्ब्य परमाणुद्व्यणुकत्र्यणुकादिव्यपदेशः प्रमाणग्रन्थेषु । तेषामेव रूपाद्यनुद्भवदशायां गृह्यमाणगन्धाश्रयगन्धवाहानीतसूक्ष्मद्रव्यवदचाक्षुषत्वदिसंभवात्परमाणोरप्रत्यक्षत्वव्यवहारः क्वचित्कृतोऽपि न विरुध्यते । न च पवनानीतगन्धाश्रयद्रव्येषु परमाणुत्वं भवतामपीष्टम्; परमाणूनां प्रत्यक्षगुणाश्रयत्वानभ्युपगमात् । अतः प्रत्यक्षात् आगमाद्वा न भवदभिमतपरमाणुसिद्धिः । अनुमानानि तु पश्यामः । अणुपरिमाणतारतम्यं क्वचिद्विश्रान्तम्; परिमाणतारतम्यरूपत्वात् । महत्परिमाणतारतम्यवदिति चेन्न; तारतम्यरूपत्वादित्येतावतापि व्यभिचाराभावेन परिमाणविशेषणस्य व्यर्थत्वात् । पारिमाण्डल्यविवक्षया अणुशब्दप्रयोगे अन्योऽन्याश्रयणात् । महत्त्वापकर्षतारतम्यस्य त्रसरेणावेव पर्यवसितत्वाभ्युपगमात् । सामान्यतः परिमाणापकर्षतारतम्यविवक्षया प्रयोगेऽपि तद्विश्रान्तेरपि दृश्यमान एव उपपत्तेः । एवमवयवापकर्षतारतम्यविश्रान्तेरपि । अस्तु वा तस्याविश्रान्तिः । तथापि आधिक्यन्यूनताभ्यां प्रमाणसिद्धाभ्यां सर्षपमहीधरादिपरिमाणाविशेषप्रसङ्गः परिहृतः । अनन्तत्वाविशेषेऽपि परापरजातीयेषु क्षणादिवसपक्षमाससंवत्सरचतुर्युगकल्पादिषु च आधिक्यन्यूनतयोः भवद्भिरप्यभ्युपगतत्वात् । विप्रतिपन्नं कार्यद्रव्यारब्धम्; महत्वे सति चाक्षुषत्वात्, चाक्षुषद्रव्यत्वात् इत्यादीनां विपक्षे बाधकाभावादप्रयोजकत्वम् । द्रव्यचाक्षुषताप्रकर्षो महत्त्वावयवसङ्ख्याप्रकर्षानुविधायी दृष्टस्तद्धेतुकः एव । अतस्तदभावे चाक्षुषत्वं न स्यादिति चेन्न; यथोपलम्भं योग्यतास्वीकारात् । अन्यथा महावयवारब्धत्वस्यापि व्याप्तावनुप्रवेशप्रसङ्गात् । लाघवञ्च अस्मन्मते । वायवीयतैजसाप्यपार्थिवत्रसरेण्वादेरपि पूर्वपूर्वभूतात्मककार्यद्रव्यारब्धत्वादस्मन्मतेन सिद्धसाधनत्वञ्च । कार्यावयवित्वसाधनेऽपि चाक्षुषतया अस्मदुपगतेन कालेनानैकान्त्यं दुष्परिहरम् । परिदृश्यमानमेव परमाणुमिच्छतां महत्त्वविशेषणमसिद्धञ्च । चाक्षुषद्रव्यत्वादेव महत्त्वसाधनमपि पूर्ववद्दूष्यम् । पृथिवीत्वं नित्यसमवेतवृत्ति; घटपटजातित्वात् सत्तावत् इत्यादिकुटिलानुमानान्यपि पूर्ववद्विपक्षे बाधकाभावात्, विषयनियमराहित्येनातिप्रसञ्जकत्वात्, पृथिवीत्वं नित्यवृत्ति न भवति; पृथिवीमात्रजातित्वाद्घटत्ववत् इत्यादिभिस्तादृशैरनुमानैः प्रतिपक्षयितुं शक्यत्वात्, अभिमतविशेषपर्यवसानासिद्धेश्च निरूपका नानुमानेषु गणयन्ति । घटादीनां सर्वेषां नित्येश्वराश्रितत्वाभ्युपगमादतिरिक्तसमवायानभ्युपगमाच्च सिद्धसाधनत्वञ्च । नित्यवृत्तीतिसाधनेऽपि घटादिरूपेण परिणतस्यापि त्रिगुणद्रव्यस्य स्वरूपतो नित्यत्वाभ्युपगमात् स एव दोषः ॥&lt;br&gt;&#xA;एवमारम्भकाणामणूनां कृत्स्नैकदेशसंयोगविकल्पेन अधिकपरिमाणद्रव्यनारम्भकत्व सभागत्वादिचोद्यं परमाणुदूषकैः सर्वैरपि क्रियते । भाष्यकारैश्च &amp;ldquo;महद्दीर्घवद्वा ह्रस्वपरि मण्डलाभ्याम्&amp;rdquo; इत्यस्मिन्नधिकरणे तदेव चोद्यं कृतम् । तदेतन्माध्यमिकानामेवोपपद्यते; न त्वन्येषाम् ।&lt;br&gt;&#xA;तध हि सौत्रान्तिकाद्यैरपि पुञ्जदशायां परमाणूनां संयोगानभ्युपगमेऽपि परस्परावृतत्वानावृतत्वादिकं&lt;br&gt;&#xA;दिगवच्छेदभेदेन स्वीकार्यम् । ज्ञानमात्रवादिनोऽपि ज्ञानसायैकस्यानेकज्ञेयाकारसम्भन्धे कृत्स्नैकदेश विकल्पस्तदवस्थएव । ज्ञेयमिथ्यात्वं तु तत्परिहारः; मिथ्याभूतेऽपि उल्लेखावश्यम्भावात् । यस्तु प्रत्यक्षाण्येव सूक्ष्मद्रव्याणि निर्भागाण्यभ्युपगच्छति; तस्यापि विभूनां निरवयवानां संयोगे तदेव चोद्यं स्थितम् । यस्तु विभुद्रव्यमपि नैच्छत्, तस्यापि सामान्ये स्यात् । तस्यापि अनभ्युपगमे संयोगसमवायादावनेकनिष्टे स्यात् । न हि द्रव्ये एवेदं चोद्यमिति नियमोऽस्ति । द्रव्याणामेव भागवत्वयोग्यतेति चेत्; तर्हि अणुव्भुव्यतिरिक्तद्रव्याणामित्यपि ग्राह्यम् । सत्यम्; कथं तर्हि भाष्यम्? दृश्यमाणातिरिक्तकल्पनानिरासाभिप्रायम् । निर्भागतया उपलभ्यमानस्यापि यः सावयवतां कल्पयति; तस्य सर्वं द्रव्यं द्रव्यारम्भकमवयवतः संयुज्यैवारभते; दिगवच्छेदभेदोऽप्यवयवतः एवेति व्याप्तिः स्यात्, ततः पराभिंतप्रतिष्टिताण्वसिद्धिरिति प्रत्यक्षागमसिद्धाण्वीश्वरादिषु यथाप्रमाणमङ्गी कार्यम् । अतः एव &amp;ldquo;कृत्स्नप्रसक्तिर्निरयवत्वशब्दकोपो वा&amp;rdquo; इति सूत्रे &amp;ldquo;श्रुतेस्तु शब्दमूलत्वात्&amp;rdquo; इत्यादि च परिहारसूत्रम् । अस्तु तर्हि प्रत्यक्षसिद्धैरेव सूक्ष्मद्रव्यैर्जगदारम्भः । मैवम्; स्वतन्त्रारम्भे शास्त्रविरोधात् । परतन्त्राम्भाभायुपगमे च यथागमं प्रकृतेरपि स्वीकार्यत्वात् । भूतचतुष्टय पूर्वभाविनश्च प्रपञ्चस्य तदारम्भणीयत्वविरोधात् । महाभूतचतुष्टयावयवानामाकाशशब्देनाभिधानम् इति हास्यम् । भूतानामन्योऽन्योपादेनोपादेयत्वविशिष्ट सृष्टिक्रमप्रक्रियाविरोधाच्च । भूत चतुष्टयातिरिक्तंनास्तीति चेन्न; आगमविरोधात् । तथा त्रसरेणूनामेव गन्धादिरहितावस्थास्त्विति स्वीकारे तद्वदविभागापत्तिःस्वीकार्येति सैव मूलप्रकृतिरिति सिद्धम् ॥&lt;br&gt;&#xA;सा च समत्रैगुण्या मूलप्रकृतिः । तस्यामपि मात्रया भेदमवलम्ब्य अव्यक्ताक्षरविभक्ताविभक्ततमोरूपावस्थाचतुष्टयमामनन्ति । उक्तञ्च न्यायसुदर्शने वरदनारायणभट्टारकैः &amp;ndash; &amp;ldquo;द्विविधाः स्मृतिकाराः । केचिदव्यक्तकारणवादिनः । केचित् तमः कारण वादिनः । अव्यक्तस्येव सूक्ष्मावस्थाभेदोऽक्षरं तमश्च नातीव भेदः इत्यव्यक्ते पर्यवस्यतामभिप्रायः । तमपि भेदमुररीकृत्य तमसि पर्यवस्यताम् । तस्मादुभयेषैंविरोधः&amp;rdquo; इति । यत्तु भाष्यादिषु अव्यक्त सहपठिताक्षरशब्दस्य चेतनविषयतया बहुशः उपादानम्; तत्परव्याख्यानप्रकारमनुरुध्य वा,&lt;br&gt;&#xA;स्वरूपतो निर्विकारे जीवे सृज्यत्ववचनाच्चिद्रूपविकारवत्वेऽपि यथा अक्षरशब्दप्रवृत्तिः; तथा परब्रह्मेतरविषयस्याक्षरशब्दस्याचिदवस्थाविशेषेऽपि शक्तिकल्पना उपपद्यते इति प्रत्पादयितुं वा, क्वचित्क्षरे प्रकृतिविशेषे अक्षरशब्दप्रयोगस्य मुख्यत्वायोगात् प्रब्रह्मरूपाक्षरसम्बन्धेन लक्षणायां प्रयोजनाभावात्, जीवसम्बन्धेनाजहल्लक्षणायां लयविशेषादिप्रतिपादनौचित्यात्, &amp;ldquo;उभावेतौ लीयते परमात्मनि&amp;rdquo; इत्यादिना द्वयोरपि लयाभिधानाच्च अत्र अजहल्लत्रणैव युक्तेत्यभिप्रायेण वेति न कश्चिद्विरोधः इति ॥&lt;/p&gt;</description>
    </item>
    <item>
      <title>05 महद्द्रव्यनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/05_mahaddravyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/05_mahaddravyanirUpaNam/</guid>
      <description>&lt;p&gt;महद्द्रव्यनिरूपणम् ।&lt;br&gt;&#xA;अव्यक्ताहङ्कारावस्थाव्यवहितोत्तरपूर्वावस्थाविशिष्टं त्रिगुणम् महान् । तच्छब्दवाच्यत्वमेव वा तल्लक्षणम् । एवमहङ्कारादिष्वपि भाव्यम् । अध्यवसायरूपवृत्तिर्महानिति साङ्ख्याः । यथाहुः &amp;ldquo;अध्यवसायो बुद्धिः&amp;rdquo; इति । तदसति; अध्यवसायस्याधर्मत्वात् । यदि परं तन्निमित्तत्वमात्रं महतः; तावतैव बुद्ध्यवसायादिप्रयोगविषयत्वम्; न च तन्निमित्तत्वमात्रं लक्षणम्; अतिव्याप्तेः, अवान्तरविषयस्यापि अनवधारणात् । अवधारयतां तु तदपि लक्षणम् । एवं धर्माधर्मादिकारणत्वादिकमपि लक्षणं निरसनीयम् । स त्रिधा, सात्त्विको राजसस्तामसश्चेति । तत्र तत्तद्गुणोन्मेषवशादंशभेदात्तत्तद्व्यपदेशः ॥&lt;/p&gt;</description>
    </item>
    <item>
      <title>06 अहङ्कारद्रव्यनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/06_ahankAradravyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/06_ahankAradravyanirUpaNam/</guid>
      <description>&lt;p&gt;अहङ्कारद्रव्यनिरूपणम् ।&lt;br&gt;&#xA;इन्द्रियाव्यवहितपूर्वावस्थाविशिष्टं त्रिगुणमहङ्कारः । अत्रपि पूर्ववत् &amp;ldquo;अभिमानोऽहङ्कारः&amp;rdquo; इति साङ्ख्यलक्षणं दूषणीयम् । स च अनात्मनि देहे अहम्भावकरणहेतुत्व मात्रादहङ्कारशब्दवाच्यः । न त्वहमर्थत्वात् । प्रतीचा आत्मन एव तत्वात् । नचैवं त्याज्यत्ववचनविरोधः; अहङ्कारस्य उत्कृष्टजनावमानहेतोर्गर्वापरपर्यायस्याभिमानस्य तथोक्तेः । सोऽपि पूर्ववत् त्रिविधः । तत्र सात्त्विकादिन्द्रियाणि । तामसात् शब्दमात्रम् । राजसः उभयानुग्राहकः ।&lt;br&gt;&#xA;राजसतामसयोरपीन्द्रियाव्यवहितपूर्वभावित्वमात्रं सिद्धमिति नाव्याप्तिः । त्रयाणां प्रत्येक प्रत्येक लक्षणमपि यथास्वं कार्यकारणप्रकाराः । यत्तूक्तं भोजराजेन&lt;br&gt;&#xA;&amp;ldquo;स्यात् त्रिविधोऽहङ्कारो जीवनसंरम्भगर्वरूपोऽयम् ।&lt;br&gt;&#xA;सम्भेदादस्य सतो विषयो व्यवहार्यतामेति ॥&lt;br&gt;&#xA;सात्त्विकराजसतामसभेदात्सञ्जायते पुनस्त्रेधा ।&lt;br&gt;&#xA;स च तैजसवैकारिकभूतादिकनामभिः समुच्छ्वसिति ॥&lt;br&gt;&#xA;तैजसतस्तत्र मनो वैकारिकतो भवन्ति चाक्षाणि ।&lt;br&gt;&#xA;भूतादेस्तन्मात्राण्येषां सर्गोऽयमेतस्मात् ॥&amp;rdquo; इति ॥&lt;br&gt;&#xA;तत्र विरुद्धांशो बाह्यशैवागममूलत्वेन अनादरणीयः । एवं भगवत्पराशराद्युक्तपारमाणतम पुराणाद्यानुगुण्येन पुराणान्तरादिवचनादीनि निर्वाह्याणि । अत्यन्तविरुद्धानि तु अनादेयानि ॥&lt;/p&gt;</description>
    </item>
    <item>
      <title>07 इन्द्रियद्रव्यस्य निरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/07_indriyadravyasya_nirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/07_indriyadravyasya_nirUpaNam/</guid>
      <description>&lt;p&gt;इन्द्रियद्रव्यस्य निरूपणम् ।&lt;br&gt;&#xA;प्राणाद्यन्यत्वे सति हृत्कर्णचश्रुरादिशरीरप्रदेशविरशेषावच्छिन्नव्यापारतया तत्त्कार्यविशेष शक्तमिन्द्रियम् । &amp;ldquo;अशरीरं प्राणधार्यमेव यद्द्रव्य पुरुषोपकारकं तदिन्द्रियम्&amp;rdquo; इति वरदविष्णुमिश्रैः उक्तम् । &amp;ldquo;सात्त्विकाहङ्कारोपादानकमिन्द्रियम्&amp;rdquo; इति साङ्ख्यादिलक्षणमप्राकृतेन्द्रियव्याप्तेरयुक्तम् ।&lt;br&gt;&#xA;&amp;ldquo;शरीरसंयोगेसत्येव साक्षात्प्रमितिसाधनमप्रत्यक्षम्, साक्षात्कारसाधनम्&amp;rdquo; इत्यादि वैशेषिकाद्युक्तं तु कर्मेन्द्रियाव्याप्त्यादेरनुपपन्नम् । वक्ष्यते च वागादीनामिन्द्रियत्वम् ॥&lt;/p&gt;</description>
    </item>
    <item>
      <title>08 इन्द्रियविभागप्रकारः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/08_indriyavibhAgaprakAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/08_indriyavibhAgaprakAraH/</guid>
      <description>&lt;p&gt;इन्द्रियविभागप्रकारः ॥&lt;br&gt;&#xA;द्विधेन्द्रियं प्राकृतमप्राकृतमिति । शुद्धाशुद्धसत्वयोगादेस्तद्भेदः । अव्यक्तमहङ्कारेष्वपि प्राकृताप्राकृतविभागोऽस्तीति केचिदाचार्याः । शब्दतन्मत्रसहभवत्वसात्त्विकाहङ्कारोपादानद्रव्यत्वादि प्राकृतेन्द्रिय लक्षणम् । पुनश्च इन्द्रियं द्विविधं ज्ञानेन्द्रियं कर्मेन्द्रियमिति । ज्ञानप्रसरणशक्तमिन्द्रियं ज्ञानेन्द्रियम् । तत् षोढा मनः श्रोत्रादि भेदात् । उक्तश्चैवंविभागस्तत्वरत्नाकरे भट्टपराशरपादैः &amp;ndash; &amp;ldquo;तच्च षोढा&amp;rdquo; इत्युपक्रम्य &amp;ldquo;आन्तरं मनः&amp;rdquo; इत्यन्तेन । मनः पूर्वकत्वात्सर्वप्रवृत्तीनां मनः कर्मेन्द्रियमिति साङ्ख्यादयः । यथाहुः&lt;br&gt;&#xA;&amp;ldquo;बुद्धीन्द्रियाणि चक्षः श्रोत्रघ्राणरसनात्वगाख्यानि ।&lt;br&gt;&#xA;वाक्पाणिपादपायूपस्थं कर्मेन्द्रियम ह्याहुः ॥&lt;br&gt;&#xA;उभयात्मकमत्र मनः&amp;rdquo; इति ।&lt;br&gt;&#xA;तदसत्; तस्य च ज्ञानद्वारैव कर्महेतुत्वात् । तावता च तथात्वे चक्षुरादावपि प्रसङ्गात् । क्वचित्कर्मेन्द्रियत्व व्यवहारस्तु औपचारिकः । मानसवाचिककायिककर्मविभागस्तु कर्मशब्दस्य शुभाशुभसङ्कल्पादिरूपज्ञानेऽपि प्रयोगात् । अतः षडपि ज्ञानेन्द्रियाणि । तत्र प्राकृत विभागं प्रत्युच्यते ॥&lt;/p&gt;</description>
    </item>
    <item>
      <title>09 प्राकृतमन इन्द्रियस्य निरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/09_prAkRtamana_indriyasya_nirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/09_prAkRtamana_indriyasya_nirUpaNam/</guid>
      <description>&lt;p&gt;प्राकृतमन इन्द्रियस्य निरूपणम् ।&lt;br&gt;&#xA;अशुद्धसत्वे सतिपञ्चविषयसाधारणेन्द्रियत्वम्, स्मृतिकरणेन्द्रियत्वम् इत्यादि प्राकृत मनो लक्षणम् । तच्च हृत्प्रदेशमात्राधिष्टानम् । इन्द्रियाणान्तराणामपि हृत्प्रदेश एव कन्दस्थनम् । स्थानान्तरेष्वपि यथासम्भवं वृत्तिः । आत्मनोऽपि तत्रैव भूयसा वृत्तिः । तथा च भाष्यम् &amp;ldquo;सर्वेन्द्रिय कन्दभूतस्थानविशेषे वृत्तिरिति चक्षुषि नावस्थानम्&amp;rdquo; इति । मन एकमेव अन्तःकरणम् । सङ्कल्प अद्यवसायादयस्तद्व्यापारभेदादेव जायन्ते इति नान्तःकरणवैविध्यम् । तथा च भाष्यम् &amp;ldquo;अध्यवसायाभिमानचिन्तावृत्ति भेदात् मन एव बुद्ध्यहङ्कारचित्तशब्दैर्व्यपदिश्यते&amp;rdquo; इति । उदाहृतञ्चैतत् प्राणे सूत्रकारैः &amp;ldquo;पञ्चवृत्तिर्मनोवद्व्यपदिश्यते&amp;rdquo; इति । अतः &amp;ldquo;अन्तःकरणं त्रिविधम्&amp;rdquo; इत्यादिवादिनः साङ्ख्यादयो निरस्ताः ॥&lt;/p&gt;</description>
    </item>
    <item>
      <title>10 प्राकृतश्रोत्रेन्द्रियस्य निरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/10_prAkRtashrotrendriyasya_nirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/10_prAkRtashrotrendriyasya_nirUpaNam/</guid>
      <description>&lt;p&gt;प्राकृत श्रोत्रेन्द्रियस्य निरूपणम् ।&lt;br&gt;&#xA;शब्दादिपञ्चके शब्दमात्रग्रहणशक्तमिन्द्रियं प्राकृतश्रोत्रम् । तन्मनुष्यादीनां कर्णशष्कुल्यवच्छिन्नवृत्ति । द्विजिह्वानां नयनवृत्ति । तदुक्तं न्यायतत्वे करणपादाष्टमाधिकरणे &amp;ldquo;चक्षुषा श्रवणं सर्पाणामेवेति नियम्यते&amp;rdquo; इत्यादि । यत्तूक्तं तत्वरत्नाकरे &amp;ldquo;कर्णशष्कुली शरीर नयनगोलकरसनानासिकाधिष्टानानि च तानि&amp;rdquo; इति; तत्प्रायिकं मन्तव्यम् । एतस्य नाभसत्वादिगुपादानामनन्यथासिद्धाहङ्कारिकत्ववचनबलादाप्यायितत्वादिभिर्निर्वाहः । यत्तु करणपाद पञ्चमाधिकरणे नेत्रश्रोत्रादि शक्तीनामालोक शब्दाद्यात्मकत्वमुक्तम्, यच्च तथैव सप्तम अधिकरणे &amp;ldquo;अन्नस्य अतिसूक्ष्मपरिणाममिन्द्रियम्&amp;rdquo; इत्यादिना, &amp;ldquo;कर्मेन्द्रियाणामप्यन्नपरिणामत्वात्&amp;rdquo; इत्यादिना च इन्द्रियाणां भौतिकत्वं प्रतीतम्; तदप्यखिलमाप्यायनाभिप्रायेण निर्वाह्यम् । तथैव हि स्मृति&lt;br&gt;&#xA;वचनमपि वेदार्थङ्ग्रहे निर्व्यूढम् । यथा&amp;quot; वैकारिकाहङ्कारादेकादशेन्द्रियाणि जायन्ते इति हि वैदिकाः&amp;quot; इत्युपक्रम्य&amp;quot; एवमाहङ्कारिकाणामिन्द्रियाणां भूतैश्चाप्यायनं महाभारते उच्यते&amp;quot; इति । श्रोत्रं भौतिकं बाह्येन्द्रियत्वात्, आकाशः इन्द्रियारम्भको भूतत्वात्, शब्दः स्वसमानजातीयगुणवता इन्द्रियेण गृह्यते बहिरिन्द्रिय व्यवस्था हेतु गुणत्वात्, श्रोत्रं स्वग्राह्य गुणसजातीय गुणवत् बहिरिन्द्रियत्वात् इत्यादीनां चक्षुराद्यभौतिकत्वस्य वक्ष्यमाणत्वात् साध्यव्कलत्वश्रुतिबाधादिदूषणानि वाच्यानि ॥&lt;br&gt;&#xA;शब्दस्य भूतधर्मत्वात् श्रुतेर्वैकारिकत्वतः ।&lt;br&gt;&#xA;संयुक्तनिलयो योग्यः स तथा सम्प्रतीयते ॥ 11 ॥&lt;/p&gt;</description>
    </item>
    <item>
      <title>11 त्वगादीनामिन्द्रियाणां निरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/11_tvagAdInAmindriyANAM_nirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/11_tvagAdInAmindriyANAM_nirUpaNam/</guid>
      <description>&lt;p&gt;त्वगादीनामिन्द्रियाणां निरूपणम् ।&lt;br&gt;&#xA;शब्दस्य द्रव्याद्रव्यत्वश्रोत्रगमनशब्दागमानादिविवादमद्रव्ये शमयिष्यामः । त्वगादीनामपीन्द्रियाणां पूर्वोक्तश्रोत्रलक्षणे शब्दमात्रपदस्थाने क्रमात् स्पर्शमात्रादिपदन्यासेन लक्षणम् ऊह्यम् । तत्र त्वगाश्रयः कृत्स्नं वपुः । प्रदेशभेदेन स्पर्शोपलम्भतारतम्यम् । नखदन्तकेशादिषु स्पर्शानुपलम्भश्च प्राणमाद्यन्तारतम्यात् इति करणपादाष्टमाधिकरणे प्रोक्तम् । यथायोग्यं वाय्ववादि चतुष्टयं सम्योगेन तया गृह्यते । स्पर्शादयस्तु संयुक्तनिष्टतया । चक्षुरादीनामाश्रयाः नयनगोलक तालुनासाः । तत्र गजानां नासा हस्तः इति पाणिघ्राणयोरेकमेवाधिष्टानमुच्यते । तत्रोक्तम् &amp;ldquo;हस्तेन गन्धोपलब्धिः गजानामेव&amp;rdquo; इत्यादि । जङ्गमशरीरेष्वेव प्रायशोऽयमिन्द्रियप्रदेशनियमः । चक्षुषा वायु व्यतिरिक्तभूतचतुष्टयं तथैव गृह्यते । रूपादयोऽपि स्पर्शादिवत् । दूरस्थग्रहणे तु चाक्षुषमहःप्रसरणात् सम्बन्धसिद्धिः । तच्च करणपादद्वितीयाधिकरणे प्रपञ्चितम् ॥&lt;br&gt;&#xA;प्रतिबिम्बग्रहणे तु स्वच्छद्रव्यप्रतिहतस्य नयनमहसः प्रतिस्रोतःप्रसरादिमूलकत्वं भ्रान्त्यधिकरणपूर्वपक्षे अभिहितम् । स्फटिकादौ दर्शमवशात् नयनादिप्रभामात्रप्रवेशयोग्यं संस्थानमिति सर्वेषां तद्व्यवहितोपलम्भः । अञ्जनादिसंस्कृतनयनप्रभायाः पृथिव्यादावनुप्रवेशात् तदक्तचक्षुषां निधि प्रभृतेरुपलम्भः । जिह्वाघ्राणाभ्यां तु रसगन्धौ क्रमात्संयुक्तनिष्टतया गृह्येते । उक्तञ्चेदं सम्बन्ध द्वैविध्यं तत्वरत्नाकरे -&lt;br&gt;&#xA;&amp;ldquo;तत्र वृद्धा विदामासुः सयोगं सन्निकर्षणम् ।&lt;br&gt;&#xA;संयुक्ताश्रयञ्चेति यथासंभवमूह्यताम् ॥&amp;rdquo; इति ॥&lt;br&gt;&#xA;तदेवं मनःस्पर्शनलोचनानि द्रव्याद्रव्यग्राहकाणि । श्रोत्रजिह्वाघ्राणानि अद्रव्यग्राहकानि । सर्वेषामपि इन्द्रियाणां तत्तत्कालादिविशिष्टवस्तुग्राहकत्वात् द्रव्याद्रव्यग्राहकत्वमेव वा । उक्तञ्च प्रमेयसंग्रहे श्रीविष्णुचित्तार्यैः सन्मात्रप्रत्यक्षनिराकरणप्रसङ्गेन &amp;ldquo;कालस्य वस्तुधर्मतया सर्वप्रतीति अन्तर्भावात् न पृथग्रूपत्वम्&amp;rdquo; इति ॥&lt;br&gt;&#xA;यत्तु वैशेषिकादिभिरुच्यते &amp;ndash; त्वगादीनिन्द्रियाणिक्रमाद्वाय्वात्मकानि स्पर्शादिषु मध्ये स्पर्शरूपरसगन्धमात्राभिव्यञ्जकत्वात्, स्वेदशैत्याद्यङिव्यञ्जकपवनवत्, दीपप्रभावत्, तदन्तान्तर्गत तोयवत्, कुङ्कुमगन्धाभिव्यञ्जकघृतवत् इति । तत्र व्यञ्जकं नाम व्यक्तिं प्रति करणत्वम्? तदनुग्राहकत्वं वा? सामान्येन हेतुत्वमात्रं वा? इन्द्रियत्वं वा? न प्रथमद्वितीयौ; स्वेतरहेतुवर्ग प्रतियोगिकस्य साधकतमत्वादेर्वैवाक्षिकत्वेन साधनवैकल्यासिद्धिप्रसङ्गात् । न तृतीयः; इन्द्रिय&lt;br&gt;&#xA;अधिष्टानतत्संस्कारादिभिरनैकान्तिकत्वात् । न तुरीयः; साधनवैकल्यात् । सर्वेषाञ्च आगमबाधः । स एव धर्मिग्राहकबाधोऽपि । आगममन्तरेण गोलकातिरिक्तेन्द्रियासिद्धेः । किञ्चित्करणपूर्वकेत्येतावपि करणमात्रं हि सिध्येत्, नातिरिक्तम् । गोलकादेरवैकल्येऽपि कार्यवैकल्यादतिरिक्तं कल्प्यते इति चेन्न; सूक्ष्मस्य वैकल्यस्य मूषिकाध्रातबीजवत् दुर्दर्शत्वात्, परिमलादिप्रसर इव पार्थिवगोलकावयवविशेष प्रसरवशादेवविषयसंबन्धसिद्धेः, प्राप्यकारित्वाविरोधाच्च । अतोऽन्वयव्यतिरेकसिद्धस्य आगमसिद्धस्य वा पक्षीकारे ग्राहकप्रमाणबाधोऽवर्जनीयः । यत्तु आलोकाभावे जायमानो रूपसाक्षात्कारः तेजः करणकः; रूपसाक्षात्कारत्वात्, सति आलोके जायमानरूपसाक्षात्कारवदिति चक्षुषस्तैजसत्वमिति ।&lt;br&gt;&#xA;तदपि न; आप्यायकतेजा सिद्धसाधनत्वात् । तेजसस्तत्र कारणत्वेऽपि तत् चक्षुरेवेति नियामकाभावात् । इन्द्रियवदावनुद्भूतरूपस्पर्शस्य कस्यचिद्बाह्यतेजसाऽपि ग्रीष्मोष्मवत् सम्भवात् । उद्भूतरूपस्यापि साधने भवदभिमतेन्द्रियस्यापि तथात्वप्रसङ्गेन तमस एव असिद्धिप्रसङ्गात् । ईश्वरज्ञानेन च अनैकान्त्यात् । अनित्यत्वेन विशेषणेऽपि स्वाप्नयोगिसाक्षात्कारैः अनैकान्त्यात् । सर्वव्यभिचारस्थलव्यतिरिक्तत्वे सतीति विशेषणे तर्ककौशलम् । एवमनुमानान्तरेऽपि यथासम्भवं दूषणमूह्यम् । अप्राकृतश्रोत्रादिषु तु मुक्तेश्वरादीनां करणधीनज्ञानप्रसराभावेऽपि स्वेच्छयापरिग्रहवशात्&lt;br&gt;&#xA;विषयसहकारिनियमे न निर्बन्धः । तत्तदधिष्टानविशेषादिभिः तल्लक्षणम् । बौद्धास्तु बुद्धश्चक्षुषैव सर्वं जानातीति वदन्ति । तदयुक्तम्; तादृशभवदभिमतसार्वज्ञ्ये प्रमाणाभाव्त् । चक्षुःप्रकर्षतारतम्यं क्वचिद्विश्रान्तं प्रकर्षतारतम्यत्वादित्यादेरपि चक्षुर्ग्राह्यवर्ग एव सर्वातिशायित्वसम्भावनया तदतिलङ्घनेन रसादिविषयविश्रान्ययोगादिति ॥&lt;/p&gt;</description>
    </item>
    <item>
      <title>12 प्राकृतकर्मेन्द्रियनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/12_prAkRtakarmendriyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/12_prAkRtakarmendriyanirUpaNam/</guid>
      <description>&lt;p&gt;प्राकृत कर्मेन्द्रिय निरूपणम् ।&lt;br&gt;&#xA;*अथ कर्मेन्द्रियम्* उच्चारणादिषु अन्यतमक्रियाहेतुत्वं तल्लक्षणम् । तत् पञ्चधा वागादि भेदात् । वर्णोच्चारणकरणमिन्द्रियं वाक् । तच्च हृत्कण्ठजिह्वामूलतालुदन्तोष्ठनासामूर्धरूप स्थानाष्टकवृत्ति । शुकादिव्यतिरिक्तविहङ्गादीनां तत्तदष्टसंस्थानादिसहकारिविरहात् वर्णोच्चारण अशक्तिः । शुकादीनामपि किञ्चित् तद्वैषम्यात् उच्चारणवैषम्यम् । शिल्पकरणमिन्द्रियम् पाणिः । स च मनुष्यादीनामङ्गुल्यादिवृत्तिः । वारणादीनां नासावृत्तिः । ननु तालुपादादिभिरपि अभ्यास पाठवात् मौक्तिकग्रथनलिपिकरणादि शिल्पदर्शनात् तत्रापि तदृत्तिः आस्थेया; सत्यम् । मात्रया तद्वृत्तिरस्त्येव । विरोधाभावाद्देशभेदेन । इन्द्रियान्तरव्याप्ते देशे अवस्थानादेश्चक्षुःस्पर्शनादौ दर्शनादिति । सञ्चरणकरणमिन्द्रियं पादः । स च मनुष्यादीनां चरणादिवृत्तिः । भुजगपतगादीनां तु उरःपक्षादिवृत्तिः । तदुक्तं करणपादाष्टमाधिकरणे &amp;ldquo;सर्पाः पादात् कर्मेन्द्रियात् ऋते वक्षसा गच्छन्ति ।&lt;br&gt;&#xA;तेषां गतिशक्तिरुरसि । तस्मादुरगास्ते पन्नगाश्च&amp;rdquo; इति । &amp;ldquo;पादात् कर्मेन्द्रियात्&amp;rdquo; इत्यवयवलिशेष लक्षणा । सर्वेषामपिजन्तूनामेकादशेन्द्रियवत्वेन साक्षादिन्द्रियनिषेधायोगात् । तस्य च तत्तत्संस्थानादि&lt;br&gt;&#xA;सहकारेण स्थलजलगगनादिसञ्चारहेतुता । विहगादिपरकायप्रवेशे अन्वयव्यतिरेक दर्शनात् । मलादि त्यागकरणमिन्द्रियं पायुः । स च तत्तदवयववृत्तिः । विहङ्गविशेषादीनां तु मुखादिवृत्तिः ।&lt;br&gt;&#xA;तच्चोक्तं तत्रैवाष्टमाधिकरणे &amp;ldquo;यथा वा मान्धालादीनामास्येन विण्मूत्रविसर्गः&amp;rdquo; इति । आनन्दविशेषकरणमिन्द्रियमुपस्थः । स च मेहनादिवृत्तिः । ये तु कर्मान्द्रियाणिनाभ्युपगच्छन्ति; तैः&lt;br&gt;&#xA;र्ज्ञानेन्द्रियाणि नाभ्युपेयानि । तर्कागमयोरुभयत्राविशेषात् । चक्षुर्गोलकादाविव दृष्टावैकल्येऽपि पादादौ सञ्चारादेः क्वचित् सूक्ष्मदोषविशेषेण प्रतिबन्धादि । एतेषां सङ्खयानिर्णयाधिकरणोपसंहारे भाष्यम् &amp;ldquo;इत्यादि श्रुतिस्मृतिसिद्धेन्द्रियसङ्ख्या स्थिता । अधिकसङ्ख्यावादा मनोवृत्तिभेदाभिप्रायाः । न्यूनव्यपदेशास्तु तत्र तत्र विवक्षितगमनादिकार्यविशेष प्रयुक्ताः&amp;rdquo; इति । अणुत्वञ्च एषामुपलब्ध्ययोग्यपरिच्छिन्नपरिमाणत्वमात्रमेव &amp;ldquo;अणवश्च&amp;rdquo; इति सूत्रोक्तमिति भाष्ये व्यक्तम् । &amp;ldquo;एते सर्व एव समाः सर्व एवानन्ताः&amp;rdquo; इति श्रुतिस्तु उपकरणत्व साम्यम्, &amp;ldquo;अथ यो ह्येताननन्तानुपास्ते&amp;rdquo; इत्युपास्यतया विहितप्राणविशेषभूतकार्यबाहुल्याञ्चाभिप्रैति । अत एव तेषांपरिच्छिन्नविचित्रपरिमाणत्वं स्थितम् । विकारशीलत्वाच्च मशकमातङ्गादिनानादेहेषु विचित्रपरिमाणत्वम् । कालभेदेन परिणामभेदाविरोधं ज्ञाने समर्थयिष्यामः । सर्वेषाञ्च एषां स्वाधिष्टानदोषादिरेव दोषः । सुषुप्त्याद्यवस्थाविव स्थावराद्यवस्थासु अदृष्टादिवशात् तत्तद्वृत्तिनिरोधतारतम्यम् । प्रबलादृष्टसहकारात् गन्धर्वयोगि प्रभृतीन्द्रियाणामतिसूक्ष्मव्यवहितविषयतया । उत्पत्तेरारभ्य अदृष्टवशात् प्रतिपुरुषनियतानामपि तेषां जीववत्परकायप्रवेशे विशिष्टादृष्टान्तरवशात् कायवदेव परोपकारकत्वम् । स्वेन्द्रियैः सह सर्वत्र प्रवेशात् तेषामेव वा तत्राप्युपकारकत्वम् । मृतकायप्रवेशे हि स्वेन्द्रियैरेव तथा । जीववत्कायप्रवेशेऽपि स एव समाधिरुचितः । स्मृतिश्च&lt;br&gt;&#xA;&amp;ldquo;शरीरं यदवाप्नोति यच्चाप्युत्क्रामतीश्वरः ।&lt;br&gt;&#xA;गृहीत्वैतानि संयाति वायुर्गन्धानिवाशयात्&amp;rdquo; ॥ इति ॥&lt;br&gt;&#xA;मृतकायस्य च परकायव्यवहार उपचारात् । परकायारम्भकशरीरैकदेशैः अस्थ्यादिभिः&lt;br&gt;&#xA;प्रविष्टस्य कायलक्षणसङ्घातः आरभ्यते । तदा च स्वशरीरं मृतमेव । मृतपरकायप्रवेशवत् पुनः प्रवेशः । अनेकशरीराधिष्ठानशक्तानां तु यथेष्टम् । शरीरविनाशे च इन्द्रियाणि आप्यायकैर्मात्रया हीयन्ते । शरीरान्तरे पुनरापूर्यन्ते । मुक्तपरित्यक्तानि अन्यपरिगृहीतानि अपरिगृहीतानि वा यावत्&lt;br&gt;&#xA;प्रलयमवतिष्ठन्ते इत्यादिकं द्रष्टव्यम् । ननु कर्मेन्द्रियाणां शरीरेण सहोत्पत्तिविनाशौ; न पुनः शरीरान्तरगमनमस्ति । तथा हि सारे अभिहितम् &amp;ldquo;हस्तादयोऽपि इन्द्रियाणि, जीवे देहान्तरवस्थिते उपकारकत्वाविशेषात्&amp;rdquo; इति । एवं भाष्येऽपि उक्तम् &amp;ldquo;न सप्तैवेन्द्रियाणि; अपि तु एकादश । हस्तादीनामपि शरीरे स्थिते जीवे तस्य भोगोपकरणत्वात् कार्यभेदाच्च । दृश्यते हि श्रोत्रादीनामपि कार्यभेद आदानादिः&amp;rdquo; इति, &amp;ldquo;न्यूनव्यपदेशास्तु तत्र तत्र विवक्षितगमनादिकार्यविशेषप्रयुक्ताः&amp;rdquo; इति च । दीपे तु व्यक्तमेवोक्तम् &amp;ldquo;तत्र श्रोत्रादीनि जीवेन सह शरीरान्तरगमनेऽपि गच्छन्ति । वाग्घर्तादीनि कर्मेन्द्रियाणि तु स्थिते शरीरे तेनैव सह उत्पत्तिविनाशयोगीनि उपकारकाणि&amp;rdquo; इत्यादि । अतो यादवप्रकाशवत् कर्मेन्द्रियाणां प्रतिशरीरमुत्पत्तिविनाशौ भाष्यकाराभिमतौ; नैतदेवम् । &amp;ldquo;प्राणगतेश्च&amp;rdquo; इति सूत्रे &amp;ldquo;तमुत्क्रामन्तं प्राणोऽनूत्क्रामति । प्राणमनूत्क्रामन्तं सर्वे प्राणा अनूत्क्रामन्ति&amp;rdquo; इत्यादि श्रुतेः उदाहृतत्वात्, &amp;ldquo;सप्तगतेः&amp;rdquo; इत्यधिकरणे &amp;ldquo;यानित्वितराणि । विषयाणां ग्राहकत्वेन तेषामौपचारिकः&lt;br&gt;&#xA;प्राणव्यपदेशः&amp;rdquo; इति पूर्वपक्षं कृत्वा &amp;ldquo;हस्तादयस्तु स्थितेऽतो नैवम् &amp;ldquo;इति तेषामपि प्राणत्वसमर्थनाच्च ।&lt;br&gt;&#xA;&amp;ldquo;प्राणगतेश्च &amp;quot; इत्यस्यैव समनन्तरे &amp;ldquo;अग्न्यादिगतिश्रुतेरिति चैन्न भाक्तत्वात् &amp;ldquo;इति सूत्रे भाष्यम् &amp;ldquo;यत्रास्य पुरुषस्य मृतस्याग्निं वागप्येति वायुं प्राणश्चक्षुरादित्यम्&amp;quot;इत्यादिना प्राणानां जीवमरणकाले अग्न्यादिषु अप्ययश्रवणात् न तेषां जीवेन सह गमनमिति गतिश्रुतिरन्यथा नेयेति चेन्न; भाक्तत्वात् अग्न्यादिष्वप्ययश्रवणस्य, इत्यादिकम् । अतः कर्मेन्द्रियस्य वाचोऽत्र गतिरभ्युपेतेत्युपलभ्यते । तदन्येषामपि सममेव । सारेऽपि उक्तम् &amp;ldquo;सप्तानां गतिश्रवणं विशेषणञ्च ज्ञानेन्द्रियाणां मनसः तत्प्रवृत्ति रूपबुद्धेश्च प्राधान्यात्&amp;rdquo; इत्यादि । नच आहङ्कारिकेन्द्रियवादिनः प्रतिशरीरमिन्द्रियोत्पत्तिविनाशाभ्युपगमेऽपि तेषामिन्द्रियत्वं सिध्यतीति कृत्वा &amp;ldquo;हस्तादयस्तु स्थितेऽतो नैवम् &amp;ldquo;इति सूत्रस्य योजनान्तराभिप्रायेणैवमुक्तम् । अत एकादशेन्द्रियाण्यपि शरीरान्तरेष्वपि अनुवर्तन्ते इति भाष्यकाराभिप्रेतमिति&lt;br&gt;&#xA;प्रतीमः । एवमेषामेव एतावतामेव एवंस्वभावानामेव आगमेनैव सिद्धत्वात् सौगतवैशेषिकचार्वाकप्रभृतीनां स्त्रीन्द्रियपुरुषेन्द्रियादिकल्पनं, कर्मेन्द्रियपरित्यागः एकेन्द्रियवादः तत्रापि त्वगिन्द्रियेकस्वीकारः&lt;br&gt;&#xA;शरीरस्यैव इन्द्रियत्वं, कर्मेन्द्रियाणां शरीरोत्पत्तिविनाशयोरुत्पत्तिविनाशौ, मनोविभुत्वनित्यत्वतैजसत्वनिर्मनस्कत्वादीनि राजसाहङ्कारजन्यत्वभौतिकत्वादीनि अन्यान्यपि प्रलपितानि अनादरणीयानि ।&lt;br&gt;&#xA;युक्तिबाधादयश्च यथासंभवमुन्नेया इति ॥&lt;/p&gt;</description>
    </item>
    <item>
      <title>13 तन्मात्रादिसृष्टिः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/13_tanmAtrAdisRShTiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/13_tanmAtrAdisRShTiH/</guid>
      <description>&lt;p&gt;अथ तन्मात्रादिसृष्टिः&lt;br&gt;&#xA;भूतानामव्यवहितसूक्ष्मावस्थाविशिष्टं द्रव्यं तन्मात्रम् । दधिरूपेण परिणममानस्य पयसो मध्यमावस्थावत् भूतरूपेण परिणममानस्य द्रव्यस्य ततःपूर्वा काचित् अवस्था तन्मात्रा । तद्विशिष्टमपि द्रव्यं तन्मात्रमित्युच्यते । तदेव च भूतोपादानमिति न शब्दादिगुणमात्रात्भूतसृष्टिः । विशिष्टशब्दादिविषयाधिकरणं भूतम् । अत्रापि प्राकृताप्राकृतविवेकः पूर्ववत् । तन्मात्राणि च भूतानि च प्रत्येकं पञ्चधा शब्दतन्मात्राम् । एवमुत्तरोत्तरतन्मात्रेष्वपि तत्तद्भूतद्वयमध्यमास्वथाविशिष्टत्वम्, अविशिष्ट तत्तद्गुणाश्रयत्वम् तत्तद्भूतोपादानत्वञ्च लक्षणमूह्यम् । साङ्ख्यास्तु &amp;ldquo;पञ्चापितन्मात्राणि साक्षात् तामसाहङ्कारोत्पन्नानि । शब्दतन्मात्रमाकाशारम्भकम् । इतराणि तु तन्मात्राणि पूर्वपूर्व तन्मात्र सहकृतानि उत्तरोत्तरभूतारम्भकाणि&amp;rdquo; इत्याहुः । तदसत्; &amp;ldquo;आकाशाद्वायुः &amp;ldquo;इत्याद्यनन्यथा सिद्धोपादानक्रमविशेषाभिधानदर्शनात् । भगवत्पराशरादिभिश्च प्रपञ्चितत्वात् ॥ &amp;ldquo;तन्मात्राणि भूतादौ &amp;ldquo;इति श्रुतिस्तु न साक्षाद्यौगपद्येन अप्ययपरा; &amp;ldquo;पृथिव्यप्सु प्रलीयते&amp;rdquo; इत्यादि पूर्ववाक्यविरोधात् ।&lt;br&gt;&#xA;&amp;ldquo;आकाशाद्वायुः &amp;quot; इत्यादि श्रुत्यन्तरविरोधाच्च । तथात्वे हि &amp;ldquo;पृथिवी गन्धतन्मात्रे लीयते । आपो रस तन्मात्रे लीयन्ते&amp;rdquo; इत्यादिक्रममुक्तवा &amp;ldquo;तन्मात्राणि भूतादौ&amp;rdquo; इति वक्तव्यम् । नचेयं श्रुतिरत्यन्तक्रम निन्बन्धनपरा &amp;ldquo;आकाश इन्द्रियेषु । इन्द्रियाणि तन्मात्रेषु&amp;rdquo; इति भवतामपि अनभिमतक्रमविशेषापात प्रतीतेः । एवम् &amp;ldquo;अष्टौ प्रकृतयः षोडश विकाराः&amp;rdquo; इतिश्रुतिरपि यथा कथञ्चित् नेया । अत उक्तस्य शब्दतन्मात्रलक्षणस्य नातिव्याप्तिः । सहोत्पत्तावपि समानकालीनत्वमेव; न तु आकाशाहङ्कार अपेक्षया स्पर्शतन्मात्रत्वादीनां मध्यमावस्थात्मकत्वमिति नातिव्याप्तिः ॥&lt;/p&gt;</description>
    </item>
    <item>
      <title>14 आकाशद्रव्यनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/14_AkAshadravyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/14_AkAshadravyanirUpaNam/</guid>
      <description>&lt;p&gt;आकाश द्रव्य निरूपणम् ॥&lt;br&gt;&#xA;अस्पर्शत्वे सति विशिष्टशब्दाधारत्वं श्रोत्राप्यायकत्वञ्च आकाशलक्षणम् । अयञ्च अवकाशदानादिना उपकरोतीति शास्त्रसिद्धत्वादभ्युपेत्यम् । आकाशरूप परिणामरहित प्रकृत्यादि प्रदेशेष्वपि अवकाशोऽस्त्येव । अन्यथा तत्र स्पर्शवत् गत्यादिनिरोधप्रसङ्गात् । आकाशदेर्नित्यत्वादि साधनानि निरवयवद्रव्यत्वादीनि आगमबाधान्यरानैकान्तिकत्वादिभिर्दूषणीयानि । किञ्च इदं नित्यत्वं किं अवस्थापत्तिराहित्यम्? किं वा द्रव्यस्य सर्वदा सत्वम्? इति । न प्रथमः पार्थिव परमाण्वादिभिरनैकान्तिकत्वात् । पक्षे च शब्दवत्त्वतदभावाद्यवस्थाभेदस्वीकारेण बाधापसिद्धान्तप्रसङ्गात् । न द्वितीयः सिद्धसाधनत्वात् । अवयवविश्लेषलक्षणो विनाशो निषिध्यते इति चेन्न; अहङ्कारादि दशाप्राप्तस्य सिद्धसाधनत्वादेव । वायुत्वपञ्चीकरणादि प्राप्तावस्थाभेदे सर्वोपपत्तिः प्रागेवोक्ता ॥&lt;/p&gt;</description>
    </item>
    <item>
      <title>15 आकाशस्य प्रत्यक्षत्वनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/15_AkAshasya_pratyaxatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/15_AkAshasya_pratyaxatvanirUpaNam/</guid>
      <description>&lt;p&gt;आकाशस्य प्रत्यक्षत्व निरूपणम् ॥&lt;br&gt;&#xA;प्रत्यक्षश्चायमाकाशः । यदा उन्मीलनं चक्षुषः, तदैव आकाशोऽयमिति प्रतीतेः । न च नीरूपस्य कथं चाक्षुषमिति वाच्यम्; रूपवतो वा कथं चाक्षुषमिति प्रसङ्गात् । उपलम्भसिद्धया योग्यतयेति चेत्; तुल्यम् । अन्यथा रूपरूपिरूपैकार्थसमवायाद्यवान्तरभेदकल्पनानुपपत्तेश्च । पञ्चीकरणेन वा व्यष्टिरूपसिद्धिर्भाष्योक्ता । प्रमेय संग्रहे च उक्तम् यथा &amp;ldquo;कालस्य वस्तुधर्मतया सर्वप्रतीत्यन्तर्भावात् न पृथग्रूपवत्वम् । गगनस्य दिशाञ्च त्रिवृत्करणेन रूपवत्वम्&amp;rdquo; इत्यादि । यत्तूक्तं भाष्ये &amp;ldquo;न च चक्षुषा सन्मात्रं गृह्यते; तस्य रूपरूपिरूपैकार्थसमवेतपदार्थग्राहित्वात्&amp;rdquo; इति; तत् प्रत्यत्रस्य विशिष्टविषयत्वपरम् । न तु रूपवन्मिश्रितत्वाख्यसम्बन्धवर्जनपरम् । अत एव हि &amp;ldquo;रूपरूपैकार्थसन्निवेशाद्याविप्तमेव चाक्षुषमिति स्थितम्&amp;rdquo; इति प्रमेय संग्रहोक्तिः । अतः संयुक्त समवेतस्यापि रूपस्य कार्यकरत्वमुपलम्भबलात् ग्राह्यम् । न च ईश्वरादावतिप्रसङ्गः; गुरुत्वादि तुल्यत्वात् । वाय्वादीनां तु पञ्चीकरणेन रूपवत्वेऽपि रूपानुद्भवादचाक्षुषत्वम् ॥ यत्तु प्रमेय संग्रहे &amp;ldquo;अद्यजातस्य चक्षुरपि नहि अरूपं वायुं गृह्णाति&amp;rdquo; इति । तदपि उद्भूतरूपाङावपरमेव । अत एवं प्रकारेण रूपित्वात् नभस आकाशमस्ति श्यामिति प्रतीतिः । अत एव च इयं प्रतीतिर्नावरणाभाव लम्बना; विधिरूपत्वात् । भावान्तराभाववादिनस्तु अदोषत्वात् । अतिरिक्तवादिनां तु प्रागभावादि विकल्पदुःस्थत्वात् । कृत्स्नप्रतियोगिकनिषेधस्य असिद्धेः । आवरणेष्वपि तादात्म्याभावस्य सामानाधिकरण्यनिषेधात्मकत्वात् । संसर्गाभावस्य च यत्किञ्चित्संसर्गिप्रत्ययमन्तरेण अनुपपत्तेः । तथा च स एव आकाश इति स्यात् । न च काल्पनिकाधिकरण निषेधः; अबाधितत्वायोगात् । नापि&lt;br&gt;&#xA;आलोकतिमिरावलम्भनः; तेषु आकाशप्रतीतिव्यवहारयोरयोगात् । आरोपस्यापि प्रतीतिपूर्वकत्वात्, अप्रत्यक्षत्वे च तस्याङ्गुल्यानिर्देशपूर्वकपामरव्यवहारगोचरतया निर्मूला स्यात् । शब्दाधिकरण परिशेषानुमानादेरपामरविषयत्वादशक्यत्वाच्च । न हि शब्दस्य गन्धवद् भेर्याद्यवयवधर्मत्वे कारकतया व्यञ्जकतया च अभ्युपगतवायुधर्मत्वे वा कश्चत् दोषः । न च स्पर्शनादिग्राह्यत्वप्रसङ्गः एकभूतगुणस्यैव गन्धरसरूपादेर्भिन्नाक्षग्राह्यत्वस्य दृष्टत्वात् । एवं बाधकान्तरमपि दूष्यम् । गौरवञ्च भवतो बाधकं स्यात् । आगमवशात्तु वयमाकाशे शब्दमिच्छामः ।&lt;/p&gt;</description>
    </item>
    <item>
      <title>16 वायुद्रव्यनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/16_vAyudravyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/16_vAyudravyanirUpaNam/</guid>
      <description>&lt;p&gt;आकाशात् स्पर्शतन्मात्रम् । ततो वायुः । तस्य विशिष्टस्पर्शवत्वे सति रूपशून्यत्वम्, अस्मदादिस्पर्शनैकेन्द्रियग्राह्यत्वम्, अनुष्णाशीत स्पर्शविशिष्टत्वे सति गन्धशून्यत्वम् इत्यादि लक्षणम् । अस्य त्वगिन्द्रियायोग्यत्वाप्रत्यक्षत्वादि साधनानि अरूपिद्रव्यत्वादीनि उपलम्भविरोधानैकान्त्यादिभिर्निरसनीयानि । स्पर्शवत्वमेव हि स्पर्शनेन्द्रियग्राह्यत्वौपयिकम्; न रूपवत्वम् । तथा च भाष्यञ्च तदनुसारि विवरणकारवचनञ्च &amp;ldquo;स्पर्शनमपि न सामान्यमात्रविषयम्; स्पर्शतद्वद्वस्तुविषयत्वात्&amp;rdquo; इति । प्रमेयसंग्रहश्च &amp;ldquo;त्वगिन्द्रियस्यापि स्पर्शवद्वस्तुविषये शक्तिः&amp;rdquo; इति । यदि च स्पर्शानुमेयो वायुः स्यात्; क्षितिसलिलतेजसामपि स्पर्शनग्राह्यत्वं न स्यात् । तत्रापि ततस्तदनुमानस्य सुवचस्त्वात् । उपलम्भस्य समत्वात् । तस्य च वायोः स्वभावाद्वा अदृष्टात्मकेश्वरसङ्कल्पाद्वा स्वारसिकं तिर्यक् प्रसरणम् । पार्थिवादिद्रव्येण वा वाय्वन्तरेण वा अभिघातवशात् भ्रमणोर्ध्वगमनादयः । ते च दूरस्थेन तृणरजः प्रभृतीनां भ्रमणोर्ध्वगमनादिभिरनुमेयाः । तत्रत्येन तु स्पर्शनग्राह्याः । एतेन वायोः नानात्वमपि वायुद्रव्य सिद्धम् । अस्य च सर्वतः पार्थिवाप्योपरोधे सति स्तम्भः । सलिलातपकुसुमादि निरूपणम् योगात् शीतोष्ण सौरभारोपः । तथा च अन्वयव्यतिरेकौ । एतेन &amp;ldquo;वृद्धिः समानैः सर्वेषां विपरीतैर्विपर्ययः&amp;rdquo; इति न्यायात् वायुः शीत इत्यायुर्वेदानुसारिणां वादिनां मतं निरस्तम् । शीतसंवर्ध्यत्वोष्णापचेयत्वादिभिः साम्यात्तु शीततया उपदेशः । न तु सजातीयविजातीयाभ्यामेव उपचय अपचयावितिनियमः; पार्थिवादिभिर्दोषाणामनियमेन उपचयापचयदर्शनात् । तत्रपि तत्तत्पदार्थ सांसिद्धिकसलिलाद्यंशशक्त्या तदुपपत्तिरिति चेत् अत्रापि तथात्वे को विरोधः? व्यष्ट्वस्थस्य मारुतस्य तदुपचयापचयहेतूनाञ्च पाञ्चभौतिकत्वात् &amp;ldquo;आपोमयः प्राणः&amp;rdquo; इति श्रुत्या प्राणस्य सलिलाप्यायातत्वसिद्धेश्च शीतसंवर्ध्यत्वाद्युपपत्तेः । दुरूहां वस्तुशक्तिमवलम्ब्यैव स्वभावः प्रभावश्च तैरेव क्वचित्क्वचित् वर्ण्यते; यथा दुन्दुभिस्वनादौ । सा च अत्रपि अनिवार्येति न सङ्कटं किञ्चित् ।&lt;br&gt;&#xA;स च त्वगिन्द्रियाप्यायनेन प्राणशरीरविषयात्मतया च उपकरोति । तत्र शरीरधारणदिहेतुर्वायुविशेष एव प्राण संज्ञः । न वा वायुमात्रम्, नापि वायुक्रिया; सूचितञ्च &amp;ldquo;न वायुक्रिये पृथगुपदेशात्&amp;rdquo; इति । स एव व्यापारभेदात् पञ्चधा दशधा त उच्यते । सूत्रितञ्च &amp;ldquo;पञ्चवृत्तिर्मनोवद्व्यपदिश्यते&amp;rdquo; इति । प्राणापानव्यानोदानसमानभेदात् पञ्चधा । नागकूर्मकृकरदेवदत्तधनञ्जयाख्यैर्भेदैः स दशधा । प्राणशब्दस्तु वादशब्दवत् सामान्यतोनिशेषतश्च व्युत्पन्नः । अस्य शरीरेन्द्रियधारकत्वं &amp;ldquo;यस्मिन्नुत्क्रान्ते इदं शरीरं पापिष्टतरमिव दृश्यते, एतस्यैव सर्वे रूपमभवन्&amp;rdquo; इत्यादि । प्रपञ्चितश्चायमर्थः प्राण विद्यायाम् । एवं जङ्गमशरीरेष्विव स्थावरशरूरेष्वपि असावस्त्येव । मूलनिशिक्तसलिलदोहदपार्थिव धातूनामभ्यादानात् । अत्रापि भाष्यम् &amp;ldquo;स्थावरेषु हि प्राणसम्भवेऽपि तस्य पञ्चधा अवस्थाय शरीरस्य धारणार्थत्वेन अवस्थानं नास्ति&amp;rdquo; इति । &amp;ldquo;अत एव प्राण&amp;rdquo; इति सूत्रे दीपश्च &amp;ldquo;शिलाकाष्टादिषु प्राणायत्तस्थित्यभावात्&amp;rdquo; इति । नखदन्तरोमकिणादीनामपि मन्दप्राणाश्रयत्वं न्यायतत्वे करणपाद अष्टमाधिकरणे प्रपञ्चितम् । अस्यैव रेचकपूरककुम्भकरूपं नियमनं अष्टाङ्गयोगे चतुर्थमङ्गम् । आयुर्वेदिषु योगानुशासने च अस्य प्रपञ्चो ग्राह्यः । प्राणाख्यात् वायोरन्य एव शरीरोपादानभूतो वायुः । तदुपादानत्वं वायुप्रचुरेषु मारुतादि शरीरेषु व्यक्तम् । विषयत्वं चण्डवाततालवृन्तपवनादिषु ॥&lt;/p&gt;</description>
    </item>
    <item>
      <title>17 तेजोद्रव्यनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/17_tejodravyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/17_tejodravyanirUpaNam/</guid>
      <description>&lt;p&gt;तेजोद्रव्य निरूपणम् ।&lt;br&gt;&#xA;वायोः रूपतन्मात्रम् । ततस्तेजः । &amp;ldquo;वायोरग्निः&amp;rdquo; इत्यग्निशब्दस्तेजोमात्रपरः । ननु&lt;br&gt;&#xA;&amp;ldquo;वायोरग्निः&amp;rdquo; इत्युपादानत्विवक्षायां प्रत्यक्षविरोधः । पर्णतृणकाष्ठादीनामेव भस्मधूमधूमध्वजादिरूपेण परीणामदर्शनात् । पर्णादीनाञ्च पार्थिवत्वात् । अप्रत्यक्षै स्तदानीमपि अदृष्टाद्युपनीतैः तेजोऽवयवैर्ज्वालारम्भ इतिकल्पनस्य गुरुत्वात् । विचित्रारम्भस्य च भस्मधूमाङ्गारादिषु दृष्टत्वेन अवर्जनीयत्वात् । स्पर्शविशेषस्य धूमादिगतगन्धविशेषवत् दुरालभास्पर्शादिवदुपपत्तेः । अतः सलिलस्य सहकारिभेदात् फेनतरङ्गबुद्बुदवत् पृथिव्या एव अंशतो हुतवहादिपरिणामः - इति सिद्धे &amp;ldquo;वायोरग्निः&amp;rdquo;&lt;br&gt;&#xA;इत्यादि निमित्तकारणत्वमात्रेणापि उपपद्यते इति; तदसत् । अनन्यथासिद्धोपादानप्रकरणपठितसृष्टिप्रयलक्रमप्रक्रियाविरोधात् । पर्णतृणादीनामपि पाञ्चभौतिकत्वस्य वक्ष्यमाणत्वात् । तत एव तदंशतो निर्वृत्तेरपि इष्टत्वात् । ज्वालानिर्वापणानन्तरमेव तदवयवानुपलम्भवत् तदुत्पत्तेः प्रागपि तथैव उपपत्तौ गौरवस्यापि अभावात् । अबिन्धने च जातवेदसि पार्थिवपरिणामात्मकत्वकल्पनायोगात् ।&lt;br&gt;&#xA;अनियतोपादानक्लृप्तेर्गुरुत्वात् । तदेवं तत्रतत्र लीन एव अग्निः सहकारिविशेषात् अदृष्टाद्युपनीतसजातीयावयवयोगाच्च उद्भूत उपलभ्यते । व्यवहरन्ति च महर्षयोऽपि; &amp;ldquo;काष्ठेऽग्निरिव शेरते । &amp;quot; &amp;ldquo;दारुण्याग्निर्यथा तैलं तिले तद्वदसौ पुमान् । &amp;quot; इत्यादि । अतः समष्टिसृष्टिदशायां वायोरेव उपादानात् अग्नेरुत्पतितरुपपन्ना । व्यष्टिदशायां तु तेजस एव सूक्ष्मात् स्थूलतेजसः समुद्भव इति ।&lt;br&gt;&#xA;उष्णस्पर्शत्वभास्वररूपवत्वादिकञ्च तेजसो लक्षणम् । तच्च वाकाचक्षुषोराप्यायकम् । &amp;ldquo;तजोमयी वाक्&amp;rdquo; &amp;ldquo;आदित्यश्चक्षुर्भूत्वा अक्षिणी प्राविशत् । &amp;quot; &amp;ldquo;रश्मिभिरेषोऽस्मिन् प्रतिष्टितः । &amp;quot; इत्यादिश्रुतेः । दिवाभीतादि व्यतिरिक्त लोचनानां अञ्जनविशेषादिशून्यानां तिमिराद्यतिरिक्त विषयप्रत्ययोत्पादने प्रभूतरूपमाप्यायकातिरिक्तं तदवश्यापेक्षितम् । वैशवानराद्यात्मना च तदुपकारः । वैशवानरो नाम शरीरान्तरावर्ती प्राणादिसंयोगात् अशितपीतपाकादिहेतुस्तेजोविशेषः । शरीरत्वं तेजसस्तेजः प्रचुरेषु&lt;br&gt;&#xA;दहनतपनादिशरीरेषु व्यक्तम् । विषयत्वं चन्द्रिकातपशतह्नदाहुतवहादिषु । तत्र हुतवहस्य ज्वालात्मकस्य दाह्यनाशे नाशदर्शनात्, पुष्कलकारणक्रमोपनिपातात् एकदा अनेकदीपादर्शनाच्च आशुतरविनाशित्वरूपं क्षणिकत्वं सिद्धम् । प्रत्यभिज्ञातु निष्क्रान्तप्रविष्टवदसम्भवात्, निर्वापितारोपित दीपादिष्विव अन्यथासिद्धा । प्रत्यक्षत्वं ज्वालाभेदस्योक्तं तत्वरत्नाकरे &amp;ldquo;निपुणनिरीक्षणे च जलवेणिकावत् ज्वालासञ्चरणं दृश्यते&amp;rdquo; इति । &amp;ldquo;अहेतुक एव ज्वाला विनाशः । &amp;quot; इति बौद्धगन्धिनः केचिदाहुः । तदयुक्तम्; क्षणभङ्गप्रसङ्गात् । अदृष्टेशेवरादेव हेतोरवर्जनीयत्वात् । वेगादेश्च अविनाभूतस्यावस्थान्तरापादकत्वोपपत्तेः । एवमन्त्यशब्दचरमसंस्कारादिष्वपि स्वतोविनाशवादिनो निरस्ताः । तदखिलमभिप्रेत्योक्तं वेदार्थसंग्रहे &amp;ldquo;दावाग्न्यादीनामपि पूर्वावस्था विरोधिपरिणामपरम्परा अवर्जनीयैव&amp;rdquo; इति । तत्र भौमदिव्यादिभेदस्तत्रतत्र सामग्रीकार्याणि क्षणिकत्वस्थिरत्वादीनि यथायोगमुन्नेयानि ॥&lt;/p&gt;</description>
    </item>
    <item>
      <title>18 तेजोविभागः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/18_tejovibhAgaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/18_tejovibhAgaH/</guid>
      <description>&lt;p&gt;तेजः पुनः सामान्यतो द्विविधम् प्रभा प्रभावच्चेति । आवरणसदसद्भावाधीन सङ्कोच विकासो यथावेगशक्त्यधिष्टानदेशाधिकदेशप्रसारी तेजोविशेषः प्रभा । सा च प्रभावद्भिः सहोत्पद्यते, सह च विनश्यति । न चासौ विशीर्णदीपाद्यवयवः; ऊर्ध्वगमनस्वभावानां वाताद्यभिघातदर्शने युगपद्विष्वग्विशरणादिकल्पनस्य गुरुत्वात् । प्रभायास्तु यथोपलम्भं तथाभ्युपगमात् । स्थिरतरेषु मणिद्युमणिप्रभृतिषु च विशरणप्रसङ्गात् । तदभ्यपगमे च तेषां दीपादिवत् विनाशप्रसङ्गात् । तत्रापि प्रतिक्षणोत्पत्यादिकल्पनस्य अतिगुरुत्वात् । तैवदशादिवत् सामग्रीविशेषादर्शनात् । न च मण्यादीनां प्रत्यभिज्ञा भ्रान्तिः; विशरणे सिद्धे तद्भ्रान्तित्व सिद्धिः, तत्सिद्धौ विशरणसिद्धिरिति परस्पराश्रयणात् । विशीर्णगन्धाश्रयचम्पककुसुमादिवदंशतो विशरणेऽपि प्रत्यभिज्ञानमिति चेन्न; भ्रान्तेर्दत्तोत्तरत्वात् । यथोपलम्भं द्रव्यान्तराभ्युपगमे भ्रान्तित्वकल्पनानवकाशात् । गन्धोपलम्भे तु वायुगतिविशेषानुविधाननियमात्, आश्रयभूतचम्पकादिनाशेऽपि गन्धावस्थानदर्शनाच्च प्रभातुस्यत्व परित्यागः । ग्रीष्मनिशादिषु औष्ण्योपलम्भेऽपि प्रभात्मकं स्वरूपं नास्त्येव । अस्याश्च मूलाग्रयोः घनविरलादयोयथादर्शनं ग्राह्याः । यत्तु वरदविष्णुमिश्रैर्निरवयवात्मज्ञान सङ्कोचविकास दृष्टान्ततया&lt;br&gt;&#xA;प्रभामुपन्यस्योक्तम् &amp;ldquo;प्रभाया निरवयवत्वमवयवानुपलम्भात्&amp;rdquo; इति; तत् छेदनभेदनयोग्यावयवविरह अभिप्रायेणेति मन्तव्यम् । न चैषा स्वतन्त्रा; दीपाद्यपृथक्सिद्धतयैव प्रतीतेः । तद्विशिष्टं तेजः प्रभावात् । तच्च मणिद्युमणिदीपादि बहुप्रकारम् । सामग्रीविशेषाधीनस्वभावभेदात् तेजः शोकहर्षशोषणवृद्धिपाकप्रकाशादिजनकत्वतारतम्यम् । ऊर्ध्वज्वलनमपि तत एव वा, अदृष्टादेव वा तस्य रोहितभास्वरैकस्वभावस्यापि सलिलादि संसर्गभेदात् वर्णवैचित्र्योपलम्भः । एतच्च &amp;ldquo;यदग्नेरोहितं रूपम्&amp;rdquo; इत्यादिश्रुतिसिद्धम् । वैशेषिकादीनां शुक्लत्वसाधकान्वयव्यतिरेकौ श्रुतिबाधितौ अन्यथासिद्धौ च । मध्याह्नमार्ताण्डमण्डलश्वैत्योपलम्भस्यापि मण्डलोपष्टम्भकानुद्भूतस्पर्शोद्भूतरूपशलिलांशनिबन्धनत्वेपपत्तेः । उद्भवानुद्भवयोश्च गुणानामन्यत्रापि अनियमाभ्युपगमात् ॥&lt;/p&gt;</description>
    </item>
    <item>
      <title>19 अब्द्रव्यनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/19_abdravyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/19_abdravyanirUpaNam/</guid>
      <description>&lt;p&gt;अब्द्रव्य निरूपणम् ।&lt;br&gt;&#xA;तेजसो रसतन्मात्रम् । तस्मात् आपः । शीतस्पर्शवत्वं, निर्गन्धत्वे सति विशिष्टरसवत्वम्, इत्यादि तल्लक्षणम् । तासां शुक्लमधुरशीततैकस्वभावानामाश्रयादिसंसर्गभेदात् रूपरसस्पर्श वैचित्र्यारोपः । अद्रव्यनिरूपणे तु तेजोऽबन्नगुणव्यवस्था समर्थयिष्यते । स्वाभाविकमासां द्रव्यत्वम् । आप्येष्वपि करकादिषु उपष्टम्भवशात् काठिन्यम् । प्राणरसनाप्यायनादिनोपकुर्वते । शरीरत्वमासाम प्रचुरेषु वरुणलोकशरीरेषु स्पष्टम् । विषयत्वं सरित्समुद्रेषु ॥&lt;/p&gt;</description>
    </item>
    <item>
      <title>20 पृथिवीद्रव्यनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/20_pRthivIdravyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/20_pRthivIdravyanirUpaNam/</guid>
      <description>&lt;p&gt;पृथिवीद्रव्य निरूपणम् ।&lt;br&gt;&#xA;अद्भ्यो गन्धतन्मात्रम् । ततः पृथिवी । विशिष्टगन्धवत्वं, रसवत्वे सति विशिष्टस्पर्शवत्वं, इत्यादि तल्लक्षणम् । सा प्रथमं सुरभिमधुरकृष्णानुष्णाशीतस्पर्शा जाता । ततोऽनुष्णाशीतत्वं सर्वदा अनुवृत्तम् । तेजः सलिलस्पर्शोपाध्यन्वयव्यतिरेकात्तदुपाधिक एव औष्ण्यशैत्योपलम्भः । कार्ष्ण्यं स्वतः सिद्धमिति श्रुतिसिद्धम् । पाकभेदात्तु विचित्रवर्णता जायते । सुरभिस्वभावत्वमपि औत्सर्गिकन्याय सिद्धम् । कारणस्य पयसो माधुर्यानुविधानञ्च बाधकाभावे ग्राह्यम् । तस्याः काठिन्येऽपि सलिल आतपादियोगात् क्वचित् द्रवत्वोपलम्भः । मनोघ्राणाप्यायनादिना च तस्या उपकारः । शरीरत्वमस्याः मनुष्यतिर्यक्स्थावरादिषु व्यक्तम् । विषयत्वं मृत्पाषाणौधितिमिरादिषु । यद्यपि विषयादि&lt;br&gt;&#xA;रूपेण निर्दिष्टानां सर्वेषामपि ईश्वरापेक्षया तत्तदिविशिष्टजीवापेक्षयापि शरीरत्वं वक्ष्यते; तथापि लोकव्यवहारोपकारतारतम्यालोकनेन विभज्य व्यवहारः । शरीरतया अभ्युपगतमपि विषयतया वैशेषिकैरप्युक्तम् &amp;ldquo;विषयोमृत्पाषाणस्थावरलक्षणः&amp;rdquo; इति । स्थावरस्य हि शरीरत्वं तैरेव प्रपञ्चितम् ॥&lt;/p&gt;</description>
    </item>
    <item>
      <title>21 तमसः पार्थिवद्रव्यत्वनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/21_tamasaH_pArthivadravyatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/21_tamasaH_pArthivadravyatvanirUpaNam/</guid>
      <description>&lt;p&gt;तमसः पार्थिव द्रव्यत्व निरूपणम् ।&lt;br&gt;&#xA;तमो द्रव्यं पार्थिवञ्च; अबाधितनीलादिप्रत्ययविषयत्वात् । आलोकाभावे चाक्षुषत्वं नास्तीति बाधकमिति चेन्न; तेजसि व्यभिचारात् । तद्व्यतिरिक्तत्वेसतीति चेत्; तथापि भवदभिमतेतमसि एतदभावेऽपि चाक्षुषत्वात् । इतरसामग्रीसाकल्यलक्षणयोग्यथासिद्ध्यर्थमविरोधार्थं च तथा अङ्गीकार इति चेत्; अत्रापि प्रतीयमानाकारभङ्गपरिहाराय बुध्यस्व । न हि यत् क्वचित् यदपेक्षम्, तत् सर्वत्र तदपेक्षमिति नियमः । स्वेदादिशैत्यग्रहे वायुसापेक्षस्य स्पर्शनस्य औष्ण्यग्रहे तदभावसापेक्षत्वात् आलोकाभावप्रताययविशेषाभावनैल्यमात्रप्रतीतिपक्षाः विधिरूपेण प्रत्ययात्, लोक प्रतीतिविरोधप्रसङ्गात्, नीलमिति धर्मितया स्फुरणाच्च निरस्ताः । प्रलयविनाशावसानादयस्तु विधि रूपेण वर्तमाना अपि स्फटवस्त्वन्तरानुपलम्भात् कस्यचिदित्येव सर्वसंवित्सिद्धेश्च अभावपक्षे निक्षेपं सहन्ते । स्पर्शानुलम्भादिचोद्यं तु इन्द्रनीलालोकादिष्विव निर्वाह्यम् । आगमसिद्धञ्च तमसो द्रव्यत्वादिकम् । &amp;ldquo;तमः ससर्ज भगवान्&amp;rdquo; इति तत्वान्तरवत् सृष्टिश्रवणात् । &amp;ldquo;नासीत्तमो ज्योतिरभूत्&lt;br&gt;&#xA;न चान्यत्&amp;rdquo; इति कार्यान्तरज्योतिषा च सह लयाभिधानात् । आलोकाभावपक्षे तमोज्योतिषोर्द्वयोरपि लयाभिधानविरोधात् । अन्तर्यामिब्राह्मणे च &amp;ldquo;यस्य तमः शरीरम्&amp;rdquo; इति तेजसासह तमसः शरीरत्वेन अभिधानात् । तत्र च भाष्यम् &amp;ldquo;एवमम्ब्वग्न्यन्तरिक्षवाय्वादित्यदिक्चन्द्रतारकाकाशतमस्तेजस्सु&amp;rdquo; इत्यादि । यत्तु षडर्थसंक्षेपे भावरूपाज्ञानानुमानदूषणे प्रोक्तम् &amp;ldquo;निमीलनेऽपि भातीति न तमसो द्रव्यम् । अन्धस्तु नाक्षिस्थग्रहेऽलम् । व्याहरति च&amp;rdquo; इति । तत् श्रुतिस्मृतिभाष्यादि विरोधात्&lt;br&gt;&#xA;मतान्तरेण एकदेशि मतेन वा उक्तम् । निमीलनेऽपि भानस्य पित्तोपहत चक्षुषः किञ्चित्पित्तोपलम्भे अपि तुल्यत्वात् जात्यन्धस्य तु तद्द्रव्याव्यवहारात् । अजात्यन्धस्यापि इन्द्रियाधिष्टानक्षोभेऽपि मात्रया इन्द्रियशक्तेरनपगमनादक्षिस्थ ग्रहस्याविरोधात् । तमो न द्रव्यम्; आलोकाभावे गृह्यमाणत्वात् आलोकाभाववदिति चेन्न; प्राभाकराणां हेतुदृष्टान्तयोरभावात् । उदयनादीनां पक्ष दृष्टान्तभेदाभावात् । रूपमात्रतमोवादिनोऽपि दिवाभीतादिदृश्यमानैर्द्रव्यैर्व्यभिचारात् । मानुषचक्षुषेति विशेषणेऽपि योगिदृश्यमानैः, अयोगीतिविशेषणेऽपि तमो नीलिमातिरिक्तं नैल्याश्रयत्वेन अबाधित प्रतीतिविषयत्वात्, इत्यादिभिर्बाधः प्तिरोधो वा दुष्परिहरः ॥&lt;br&gt;&#xA;उक्तं वरदगुरुभिस्तत्वसारे&lt;br&gt;&#xA;&amp;ldquo;तमो नाम द्रव्यं बहलनिरलं मेचकचलं प्रतीमः केनापि क्वचिदपि न बाधश्च ददृशे ।&lt;br&gt;&#xA;अतः कल्प्यो हेतुः प्रमितिरपि शाब्दी विजयते निरालोकं चक्षुः प्रथयति हि तद्दर्शनवशात् ॥&amp;rdquo; इति ॥&lt;br&gt;&#xA;नन्वेवमस्तु तमसो द्रव्यत्वं सिद्धान्तः । पार्थिवत्वं तु भाष्यकारादिवचनात् न ज्ञातमिति चेन्न; प्राकृतत्वनीलत्ववचनाभ्यां परिशेषात् सिद्धेः । न हि वायुपर्यन्तेषु प्राकृतेषु रूपगुणोऽस्ति । न वा तोयतेजसोः कृष्णरूपमस्ति । तथा च श्रुतिः &amp;ldquo;यदग्नेरोहितम्&amp;rdquo; इत्यादिका । ननु तत्वरत्नाकरे मूलप्रकृतेरेवेदं तम इत्युक्तम् । तथा हि&lt;br&gt;&#xA;&amp;ldquo;बध्नाति यदभिद्रोहात् यत्प्रपत्या च मुञ्चति ।&lt;br&gt;&#xA;जन्तूँस्तमस्तमाश्रित्य हरिं तत्प्रविविच्ये ॥&lt;br&gt;&#xA;अतो न काकदन्तानामिव तस्य परीक्षणम् ।&lt;br&gt;&#xA;उपेक्ष्यं बन्धकत्वस्य ज्ञाने हानप्रयोजनात् ॥&lt;br&gt;&#xA;तत्स्वरूपतदुत्पत्तिग्राहकादिषु सूरयः ।&lt;br&gt;&#xA;विवदन्ते ततो जातः सन्देहश्चिन्त्यतेऽधुना ॥&amp;rdquo;&lt;br&gt;&#xA;अत्र आलोकाभावस्तम इति काश्यपीयाः । नास्त्येव तमः, नीलाभावरूपस्मृतिप्रमोष एव तमोव्यवहारहेतुः । इति प्राभाकराः । द्रव्यान्तरमेवेदं कल्प्यम् इति कौमारिलाः । प्रधानत्वमेव तमः । इति तत्त्वविदः ।&amp;quot; इत्युपक्रम्य प्राथमिकमतयुगलमथनपूर्वकं तृतीयमुपन्यस्य&lt;br&gt;&#xA;&amp;ldquo;अत्र तत्त्वविदः प्राहुः स्थूलसूक्ष्मात्मना स्थिता ।&lt;br&gt;&#xA;दैवी गुणमयी माया बाह्यान्तरतमो मता ॥&amp;rdquo; इत्युक्तम् ॥&lt;br&gt;&#xA;अतो न पार्थिवत्वपरिशेषो युक्त इति । तन्न; तत्र मूलप्रकृतित्वं तावत् न सम्भवति;&lt;br&gt;&#xA;विकारैस्सह सृष्टिसंहारवचनात् । अन्तर्यामिब्राह्मणे च कार्यवर्गानुप्रवेशेनप्राथमिकतमोव्यतिरिक्तस्य तेजोविरोधितमसः पृथक्शरीरत्वाभिधानात् । प्रधानतमसश्च प्रत्यक्षग्राह्यत्वासिद्धेः ॥&lt;br&gt;&#xA;&amp;ldquo;नाहो न रात्रिर्न नभो न भूमिः नासीत्तमो ज्योतिरभून्न चान्यत् ।&lt;br&gt;&#xA;श्रोत्रादिबुध्यानुपलभ्यमेकं प्राधानिकं ब्रह्म पुमाँस्तदासीत् ॥&amp;rdquo; इति लोकस्मृतेः ॥&lt;br&gt;&#xA;अवस्थान्तराश्रयणेन सर्वमिदमुपपद्यते इति चेत्; सत्यम् । तदेव अस्माभिरुच्यते । पृथिव्यवस्थातिरिक्तमवस्थान्तरमिति चेन्न; पूर्वोक्तपरिशेषात् । पऋथिवीतः पृथगेव सृष्ट्यादिवचनं कथमुपपद्यते इति चेत्; स्वर्गान्तरिक्षादिसृष्टिवदिति भाव्यम् । तमश्शब्दप्रयोगानुवृत्तिः कथम्? इति चेत्; अनेकार्थत्वेन अनुवृत्त्यन्यथासिद्धेः । ज्ञानालोकयोः प्रकाशशब्दवत् । यद्वा उद्भूततमोगुणमेव अवलम्ब्य द्वयोरपि व्यवहारोपपत्तिः । कथं तर्हि तत्वरत्नाकरोक्तिः? वस्तुतस्तु वयमपि संशेमहि । न हि तत्र प्रतिज्ञानिर्वाहपर्यन्तं ग्रन्थो निबद्धः; येन अभिप्रायमध्यवस्येम । स हि प्रबन्धः &amp;ldquo;अत्र तत्त्वविदः प्रहुः&amp;rdquo; इति श्लोकमात्र एव विघ्नितः । निबद्धमात्रञ्च अस्मदुक्ताविरुद्धम् । पार्थिवत्वेऽपि प्रधानतत्वानातिरेकात् । न हि वयमसत्कार्यवादिनः । समस्तप्रकृतिप्राकृतपरीक्षोपक्रमविवक्षया च &amp;ldquo;बध्नाति यदभिद्रोहात्&amp;rdquo; इत्यादेरुपपत्तिः । &amp;ldquo;अत्र तत्वविदः&amp;rdquo; इति श्लोकेऽपि &amp;ldquo;स्थूलसूक्ष्मात्मना स्थिता&amp;rdquo; इति विभागात् एवमेव तात्पर्यमिति विभावयामः । अस्तु वा किञ्चिदभिनवघनघनावलीमलीम समानाघ्रातस्पर्शरसगन्धमन्धकाराभिधानमवस्थान्तरं प्रकृतेः । तथाऽपि न पृथग्द्रव्यत्वसिद्धिः ॥&lt;br&gt;&#xA;तदेवं चतुर्विंशतितत्वानि चिन्तितानि । &amp;ldquo;आत्मन आकाशः सम्भूतः&amp;rdquo; &amp;ldquo;तत्तेजोऽसृजत&amp;rdquo; इत्यादि न्यूनसृष्टिव्यपदेशा न तत्वान्तरसृष्टिप्रतिक्षेपपराः; प्रामाणिकत्वाविशेषेण तत्परित्याग अयोगात् । वदन्ति च ।&lt;br&gt;&#xA;&amp;ldquo;क्षीरादिदं तत इदञ्च ततो दधीति ।&lt;br&gt;&#xA;क्षीराद्दधीति वदतां किल को विशेषः?&amp;rdquo; ॥ इति ।&lt;/p&gt;</description>
    </item>
    <item>
      <title>22 षट्त्रिंशत्तत्त्ववादनिराकरणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/22_ShaTtriMshattattvavAdanirAkaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/22_ShaTtriMshattattvavAdanirAkaraNam/</guid>
      <description>&lt;p&gt;अत एव षट्त्रिंशत्तत्ववादोऽपि निराकृतः । ते हि एवमाहुः&lt;br&gt;&#xA;&amp;ldquo;शैवागमेषु मुख्यं पतिपशुपाशा इति क्रमात् त्रितयम् ।&lt;br&gt;&#xA;तत्र पतिः शिव उक्तः पशवो ह्यणवोऽर्थपञ्चकं पाशः ॥ इति तत्त्वसंग्रहः ।&lt;br&gt;&#xA;(षट्त्रिंशत्तत्ववाद निराकरणम् । )&lt;br&gt;&#xA;मलं कर्म च माया च मायोत्थमखिलं जगत् ।&lt;br&gt;&#xA;तिरोधानकरी शक्तिरर्थपझ्चकमिष्यते ॥ इति पाशविभागः ।&lt;br&gt;&#xA;मायापुरुषः शिव इत्येतत् त्रितयं महार्थसंहारे ।&lt;br&gt;&#xA;अवशिष्यते पुनस्तत् प्रवर्तते पूर्ववत्सृष्टौ ॥&lt;br&gt;&#xA;इति सृष्टिप्रलयाश्रयनित्यतत्व निष्कर्षः ॥&lt;br&gt;&#xA;शुद्धानि पञ्च तत्वान्याद्यन्तेषु स्मरन्ति शिवतत्वम् ।&lt;br&gt;&#xA;शक्तिसदाशिवतत्वे ईश्वरविद्याख्यतत्वे च ॥&lt;br&gt;&#xA;पुंसो ज्ञकर्तृतार्थं मायातस्तत्वपञ्चकं भवति ।&lt;br&gt;&#xA;कालो नियतिश्च तथा कला च विद्या च रागश्च ॥&lt;br&gt;&#xA;अव्यक्तं मायातो गुणतत्वं तदनु बुद्ध्यहङ्कारौ ।&lt;br&gt;&#xA;चेतोधीकर्मेन्द्रियतन्मात्राणीति तत्वानि ॥ इति तत्व गणना ॥&amp;rdquo;&lt;br&gt;&#xA;तत्र चिदचिदीश्वरविभागतन्नित्यत्वादौ न विवादः । ईश्वरस्तु प्रसिद्धशिवात् विलक्षणः शाश्वतशिवादिशब्देन निर्दिष्टो नारायणः । स च चिदचितोः सर्वावस्थावस्थितोः शरीरी इत्येवमादिः औपनिषदानां विशेष ईश्वरे समर्थयिष्यते । तत्वगणनायाम तु शुद्धतत्वपञ्चकस्य परमार्थत एकतत्वात्मकतया तैरेव उक्तत्वात् तत्र नातीव विवादः । तथा हि तैरेवोक्तम्&lt;br&gt;&#xA;&amp;ldquo;पञ्चानामप्येषां न हि क्रमोऽस्तीह कालरहितत्वात् ।&lt;br&gt;&#xA;व्यापारवशादेषां विहिता खलु कल्पना शास्त्रे ॥&lt;br&gt;&#xA;तत्वं वस्तुत एकं शिवसंज्ञं चित्रशक्तिखचितं तत् ।&lt;br&gt;&#xA;शक्तिव्यापृतिभेदात् तस्यैते कल्पिता भदाः ॥&amp;rdquo; इति ।&lt;br&gt;&#xA;&amp;ldquo;रागोऽभिष्वङ्गात्मा&amp;rdquo; इति तैर्लक्षितस्य रागस्य पुरुषगुणभूतस्य न प्राकृततत्वान्तरत्वम् । प्रकृतिसंसर्गवशात् पुरुषस्य रागो जायते इत्येतावदिष्यते । रागाख्यकार्येण तत्कारणभूत तत्वान्तर कॢप्तिरिति चेन्न; सुखहेतुत्वज्ञानादिभिरेव तदुत्पत्त्युपपत्तेः । अन्यथा द्वेषादिकार्येष्वपि तत्वान्तर कल्पनाप्रसङ्गात् । विद्यापि&lt;br&gt;&#xA;&amp;ldquo;उद्बुद्धकर्तृशक्तेः पुंसो विषयप्रदर्शननिमित्तम् ।&lt;br&gt;&#xA;विद्यातत्वं सूते प्रकाशरूपञ्च करणवैशिष्ट्यात् ॥&amp;rdquo; इत्यभिहिता ।&lt;br&gt;&#xA;तत्रापि पुनर्मनःप्रभृति प्रमितिकरणग्राम एव विषयप्रदर्शने पर्याप्त इति न करणान्तरम् अनुमन्यामहे ।&lt;br&gt;&#xA;&amp;ldquo;मायास्तदनु कला मलं नृणामेकतस्तिरस्कृत्य ।&lt;br&gt;&#xA;व्यञ्जयति कर्तृशक्तिं कलेति तेनेह कथितेयम् ॥&lt;br&gt;&#xA;कालेन नियत्या चाप्युपसर्जनतामुपेतया सततम् ।&lt;br&gt;&#xA;विदधाति व्यापारम निजमेषा ह्यवनिपर्यन्तम् ॥&amp;rdquo; इति च कलाभिहिता ।&lt;br&gt;&#xA;तत्रापि अव्यक्तावस्थाकारणभूताक्षरशब्दाभिलप्यप्रकृत्यवस्थामिच्छामः । तत्र कलाशब्दः शब्दान्तरं वा प्रयुज्यताम् । कर्तृशक्तिव्यञ्जकत्वं तु तस्यानेष्यते । ज्ञानेच्छापुण्यपापादिभिरेव तदभिव्यक्तेः । ज्ञनादेश्च इन्द्रियाद्यधीनत्वात् ।&lt;br&gt;&#xA;&amp;ldquo;नियतिर्नियमनरूपा मायातः साप्यनन्तरं भवति ।&lt;br&gt;&#xA;नियमयति येन निखिलं तेनेयं नियतिरित्युक्ता ॥&amp;rdquo; इति परिभाषिता ।&lt;br&gt;&#xA;तत्र नियमनशब्देन नियन्तृशक्तिविवक्षायामीश्वरसङ्कल्पाद्यतिरिक्तनियतिर्नास्ति । प्रतिनियतफलावश्यम्भावित्वादिविवक्षायां तु पुण्यपापादिरूपैव नियतिः । तत्तत्स्वकार्य करणादि विवक्षायां प्रतिनियततत्तद्वस्तुशक्तिरेव नियतिरिति न प्राकृततत्वान्तरमस्ति । यदि पुनः प्रमाणभूतेषु पञ्चरात्रादिषु क्वचिन्नियत्यादिसृष्टिरुच्यते, तदापि तत्र तत्र तात्पर्यभेदेन संप्रतिपन्नतत्वविशेष तच्छक्त्यादीनामेव पृथग्गणनमिति मन्तव्यम् । युक्तिश्च निर्बन्धतो दूष्यते; नत्वागमः ॥&lt;/p&gt;</description>
    </item>
    <item>
      <title>23 कालद्रव्यनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/23_kAladravyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/23_kAladravyanirUpaNam/</guid>
      <description>&lt;p&gt;कालद्रव्य निरूपणम् ।&lt;br&gt;&#xA;कालस्य मायासृज्यत्वादिकम् &amp;ldquo;अनादिर्भगवान्कालो नान्तोऽस्य द्विज विद्यते । &amp;quot; इत्यादिभिर्बाधितम् । तर्कश्च -&lt;br&gt;&#xA;यतः कुतश्चित्कालांशात् परतः पूर्वतोऽपि वा ।&lt;br&gt;&#xA;कालो न चेत्; त्वदुक्तिस्थं पौर्वापर्यं न सिध्यति ॥ 12 ॥&lt;br&gt;&#xA;कालाधीनभवद्भव्यभूतादिव्यवहारवान् ।&lt;br&gt;&#xA;देशोऽन्त्योऽपि ततः सोऽपि तदभावे न सिध्यति ॥13 ॥&lt;br&gt;&#xA;नित्यविभूतावपि कालस्याहेतुत्वमात्रम्; नत्वभावः । &amp;ldquo;कालं न पचते तत्र न कालस्तत्र वै प्रभुः । &amp;quot; &amp;ldquo;कलामुहूर्तादिमयश्च कालो न यद्विभूतेः परिणाम हेतुः । &amp;quot; इत्यादि वचनात् । अन्यथा &amp;ldquo;सदा पश्यन्ति&amp;rdquo; इत्यादिभिर्विरोधात् । अस्य च अन्वयव्यतिरेकाभ्यामागमाश्च यथायोगं तत्तत्कार्य निमित्तत्व सिद्धिः । तच्च उपाध्यवच्छेदात् । सविकारत्वपक्षे स्वविकारान्प्रति कालस्योपादानत्वमेव; निमित्तभूताकारान्तराभावात् ॥&lt;br&gt;&#xA;एकेनैव क्षणेनास्य विश्वस्यापि विशेषणात् ।&lt;br&gt;&#xA;कालवत्तक्षणानाञ्च व्यापित्वमवगम्यते ॥ 14 ॥ अस्य विकारित्वम्&lt;br&gt;&#xA;&amp;ldquo;सर्वे निमेषा जज्ञिरे विद्युतः पुरुषादधि । कलामुहूर्ताः काष्टाश्चाहोरात्राश्च सर्वशः&amp;rdquo; इत्यादिश्रुतिः, &amp;ldquo;कालं सः&amp;rdquo; &amp;ldquo;कला मुहूर्तादिमयः&amp;rdquo; इत्यादिस्मृतिश्चाह । अत्र स्वारसिकार्थे बाधकाभावादधिदेवतोपाध्याद्युत्पत्या निर्वाहो न शङ्क्यः । विभोर्विकारित्वानुपपत्तिर्बाधिकेति चेन्न; अवयवोच्छूनतादिलक्षणस्य विकारस्यानभ्युपगमात् । अवस्थान्तरापत्तिमात्रस्याविरोधात् । अन्यथा विभोरेवासिद्धिप्रसङ्गात् । सर्वमूर्त्तसंयोगित्वं हि विभुत्वम् । तस्मादन्ततः संयोगलक्षणमङ्गीकार्यम् ।&lt;br&gt;&#xA;अथ विकारित्वानुपपत्या विभुत्वमेव कस्यचिन्नास्तीति मतम्, तथापि कालस्य विकारित्वाद्विभुत्वमेव भज्यते । न पुनर्विभुत्वाद्धिकारित्वम् । कथ़ञ्च विकारित्वं विभुत्वस्य भाधकम्? कारणत्वे प्रमाणाभावादिति चेत्; न तावदिदं सामान्यतः । तथा हि&lt;br&gt;&#xA;न हेतुकार्यतेत्येतत् बोधाय फणितं न वा ।&lt;br&gt;&#xA;द्विधाऽपि भङ्गः स्वोक्त्यादेः फलवत्त्वाफलत्वयोः ॥15 ॥&lt;br&gt;&#xA;सावधेरवधिर्योऽसौ पऊर्वो हेतुः परो रिपुः ।&lt;br&gt;&#xA;कार्यं नित्यमसद्वा स्यात् अवधेरनपेक्षणात् ॥16 ॥&lt;br&gt;&#xA;अन्वये सत्यपि नित्यविभोर्देशकालव्यतिरेकाभावेन कारणत्वं दुर्ग्रहमिति चेन्न; तावन्तरेणापि धर्मिग्राहकेणैव तत्सिद्धेः । सामान्यतश्च अन्वयव्यतिरेकयोरपि सुशकत्वात् । सामान्यतःसिद्धस्य पारिशेष्यादिभिर्विभुत्वादिसिद्धेः । विकारित्वमविभुत्वेन व्याप्तमिति चेन्न; ईश्वर तज्ज्ञानाभ्यामनैकान्त्यात् । तयोरपि पक्षीकरणे श्रुतिबाधादिप्रसङागात् । निर्विकार एवेश्वर इति न दोष इति चेन्न; संयोगसिसृक्षादिलक्षणविकारस्य अवश्यम्भावितया अभ्युपगन्तव्यत्वात् । तत्र कृत्स्न एकदेशविकल्पाद्यनुपपत्तयस्तु विभुद्रव्य इव अविभुद्रव्येष्वपि तुल्यत्वात् शून्यवादं प्रसञ्जयेयुः । ताश्च सूत्रकारैरेव ईश्वरे प्रसज्य परिहृताः &amp;ldquo;कृत्स्नप्रसक्तिः, श्रुतेस्तु शब्दमूलत्वात्&amp;rdquo; इत्यादिभिः । उक्तञ्च कालादीनां विकारस्वरूपत्वं वेदार्थसंग्रहे &amp;ldquo;निमेषकाष्टाकलामुहूर्तादिपरार्द्धपर्यन्तपरिमितव्यवच्छेदस्वरूपसर्वोत्पत्तिस्थितिविनाशादिसर्वपरिणामनिमित्तभूतकालकृतपरिणामास्पृष्टानन्तमहाविभूतिः&amp;rdquo; इति । उक्तञ्च नीतिमालायां नारायणार्यैः &amp;ldquo;कालोऽनाद्यनन्तोऽजस्रक्षणपरिणाममुहूर्त अहोरात्रदि विभागवान् परणामपरिस्पन्द हेतुः&amp;rdquo; इति ।&lt;/p&gt;</description>
    </item>
    <item>
      <title>24 कालद्रव्यस्य प्रत्यक्षत्वनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/24_kAladravyasya_pratyaxatvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/24_kAladravyasya_pratyaxatvanirUpaNam/</guid>
      <description>&lt;p&gt;प्रत्यक्षश्चायम् । तथा हि&lt;br&gt;&#xA;कालद्रव्यस्य प्रत्यक्षत्व निरूपणम् ।&lt;br&gt;&#xA;वर्तमानतयाऽध्यक्षे वस्तु सर्वं प्रकाशते ।&lt;br&gt;&#xA;न सा स्वरूपं धीभेदात् नोपाधिरनवस्थितेः ॥17 ॥&lt;br&gt;&#xA;तत्र स्वपरनिर्वाहे पूर्वत्रैव तथा न किम्?&lt;br&gt;&#xA;तथाचास्त्विति धीरान्प्रत्यन्तस्त्वागमो बलम् ॥18 ॥&lt;br&gt;&#xA;तत्सिद्धस्योपलम्भेन प्रत्यक्षत्वं प्रसाध्यते ।&lt;br&gt;&#xA;लाघवात्तद्विषयता वर्तमानधियो वरम् ॥19 ॥&lt;br&gt;&#xA;न चैषा लैङ्गिकी बुद्धिर्लिङ्गादेरविमर्शतः ।&lt;br&gt;&#xA;विमर्शोऽप्यन्यथासिद्धेस्तर्कानुग्रहवर्जनात् ॥20 ॥&lt;br&gt;&#xA;मिथःकरम्बितैरेव मूर्तैर्वा विश्ववर्तिभिः ।&lt;br&gt;&#xA;तद्युक्तैर्गगनाद्यैर्वा पक्षद्वितयसम्मतैः ॥21 ॥&lt;br&gt;&#xA;रविस्पन्दादिभूयस्त्वफल्गुत्वाद्युपनायकैः ।&lt;br&gt;&#xA;परावत्वादिसिद्धेरन्यथागौरवोदयात् ॥22 ॥&lt;br&gt;&#xA;तावन्मात्रोपनेतृत्वे सिद्धस्यार्थस्य कल्पिते ।&lt;br&gt;&#xA;जगतो म्श्ररूपत्वं न भव्दधिके यथा ॥23 ॥&lt;br&gt;&#xA;कालसम्बन्धरूपोऽयं परत्वादिरिति स्थिते ।&lt;br&gt;&#xA;लिङ्गसिद्ध्यैव कालस्य प्रत्यक्षत्वमुपागतम् ॥24 ॥&lt;br&gt;&#xA;अतोऽनुमानमात्रेण कालोऽन्यो नैव सिध्यति ।&lt;br&gt;&#xA;केवलागमसिद्धे च न लोकव्यवहिर्यता ॥25 ॥&lt;br&gt;&#xA;तदेवं केवलैस्तर्कैः कालस्य दुरुपपादनमालम्ब्य हि न्यायतत्वे संयोगाधिकरणे &amp;ldquo;संयोग विभागसङ्ख्या कालः&amp;rdquo; इत्यादि चोक्तम् । प्रमातृपादे च प्रसङ्गात् कालमपलप्य &amp;ldquo;तस्मादेकाश्रय क्रियासङ्ख्या कालः&amp;rdquo; इति सूक्तमुपसंहृतम् । प्रपञ्चितञ्चास्य प्रत्यक्षत्वं तत्रैव । यथा &amp;ldquo;सर्वे प्रत्ययाः कालोपश्लिष्टा एव हि दृश्यन्ते । तदिति देशकालविशिष्टतयैव स्मृतिरपि जायमाना प्रागपि कालानुभवं साधयति&amp;rdquo; इति । जैननिराकरणे भाष्यञ्च &amp;ldquo;कालस्य पदार्थविशेषणतयैव प्रतीतेस्तस्य पृथगस्तित्वनास्तित्वादयो न वक्तव्याः, न च परिहर्तव्याः । कालोऽस्तिनास्तीतिव्यवहातो व्यवहर्तृणां जात्याद्यस्तित्वनास्तित्वव्यवहारतुल्यः&amp;rdquo; इति । अत एव च कालस्य पृथग्गणनाभावः ॥&lt;br&gt;&#xA;तदेवमव्यक्तोपक्रममहदहङ्कारेन्द्रियतन्मात्रभूतसृष्टिप्रकरणेषु जीवपरौ पञ्चविंशक षड्विंशकौ । अक्षरतमसोरन्यतरोपक्रमे कालस्यपृथग्गणनेच षड्विंशकसप्तविंशकाष्टाविंशकत्वादिकं&lt;br&gt;&#xA;यथासम्भवं भाव्यम् । श्रुतिश्च &amp;ldquo;तं षध्विमशकमित्याहुः सप्तविंशमथापरे&amp;rdquo; इति । सत्वरजस्तमसां पृथग्गणनया अधिकसङ्ख्यां निर्वहन्तस्तेषां द्रव्यत्वदूषणेन वक्ष्यमाणेन निरस्ताः । पञ्चविंशातिरिक्त निषेधपराणां निर्वाहस्ति भगवता व्यासेन मोक्षधर्मेऽभिहितः ।&lt;br&gt;&#xA;&amp;ldquo;अन्यश्च राजन् स परस्तथान्यः पञ्चविंशकः ।&lt;br&gt;&#xA;तत्स्थत्वादनुपश्यन्ति ह्येक एवेति साधवः&amp;rdquo; ॥इति ॥&lt;br&gt;&#xA;सूत्रितञ्च &amp;ldquo;अवस्थितेरिति काशकृत्स्नः&amp;rdquo; इति । प्रपञ्चितश्चायमर्थो भाष्यादिषु समानाधिकरणनिर्वाहे । नन्वेवमपि तत्तद्भूतेषु सवितृकान्तहिमकरकवैद्युतवैश्वानराद्युत्तरोत्तरावस्था दर्शनात् तत्वसङ्ख्यानियमोऽनुपपन्नः; मैवम् । समष्ट्यवस्थापेक्षया तन्नियमात् । पञ्चीकरण पश्चाद्भाविव्यष्ट्यवस्थाविशेषाणां तुआनन्त्यादपरिसङ्ख्यानम् । एतेषु च तत्वेषु भागत एव&lt;br&gt;&#xA;उत्तरोत्तरसृष्टिः । पूर्वपूर्वैरुत्तरोत्तरावरणस्य तत्तदाकारेण च कार्यावृत्तेः श्रुतत्वात् । अन्यथा पृथिव्येकशेषप्रसङ्गात् पूर्वपूर्वभूतानामुपलम्भादिसिद्धत्वाच्च । तन्मत्राणां तु आवारकत्वाद्यनाश्रयणात्&lt;br&gt;&#xA;नाश्शेषपरिणाम इत्येके । शरीरादेश्चतुर्विंशतितत्वमयत्ववचनात् तेषामप्येकदेशतः परिणाम इत्यपरे । पूर्वस्मिन्पक्षे तन्मात्रकार्यभूतगुणपञ्चकेन सह शरीरादेश्चतुर्विंशतितत्वमयत्वोक्तिरिति वा सर्वाचित् तत्वमयत्वमात्र प्रतिपादनपरतया वा निर्वाहः । अपरस्मिन् पक्षे क्वचित् केषाञ्चित् सृष्ट्यनुक्तिवद् अविवक्षया आवरणाद्यनुक्तिरिति गतिः ॥&lt;br&gt;&#xA;एतानि तत्वानि प्रथममीश्वरः स्वसङ्कल्पादेव तत्तदव्यवहितपूर्वपूर्वतत्वशरीरकः सृष्ट्वा&lt;br&gt;&#xA;व्यष्टिनामरूपव्याकरणं सङ्कल्प्य तेषां तत्वानां पृथग्भूतानां व्यष्टिसृष्ट्यशक्तेः परस्परसम्मिश्रणञ्च सङ्कल्प्य &amp;ldquo;व्योम्नोऽर्धभागश्चत्वारो वायुतेजःपयोभुवाम्&amp;rdquo; इत्यादिक्रमेण एकैकभूतेषु भूतानातराणां अष्टमांशचतुष्कैः पञ्तीकरणं कृत्वा तेषु स्वानुप्रविष्टजीववर्गमनुप्रवेश्य तैरेव तत्वैर्दशगुणितोत्तर सप्तावरणवेष्टितं हेमाख्यपरिणामभूतमयं ब्रह्माण्डमारभ्य तदन्तरे च स्वनामाभिपङ्कजप्रभृति सप्तम स्थानेषु अन्यतमेन सकलतदण्डान्तर्वर्त्तिचेतनभरितविग्रहं चतुर्मुखं प्रसादात् सृजति; क्रोधाच्च रुद्रम् । अत्र श्रुतिः &amp;ldquo;एको ह वै नारायण आसीत् न ब्रह्मा नेशानः&amp;rdquo; इत्यारभ्य &amp;ldquo;तत्र ब्रह्मा चतुर्मुखोऽजायत त्र्यक्षः शूलपाणिः पुरुषोऽजायत&amp;rdquo; इत्यादिका । &amp;ldquo;नारायणाद्ब्रह्मा जायते । नारायणाद्रुद्रो जायते&amp;rdquo; इत्यादयश्च । उक्तञ्च महाभारते&lt;br&gt;&#xA;&amp;ldquo;ब्रह्माणं शितिकण्ठञ्च याश्चान्या देवताः स्मृताः ।&lt;br&gt;&#xA;प्रतिबुद्धा न सेवन्ते यस्मात् परिमितं फलम् ॥&lt;br&gt;&#xA;एतौ द्वौ विबुधश्रेष्टौ प्रसादक्राधजौ स्मृतौ ।&lt;br&gt;&#xA;तदादर्शितपन्थानौ सृष्टिसंहारकारकौ ॥&amp;rdquo; इति ॥&lt;br&gt;&#xA;स च भगवान् अनन्तरं स्वविहितब्रह्मान्तर्यामिरूपेण अवस्थितः स्वप्रहितवेदोपज्ञ विज्ञानेन स्वार्पिताभ्यां विचित्रसृष्टिविषयबुद्धिशक्तिभ्यामुपबृंहितेन स्वनिर्धूतमधुकैटभादिविविधापदा ब्रह्मणा ब्रह्माण्डान्तश्चतुर्दश भुवनसंस्थानतदधिकरणकदेवतिर्यङ्मनुष्यस्थावरादिदिग्विशेषादि विविध विचित्रव्यष्टिसंज्ञामूर्तिसृष्टिं कारयति, करोति च तच्छरीरकः । तथा च सूत्रम् &amp;ldquo;संज्ञामूर्तिकॢप्तिस्तु त्रिवित्कुर्वत उपदेशात्&amp;rdquo; इति । संहारयति संहरति च हरशरीरकः ॥&lt;/p&gt;</description>
    </item>
    <item>
      <title>25 दिक्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/25_dik/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/25_dik/</guid>
      <description>&lt;p&gt;ननु नित्यविभोर्दिशः कार्यत्वं कथम्? न; नित्यविभुदिग्द्रव्यस्यासिद्धेः । प्राक्प्रत्यग्दूरासन्नादिव्यपदेशानां तु उभयसम्मतैस्तत्तदुपाध्युपहितैस्तैस्तैराकाशादिद्रव्यैरेव मूर्तान्तर संयुक्तसम्योगपरम्परास्यूतैस्तत्तत्प्राक्त्वादिभेदनिर्वाहकत्वाभिमतोपाधिविशेषैरेव वा यथायोगंनिर्वाहात् ।&lt;br&gt;&#xA;सम्प्रतिपन्नाकाशादिपरित्यागेन सर्वत्र सर्वगुणघटनरूपातिप्रसङ्गपरिहाराय अधिकदिग्धर्मिकल्पनं पापक्षयवत् पुण्यपरिक्षयोऽपि भवतीति भयात् मन्दाकिनीमपहाय मरीचिकानुधावनम् ।&lt;br&gt;&#xA;तावन्मात्रोपनेतृत्वस्वभावान्यप्रकल्पनात् ।&lt;br&gt;&#xA;सिद्धस्य धर्मिणः कल्प्या तावन्मात्रोपनेतृता ॥ 26 ॥&lt;br&gt;&#xA;अस्तु तर्हि आकाशातिरिक्तं दिक्तत्वम् &amp;ldquo;पद्भ्यांभूमिर्दिशः श्रोत्रात्&amp;rdquo; दिशँ श्रोत्रम्&amp;quot; इत्यादिपृथक्सृष्टि प्रलयश्रवणादिति चेन्न; अभिमानिदेवतोपाधिसृष्ट्या निर्वाहात् । तदेकप्रकरणस्थान्तरिक्षस्वर्ग लोकाद्यवच्छेदसृष्ट्यादिवत् । अन्यथा तत्रपि तत्वान्तरस्वीकारप्रसङ्गात् । सूत्रकारादिभिश्च &amp;ldquo;न&lt;br&gt;&#xA;वायुक्रिये पृथगुपदेशात्&amp;rdquo; इत्यधिकरणे पृथक् सृष्ट्याद्युपदेशवतोऽपि प्राणस्य वायुविशेषत्वमेवोक्तम् । तत् दिगादीनामपि प्रदर्शनार्थं मन्तव्यम् । यदि च कार्यं किमपि दिक्तत्वम्, तदा तत्सृष्टेः पूर्वं संहारात् परतश्च प्रकृतिमहदादितत्वानामावरणत्वावार्यत्वदूरासन्नत्वव्यवस्था न स्यात् । व्यष्टि दशायां हि दिक्सृष्टिः श्रूयते । प्रकृतिकार्यतया प्रादेशिकत्वे वा शुद्धसत्वत्रिगुणादेरूर्ध्वाधःप्रभृति&lt;br&gt;&#xA;व्यवस्था न स्यात् । यदि तत्रोपाधिभिरुपहितैर्वातैस्तैर्निर्वाहः, तत्रपि सममिति सिद्धं न दिक् तत्वान्तरम् इति । यत्तु प्रमेयसंग्रहे प्रोक्तम् &amp;ldquo;गगनस्य दिशाञ्च त्रिवित्करणेन रूपवत्वम्, अतश्चाक्षुषं सर्वं सविशेषमेव गृह्यते&amp;rdquo; इति; तेनापि पञ्चीकृतभूतारब्धमात्रं प्रतीयते । न पुनः स्थिरपरिगणितचतुर्विंशत्यतिरिक्ततत्वान्तरत्वम् । वरदविष्णुमिश्रैस्तु &amp;ldquo;द्रव्यञ्च षड्विंशतिविधं सत्वरजस्तमांसि&amp;rdquo; इत्यादिना दिग्द्रव्यं पृथगेव सङ्ख्यातम् । &amp;ldquo;आकाशकालदिशश्चक्षुरिन्द्रियेण&amp;rdquo; इति&lt;br&gt;&#xA;तस्य चाक्षुषत्वमप्युक्तम् । &amp;ldquo;दिक्कालौ चाक्षुषौ प्रत्यक्षपरत्वापरत्वकारणसंयोगाश्रयत्वात् घटवदित्यनुमानेनावगम्यते&amp;rdquo; इति च तत् साधितञ्च । अत्र पृथक्त्वं भाष्यविरुद्धसत्वादिपरिगणनवत् अन्यपरतया निर्वाह्यमिति ॥&lt;br&gt;&#xA;तदेतत् ब्रह्माण्डप्रभृति स्तम्बपर्यन्तं सर्वमपि पञ्चभूतात्मकम्; पञ्चीकरणादिवचनात् ।&lt;br&gt;&#xA;&amp;ldquo;तासां त्रिवृतं त्रिवृतमेकैकां करवाणि&amp;rdquo; इत्युपलक्षणम्; समानप्रकरणैरुपबृमहणैश्च तथा अध्यवसायात् भूयसा तु लौकिकपरीक्षकागमव्यवहाराः । तथा च सूत्रम् &amp;ldquo;वैशेष्यात्तु तद्वादस्तद्वादः&amp;rdquo;&lt;br&gt;&#xA;इति, &amp;ldquo;त्र्यात्मकत्वात्तु भूयस्त्वात्&amp;rdquo; इति च । एवं पञ्चीकरणमपि उपलक्षणमेव ॥&lt;br&gt;&#xA;&amp;ldquo;नानावीर्याः पृथग्भूताः ततस्ते संहतिं विना ।&lt;br&gt;&#xA;नाशक्नुवन् प्रजाः स्रष्टुं असमागम्य कृत्स्नशः ॥&lt;br&gt;&#xA;समेत्यान्योऽन्यसंयोगं परस्परसमाश्रयाः ।&lt;br&gt;&#xA;एकसङ्घातलक्षास्तु संप्राप्यैक्यमशेषतः ॥&lt;br&gt;&#xA;महदाद्या विशेषान्ता ह्यण्डमुत्पादयन्ति ते । &amp;quot;&lt;br&gt;&#xA;इति भगवत्पराशरवचनात् । तथा श्रीमद्गीताभाष्ये &amp;ldquo;महाभूतान्यहङ्कारो बुद्धिरव्यक्तमेवचेति क्षेत्ररम्भकद्रव्याणि&amp;rdquo; इत्यादिकमुक्त्वा प्रकृत्यादिपृथिव्यन्तद्रव्यारब्धमिन्द्रियाश्रयभूतं इच्छाद्वेषसुखदुःखविकारिभूतसङ्घातरूपं चेतनसुखदुःखोपभोगोधारत्वप्रयोजनं क्षेत्रमित्युक्तं भवति&amp;rdquo; इत्यक्तम् । तदेवमष्टद्रव्योपादानानि शरीराणि । इन्द्रियाणि तु शरीराश्रितानि द्रव्यान्तराणि । &amp;ldquo;इन्द्रियाणि दशैकञ्च पञच चेन्द्रियगोचरा इति क्षेत्राश्रितानि तत्वानि&amp;rdquo; इति विभजनात् &amp;ldquo;इन्द्रियाश्रयभूतम्&amp;rdquo; इत्युपसंहाराच्च । एतेन तन्मात्राणां पूर्वोक्तो निश्शेषपरिणामपक्षः परिगृहीत इव सूच्यते ॥&lt;br&gt;&#xA;नन्वेकस्यानेकद्रव्योपादानकत्वे जातिसङ्करः स्यात्; न स्यात् । अवयविनोऽस्माभिः अभ्युपगमात् । बुद्धिशब्दसङ्ख्यापरिमाणदेशकालकार्यादिभेदस्य अवयव्यारम्भकतया भवदभिमत अवस्थान्तरमात्रेण निर्वाहात् । अन्यथा राश्यादिष्वपि द्रव्यान्तरकल्पनाप्रसङ्गात् । गुरुत्वादिकार्य अदर्शनादिनिर्वाहपरिक्लेशात् । पृथग्दशापतनदर्शनेन अवयवगुरुत्वस्य अप्रतिबन्धात् । अवयवि गुरुत्वप्रतिबन्धे तु द्व्यणुकप्रभृतेः सर्वस्यापतनप्रसङ्गात् परमाणुगुरुत्वैरेव सर्वत्र पतने घटादेः साक्षात् परमाण्वारब्धत्वाभावेन तत्पतने तद्गुरुत्वस्य असमवायित्वायोगात् । संयोगाभावाच्च दीर्घैकतन्तुसंवर्तनजनितेषु तन्त्वतिरिक्त व्यवहारभङ्गप्रसङ्गात् । द्वितायतन्तुप्रभृत्युपान्त्यतन्तुपर्यन्त पटधियो विभज्यमानतन्तुव्यतिरिक्ततन्तुगतपटधियश्च अविशेषात् । आरभ्यारम्भवादेऽपि प्रथमद्वितीय तन्त्वपगमे द्वितन्तुकादिद्रव्यावस्थानभ्युपगमात् । घटादिषु च आरम्भकभागानुपलम्भेन यथेष्टभाग अनर्हत्वात् उपलम्भश्रुतिभ्यां बाधितत्वाच्च । अतोऽवयव्यनभ्युपगमात् न जातिसङ्करः ।&lt;br&gt;&#xA;अभ्युपगतामपि प्रतिनियतकनकरजताद्यंशनिर्मितबिम्बादिवत् हेरम्बादिवच्च निर्वोढुं शक्यत्वात् । अस्मन्मते तु सङ्घातविशेषरूपेषु तत्तद्भूतांशानां प्रतिनियतत्वात् । अवयविवादिनामपि यथास्वं निमित्ततया उपादानतयाच अनेकभूतानामेकसङ्घातानुप्रवेशोऽवर्जनीयः । न च तत्र मिथोजाति सङ्करः, तादात्म्यं वा जायते इति नास्माकं कश्चित् विशेषः ॥&lt;br&gt;&#xA;न च जातिसङ्करो दोषः; उपीधिसङ्करवत् । न हि मिथोधर्मिपरिहारेण वर्तमानयोः उपाध्योः कार्यत्वमूर्तत्वादिरूपयोरेकत्र समावेशो नातिप्रसङ्गावहः, जात्योस्तु तथेति नियामकम् अस्त्यन्यत्राभिमानात् । परावरभावरहितयोर्जात्योरसमावेशनियमोपलम्भो नियामक इति चेन्न; उपाध्योरपि नीलत्वपीतत्वादिरूपयोस्तत्सम्भवात् । केषुचित् दर्शनस्य जातावपि समत्वात् । कनकत्वकुण्डलत्वयोः काञ्चनकटककलधौतकुण्डलादिषु पृथगेव पर्तमानयोः काञ्चनकुण्डले समावेश दर्शनात्, गत्वतीव्रत्वादीनाञ्च तीव्रगकारादौ । तेषाञ्च जातित्वाभ्युपगमात् । तत्रान्यतर जातिभङ्गो वा, सदृशसंस्थानाभिव्यङ्ग्यजात्द्वयकल्पना वा, इत्यादि तु स्वसिद्धान्तस्तनन्धय विषय वात्सल्यम् । तच्च स्वापत्यं मार्जारादिवत् जिघत्सति । अत्यन्तसजातीयेष्वपि एकजातीयत्वेन अबाधितप्रत्यभिज्ञाने जातेरेव भङ्गप्रसङ्गात् । तदेवं सिद्धमनेकतत्वात्मकं ब्रह्म्ण्डादिव्यष्टि विश्वमिति । एवंविधब्रह्माण्डानन्त्यतदन्तर्वर्तिलोकविशेषसंस्थानतत्परिमाणलोकपालनिवासादिभेद तत्तदवस्थानकालादयो ज्यौतिषपुराणादिषु प्रपञ्चिता द्रष्टव्याः । क्वचित्क्वचित्विरोधिनोऽपि तात्पर्य भेदादिनिर्वाह्याः । एषा च प्रतिनियतदेशकालस्वरूपफलभोगतारतम्यनिम्नोन्नतब्रह्मादिस्तम्बपर्यन्ता विषमसृष्टिः स्वरूपानादेर्जीववर्गस्य प्रवाहानादिकर्मतारतम्य निबन्धनेति नाकृताभ्यागमकृतप्रणाश वैषम्यनैघृण्यादिप्रसङ्गः । जीवानामाप्रलयावस्थायित्वादिपक्षे तु एते दोषाः स्फुटाः । तदेवं पुण्यपाप तारतम्यात् केचित् द्युप्रभृतिलोकेषु उत्कृष्टशरीरेन्द्रियज्ञानशक्त्यादिमन्तः । केचिच्च नरकादिषु घोरदुःखकारणात् निकृष्टशरीरादिमन्तः । केचिच्च मिश्रकर्माणः पृथिव्यादिषु मिश्रमध्यम सुखादिमन्तः ॥&lt;/p&gt;</description>
    </item>
    <item>
      <title>26 शरीरलक्षणनिरूपणम्</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/26_sharIralaxaNanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/26_sharIralaxaNanirUpaNam/</guid>
      <description>&lt;p&gt;शरीरलक्षण-निरूपणम् ।&lt;br&gt;&#xA;इह प्रसङ्गात्&lt;br&gt;&#xA;सामान्यतः शरीर-लक्षणम् उच्यते ।&lt;/p&gt;&#xA;&lt;blockquote&gt;&#xA;&lt;p&gt;यस्य चेतनस्य यद् द्रव्यम् +++(चेतनम् अ-चेतनं वापि, न क्रियादि)+++&lt;br&gt;&#xA;सर्वात्मना+++(=यावद्-द्रव्य-भावितया, न घटादिवत्)+++ स्वार्थे+++(=शरीरार्थे - न मनुष्यशरीरस्य डयनार्थे)+++ नियन्तुम्,&lt;br&gt;&#xA;धारयितुम् च शक्यं +++(न तु रुग्णावस्थायाम् इव सर्वदा नियाम्यते, दहारयत चैवेति)+++;&lt;br&gt;&#xA;तच्-छेषतैक-स्वरूपञ् +++(न तु गृहवद् बहूनां शेषम्)+++ च&lt;br&gt;&#xA;तत् तस्य &lt;strong&gt;शरीरम्&lt;/strong&gt;।&lt;/p&gt;&lt;/blockquote&gt;&#xA;&lt;p&gt;इति भाष्यम् ।&lt;/p&gt;&#xA;&lt;p&gt;गो-घटादि-शब्दवत् संस्थानादिभिरनियतवृत्तेः शरीरशब्दस्य क्वचिद्विशेषे नियामकाभावात् सर्वप्रयोगानुगुणम इदमेव श्रुतिसिद्धं व्यापकं लक्षणमिति भाष्यकाराभिप्रायः । एतच्च एकलक्षणमिति केचिद्व्याचख्युः । लक्षणत्रयमित्यपरे । एकत्वपक्षे व्यवच्छेद्यपरिक्लेशः । अन्ये तु एकलक्षणत्वेऽपि जन्मादित्रयस्य ब्रह्मलक्षणत्व इव अत्रापि न व्यवच्छेद्यं सिद्धमस्ति, शङ्कितं तु सममित्याहुः । यौक्तिकग्रन्थेषु तथा निर्वाहस्य अनुचितत्वात् त्रित्वपक्ष एव मुख्यः । भट्टपराशरपादैरपि अध्यात्मखण्डद्वयविवरणे स एव पक्षः सूचितः । &amp;ldquo;चेतनाचेतनयोरविशिष्टं तं प्रति शरीरत्वम्; स्वेच्छया नियच्छता भगवता&lt;br&gt;&#xA;व्याप्यत्वाविशेषात् । इदमेव भौतिकस्य शरीरस्यापि शरीरत्वम्&amp;rdquo; इत्येकस्य लक्षणतया उपपादनात् । तत्रैवं लक्षणत्रयनिष्कर्षः । यस्य चेतनस्य यदवस्थं द्रव्यं यावत्सत्तमसम्बन्धनार्हं स्वशक्ये नियन्तव्य स्वभावम्, एतदवस्थं तस्य शरीरम् इत्येकं लक्षणम् । चेतनस्य &amp;ndash; चैतन्यविशिष्टस्येत्यर्थः । तेन चैतन्यस्य तत्तदाश्रयं प्रति शरीरत्वव्यवच्छेदः । यदवस्थमित्यव्याप्तिपरिहारः । तस्यैव द्रव्यस्य&lt;br&gt;&#xA;अवस्थान्तरे वियोगात् । द्रव्यमिति क्रियादिव्यवच्छेदः । यावत्सत्तमित्यादिना जीवं प्रति परकाय प्राणेन्द्रियकुठारादिव्यवच्छेदः; प्राणादीनां हि पृथगेव सृष्टानां शरीरनिर्माणात् पूर्वम्भावात्, तथा मोक्षात्पश्चादपि तेषामाप्रलयावस्थानात् । स्वशक्ये इत्यशम्भवपरिहारः । न हि विहङ्गमशरीरसाध्यं विहायोगमनं मानुषमृगसरीसृपादिशरीरस्य शक्यम् । न च तावता तेषामशरीरत्वमिति भावः । स्वशक्यञ्च अन्वयव्यतिरेकादिसमधिगतं यथासम्भवं भाव्यम् । अतः शिलाकाष्टघटपटादिषु जीव शरीरेष्वपि तदधीनत्वाभावेन अव्याप्तिचोद्यं परिहृतं भवति; स्थावरादिवत् अतिसूक्ष्मस्य नियमन विशेषस्य अस्मदादिभिर्दुर्ग्रहत्वात् । यद्यपि क्वचित् स्थावरेषु उन्मेषनिमेषादिकं दृश्यते, तथापि न तत् सार्वत्रिकम् । स्मरन्ति च शिलाकाष्टादिष्वपि स्वल्पतरं चैतन्यम् । &amp;ldquo;अप्राणिमत्सु स्वल्पा सा स्थावरेषु ततोऽधिका&amp;rdquo; इत्यादि । वक्ष्यमाणचतुर्थलक्षणपक्षे तु नास्य चोद्यस्य अवकाशोऽपि । न च अत्र शक्ये सर्वत्र नियमनं विवक्षितम्; अनिच्छादिवशेन तस्यापि क्वचिदसम्भवात्, सहकार्यनागमनमात्रेण कार्यानुत्पत्ति सिद्धेः । न हि अङ्कुरमनुत्पाद्यविनश्टस्य बीजवर्गस्य अङ्कुर उत्पादन सामर्थ्यं नास्तीति शक्यते वक्तुम् । नियन्तव्येत्यनियन्तव्यव्याध्यादिव्यवच्छेदः । व्याध्यादीनां द्रव्यात्मकत्वात् तदीयत्वात् स्वशक्ये प्रवर्तमानत्वाच्च । एवं पुत्रशरीरादीनामपि । स्वभावशब्देन अव्याप्तिपरिहारः । व्याध्यादिदशायां स्वशक्येऽपि अशक्यनियमनानां मानुषशरीरादीनामपि शरीरत्वात् तदानीमेतस्य अशक्यनियमनत्वस्य औपाधिकत्वादिति ध्येयम् ॥&lt;br&gt;&#xA;यस्य चेतनस्य यदवस्थं द्रव्यं यावत्सत्तं धाय तदवस्थं तस्यं शरीरमिति द्वितीयं लक्षणम् ।&lt;br&gt;&#xA;पुत्रशरीरादिकं न यावत्सत्तं धार्यमिति व्यवच्छिद्यते । शेषं प्राग्वत् । तथा यस्य चेतनस्य चदवस्थं द्रव्यं यावत्सत्तमशेषतानर्हं तदवस्थं तस्य शरीरमिति तृतीयं लक्षणम् । अशेषतानर्हमिति पूर्ववदेव पुत्रादिव्यवच्छेदः । दानादिना तेषां स्वशेषत्वनिवर्तनस्य शक्यत्वात् । शरीरस्य तु दासत्वाद्यापादनेन परशेषत्वेऽपि स्वस्वशेषत्वस्य सांसिद्धिकस्य निर्वर्तयितुमशक्यत्वादिति । अत्रेदं चतुर्थमपि लक्षणत्रय फलितं श्रीभाष्यकाराभिप्रेतं लक्षणमुच्यते । यस्य चेतनस्य यदवस्थमपृथक्सिद्धविशेषणं द्रव्यं तत् तस्यशरीरमिति । यावत्सत्तमसम्बन्धानर्हत्वमपृथक्सिद्धत्वम् । आधेयत्वविधेयत्वशेषत्वानि अपृथक्सिद्धेः अवान्तरभेदा इह विवक्षिताः । व्यवच्छेद्यं तु स्पष्टमेव । एतेन एतदपि परिहृतम् । यदुत, शरीर शब्दस्य अन्यतमं वा? त्रीण्यपि वा? त्रिकं वा प्रवृत्तिनिमित्तम्? न प्रथमः; &amp;ldquo;आधेयत्वविधेयत्व शेषत्वानि शरीरशब्दप्रवृत्तिनिमित्तानि&amp;rdquo; इतिभाष्यविरोधात् । न द्वितीयः; गौरवात् अनेकार्थत्व प्रसङ्गाच्च । न तृतीयः; गौरवात् भिन्नलक्षणपक्षे च असावरस्यादिति । त्रिभिरुपलक्षितस्यैव चेतन अपृथक्सिद्धत्वस्य प्रवृत्तिनिवृत्तत्वात् न कश्चित् दोषः । ईश्वरतज्ज्ञानव्यतिरिक्तं द्रव्यं शरीरमिति वा तटस्थलक्षणम् । भाष्ये शरीरत्वस्य पितृत्वादिवत् सप्रतियोगिकत्वसूचनाय देवत्वमनुष्यत्वद्विपात्वादि अवान्तरभेदानामप्रयोजकसूचनाय च &amp;ldquo;यस्यचेतनस्य यद्द्रव्यम्&amp;rdquo; इत्यादिनिर्देशः । प्रतियोगिनिर्देशरहिते लक्षणे यथाप्रमाणं प्रतियोगिविशेषव्यवस्था । यथा वैशेषिकादीनां लक्षणेषु सप्रतिबन्धिकगुण सामान्यविशेषसमवायाभावादीनां प्रतिसम्बन्धिनिर्देशरहितेषु च लक्षणेषु कर्मान्यत्वेसति जातिमात्राश्रयो गुणः, नित्यमेकमनेकसमवायि सामान्यम्, अजातिरेकवृत्तिर्विशेषः, नित्यसम्बन्धः समवाय इत्यादिषु ॥&lt;br&gt;&#xA;अन्यैस्तु &amp;ldquo;चेष्टेन्द्रियार्थाश्रयः शरीरम्&amp;rdquo; इति सूत्रितम् । तत्र अन्त्यावयवित्वे सति चेष्टाश्रयत्वमेकं लक्षणम् । तद्विशेषितेन्द्रियाश्रयत्वभोगायतनत्वे द्वे । तत्र चेष्टाशब्देन क्रियामात्र विवक्षायामतिव्याप्तिर्व्यक्ता । प्रयत्नवदात्मसंयोगासमवायिकारणकक्रियाविवक्षायां प्रयत्नवदीश्वर संयोगासमवायिकारणकक्रियाश्रयेषु तच्चरीरतया तैरनभ्युपगतेषु भूभूधरादिषु अतिव्याप्तिः । प्रयत्नवज्जीवेति विशेषणे प्राणादिषु अतिव्याप्तिः । बुद्धिपूर्वकप्रयत्नेतिविशेषणेऽपि बुद्धिपूर्वकाकुञ्चन प्रसारणादिदशायां तेष्वेव अतिव्याप्तिः । वाय्वादेरन्त्यावयवित्वं नास्तीति चेत्; कस्य तर्ह्यस्ति? घटादेरिति चेन्न; तत्रापि अनेकघटपटादिभिर्भित्तिकन्थानिर्माणे तदसिद्धेः । तत्र तदारम्भो नास्तीति चेत्; अन्यत्रापि तथैव नास्तीत्येव तु सत्यम् । अस्तु तर्हि घटादयोमध्यावयविन इति चेन्न; सर्वत्रापि तथाप्रसङ्गात् अन्त्यावयवित्वमाकाशकोरकायितमिति साधु तद्विशेषितं लक्षणम् । इन्द्रियाश्रयत्वम्, तत्समवायित्वम्, तत्संयोगित्वं वा स्यात् । न प्रथमः; अनभ्युपगमात्, इन्द्रिय अवयवानां तन्मते शरीरत्वप्रसङ्गाच्च । न द्वितीयः; घटादिष्वपि तत्सम्भवात् । यावत्सत्तम् इन्द्रिय संयोगो विवक्षित इति चेत्; तदपि न । अनिमेषचक्षुषि प्रेक्षमाणे पुरुषे तदातनोत्पन्नविनष्ट बुद्बुदप्रभृतिष्वतिव्याप्तेः । नित्यमनःपक्षे च आत्मादिषु । तैः शरीरतया मृतशरीरस्य अभ्युपगमाच्च । इन्द्रियसमयुक्तकृत्स्नप्रदेशं शरीरमिति चेन्न; मूर्तयोः शरीरेन्द्रिययोः सप्रतिघत्व विरोधेन कृत्स्नप्रदेश संयोगाभावस्य युष्माभिरेव अभ्युपगन्तव्यत्वात्, निरिन्द्रियशरीरान्तःप्रदेशविशेषस्य प्रामाणिकत्वाच्च । युगपदनेकेन्द्रियावस्थितिदेशः शरीरमिति चेन्न; अवस्थितिरिति संयोगमात्रविवक्षायामाकाशादीनाम्, ईश्वरस्य, च अस्मदादीन् प्रति शरीरत्वप्रसङ्गात् । अपृथक्सिद्धिविवक्षायामसिद्धेः, ईश्वरस्य अस्मत् पक्षेण शरीरत्वप्रसङ्गाच्च । उपष्टम्भकत्वादिविवक्षायां प्राणेऽतिव्याप्तिः । यावत्सत्तमिन्द्रियासंयोग अयोग्यं शरीरमित्यपि दत्तोत्तरम्; ईश्वादिषु अतिव्याप्तेर्दुष्परिहरत्वात् । इन्द्रियव्यतिरिक्यं प्राण व्यापाराधीन प्रवृत्तिनिवृत्यादिकं शरीरमिति चेन्न; आत्मनि मलादिषु च प्रसङ्गात् । सर्वप्रवृत्तिषु तादधीन्यं विवक्षितमिति चेन्न; असम्भवात् । न हि वाय्वाद्याकृष्यमाणशरीरादिप्रवृत्तिः प्राणाधीना । भोगायतनत्वमपि यदि भोगस्थानत्वमात्रम्, तदा गृहादिषु अतिव्याप्तिः । यदाश्रित्यैव आत्मा भोगवान् भवति, तद्भोगायतनमिति विवक्षितमिति चेन्न; अस्मन्मते लक्षणासम्भवात् । अशरीरस्यापि मुक्तस्य भोगविशेषाभ्युपगमात् । दुःखात्मकभोगो विवक्षित इति चेत्; तथापि इन्द्रियेषु अतिव्याप्तिः । ईश्वर मुक्तादिभिरिच्छागृहीतशरीरेषु अव्याप्तिश्च । स्वभ्रमवशेन भोगाश्रय इत्यपि न; तत्तद्वादिभेदैरात्मतया&lt;br&gt;&#xA;बुध्यमानेषु इन्द्रियमनःप्राणेषु अतिव्याप्तेः । ईश्वरमुक्तादिशरीरेषु अवेयाप्तेश्च । शिरः पाणि पादादिमयं शरीरमिति चेत्; शिलापुत्रकादिष्वपि तत्सम्भवात् । प्राणादिमत्वेसतीति चेन्न; मृतशरीराद्यव्याप्तेः । यदाकदाचित् प्राणादिसम्बन्धमात्रं विवक्षितमिति चेत्; तथापि स्थावरादिशरीरेषु अव्याप्तिः । तेषु प्राणादिसत्वेऽपि पाणिपादादिसंस्थानाभावात् । एवं लक्षणान्तराण्यपि दूष्याणि । तत्र श्रुत्यादि अनुरोधेन पूर्वोक्तमेव लक्षणम् ॥&lt;/p&gt;</description>
    </item>
    <item>
      <title>27 शरीरविभागप्रकारः</title>
      <link>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/27_sharIravibhAgaprakAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/venkaTa-nAtha-shAkhA/venkaTanAthaH/nyAya-siddhANjanam/sarva-prastutiH/1_jaDa-dravyam/27_sharIravibhAgaprakAraH/</guid>
      <description>&lt;p&gt;शरीरविभाग प्रकारः ।&lt;br&gt;&#xA;तदेतत् शरीरं द्विविधम् - नित्यमनित्यञ्चेति । तत्र नित्यं त्रिगुणद्रव्यकालजीव शुभाश्रयात्मकमीश्वरशरीरम् । नित्यानाञ्च स्वाभाविकगरुडभुजगादिरूपम् । अनित्यञ्च द्विवधम् - अकर्मकृतं कर्मकृतञ्चेति । प्रथममीश्वरस्य महदादिरूपम् । तथा अनन्तगरुडादीनां मुक्तानाञ्च इच्छाकृततत्तद्रूपम् । कर्मकृतमपि द्विवधम् - स्वसङ्कल्पसहकृतकर्मकृतं केवलकर्मकृतञ्चेति । पूर्वं महतां सौभरिप्रभृतीनाम् । उत्तरञ्च अन्येषां क्षुद्राणाम् । पुनः शरीरं सामान्यतो द्विधा जङ्गम अजङ्गमञ्चेति । काष्टादीनां शिलादीनाञ्च अजङ्गमत्वमेव । यथा वृक्षगुल्मलतावीरूत्तृणानां तमोमोहमहामोहतामिस्रसंज्ञानाम् । शिलादिशरीरिणोऽपि जीवा विद्यन्ते इति अहल्यादिवृत्तान्त श्रवणात् सिद्धम् । तथा च वेदार्थसंग्रहे प्रोक्तम् &amp;ldquo;अतो देवो मनुषयो यक्षो राक्षसः पक्षी वृक्षो लता काष्टं शिला तृणं घटः पट इत्यादयः सर्वे प्रकृतिप्रत्यययोगेन अभिधायकतया प्रसिद्धाः शब्दा लोके तत्तद्वाच्यतया प्रतीयमान तत्तत्संस्थानवस्तु मुखेन तदभिमानि जीव तदन्तर्यामि परमात्मपर्यन्तस्यैव वाचकाः&amp;rdquo; इति । इदञ्च व्यष्टिनामरूपाणां सर्वेषां जीवानुप्रवेश श्रुतिबलावलम्बनेनोक्तम् । उक्तञ्च श्रीमद्गीताभाष्ये जघन्यगुणवृत्तिस्था अधो गच्छन्ति तामसा इति &amp;ldquo;अथ तामसास्तु जघन्यगुण वृत्तिस्थाः&amp;ndash;उत्तरोत्तरनिकृष्टतमोवृत्तिषुस्थिताः । अधो गच्छन्ति&amp;ndash;अन्त्यत्वम्, ततस्तिर्यक्त्वम्, ततः क्रिमिकीटादिजन्म, ततः स्थावरत्म्, ततोऽपि गुल्मतात्वम्, ततश्च शिलाकाष्टलोष्टादित्वं गच्छन्तीत्यर्थः&amp;rdquo; इति । अत्र स्थावरशब्दो गोबलीवर्दनयात् वृक्षादिस्थावराख्यविशेषविषयो ज्ञेयः । जङ्गमं चतुर्धा, देवमनुष्यतिर्यङ्नारकिसंस्थान भेदात् । असुरयक्षराक्षसादयोऽपि देवयोनयः । भूलोकवर्ति ब्रह्मक्षत्रियविट्शूद्रादयो मनुष्ययोनयः । तेषां तु श्रुतिस्मृत्युक्त विधि निषेध विषयता । देवादीनामपि सा अस्त्येव । प्रायश्चित्ताध्वरतपश्चर्याब्रह्मविद्यादिश्रवणात् । मृगपक्षिसरीसृपादयः तिर्यग्योनयः । नारकिणस्तु रोरवादिषु दुःखैकाश्रयदुस्त्यजविग्रहाः । जङ्गमं पुनर्द्विविधम्-योनिजम् अयोनिजञ्चेति । इदं देवादिषु त्रिष्वपि सम्भवति । प्रजापतिमधुकैटभधृष्टद्युम्नैरावतश्वेदजादि दर्शनात् । तत्र योनिजेष्वेव पञ्चमाहुत्यपेक्षा । योनिप्राप्तेः पूर्वमाकाशवायुधूमाभ्रमेघवृष्टिव्रीह्यादि रेतःसिक्षु अन्यशरीरेषु संसर्गमात्रम् । तत्र व्रीह्यादिप्राप्तेः पूर्वं शीघ्रमेव निष्क्रमणम् । ततः परं दुर्निष्प्रपतरम् । द्युपर्जन्यपृथिवीपुरुषानन्तरं पञ्चमे योषिदग्नौ हुतस्य तत्तत्कालप्रतिनियतपरिणाम विशेषादय आयुर्वेदयोगादिश्स्त्रेषु विशदमवसेयाः । सप्तधातूनां शुक्लशोणितसम्भवत्वप्रकारः, प्रकृति विकृतिभावनियतवातपित्तकफादिप्रपञ्चः, नाड्यादिविशेषतत्परिमाणादयश्च तेष्वेवावसेयाः । एवं जरायुजाण्डजोद्भिज्जस्वेजभेदाऽपि भाव्यः ॥&lt;br&gt;&#xA;एषाञ्च व्यष्टिजीवशरीराणामीश्वरं प्रति शरीरत्वं सद्वारकमद्वारकञ्चेति एकः सम्प्रदायः । सद्वारकमेवेति अन्यः । प्रथमस्तु पक्षः प्राचुर्येण भाष्यकारव्यवहारैः सूच्यते । तत्वरत्नाकरेऽपि स एवोक्तः &amp;ldquo;चेतनाचेतनयोरविशिष्टं तं प्रति शरीरत्वम्&amp;rdquo; इत्यादि वचनात् । द्वितीयस्तु पक्षो विवरण काराङ्गीकृतः । षडर्थसङ्क्षेपे हि अचितो डीवेश्वरयोर्देहत्वात् तद्वाचि शब्दजनित धियामुभयत्र पर्यवसानम्, उभयोरपि स्वयमेव भानात् द्विर्भानञ्चाशङ््क्योक्तम् &amp;ldquo;नाचितो जीवद्वारा ब्रह्मशरीरत्वात्&amp;rdquo; इति । विवरणेऽपि अयमेवार्थः प्रपञ्चितः । अयञ्च विवादो देवमनुष्यादिव्यष्टिदेहविषयः; दिव्य मङ्गलविग्रहाद्यचित्सु सद्वारकत्वायोगात् । विवरणेऽपि हि तमःप्रभृतीनां मपि शरीरत्वनिर्देश विरोध&lt;br&gt;&#xA;परिहाराय &amp;ldquo;आदिसृष्टौ तु&amp;rdquo; इत्यादिना समष्टितत्वानां साक्षात् परशरीरत्वमुक्तम् । तेजोऽबन्नसृष्टि समनन्तरभावि देवमनुष्यादि नामरूपव्याकरणमात्र एव &amp;ldquo;अनेन जीवेन&amp;rdquo; इत्यादि श्रुत्यनुरोधेन सद्वारकत्वम् । तत्रापि अद्वारकं सद्वारकञ्च शरीरत्वे न कश्चित् दोषः । उभयपर्यवसानमपि विशेषमूलप्रयोगभेदप्रतिनियमात् परिहृतम् । अत एव न द्विर्भानमपि । न च एकस्य युगपदनेकं प्रति शरीरत्वमनुपपन्नम्; तल्लक्षणयोगेन तदुपपत्तेः, अनेकं प्रति शेषत्वादिवत् । न च स्वतो जीववत् शरीरभूतस्य त्रिगुणद्रव्यस्य जीवानुप्रविष्टसङ्घातविशेषदशामात्रेण ईश्वरं प्रति शरीरत्वमपसरति । न च तदन्यत् द्रव्यम्; द्रव्याभेदात् । व्याकृतभूतत्वगादीन्प्रति च ईश्वरस्य अन्तर्यामित्वात् । तत एव च तेषां तच्छरीरत्वं श्रूयते । सुषुप्तिमूर्च्छाद्यवस्थासु च स्वाभाविकमीश्वरनियाम्यत्वमेव देहदेहिनोर्दृश्यते । अत इदमद्वारकनियमनं तत्पक्षे न स्यात् । जीवासत्तामात्रञ्च न देह नियमनौपयिकम्; तदानीं ज्ञानेच्छारहिततया तस्य गगनादिसत्तातुल्यत्वात् । अतः सर्वावस्थानां सर्वद्रव्याणामीश्वरं प्रत्येव स्वतश्शरीरत्वम् । जीवं प्रति तु तत्कर्मकृतमिति समीचीनोऽयं पन्थाः ॥&lt;br&gt;&#xA;एनामात्मतिरस्क्रियायवनिकामिच्छाविहारस्थलीं&lt;br&gt;&#xA;निर्व्यापारविभावरीसहचरीं निद्रामनिद्रात्मनः ।&lt;br&gt;&#xA;ब्रह्मस्तम्बमहेन्द्रजालरचना पिञ्छावलीं श्रो तो&lt;br&gt;&#xA;विष्णोर्लोहितशुक्लकृष्णशबलां विद्यामविद्यातनुम् ॥&lt;br&gt;&#xA;इति कवितार्किकसिंहस्य सर्वतन्त्र स्वतन्त्रस्य श्रीवेङ्कटनाथस्य वेदान्ताचार्यस्य कृतिषु श्रीन्यायसिद्धाञ्जने जडद्रव्यपरिच्छेदः प्रथमः ॥&lt;/p&gt;</description>
    </item>
  </channel>
</rss>
