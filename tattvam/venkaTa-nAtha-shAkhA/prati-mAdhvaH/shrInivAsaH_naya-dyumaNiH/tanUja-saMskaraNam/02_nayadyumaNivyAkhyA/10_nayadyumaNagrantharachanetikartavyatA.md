+++
title = "10 नयद्युमणग्रन्थरचनेतिकर्तव्यता"
+++

मोहावेशवशंवदात्ममनसो मूढा निगूढाशयं, 

श्रीमद्भाष्यमदूष्यमब्जजनुषाप्यादूष्य हृष्यन्ति ये। 

तानात्मीयमतिव्यतिक्रमभवद्दोषान्मनीषि2ब्रुवां- 

स्तत्तात्पर्यविवेचनान्निरसितुं यत्नः कृतार्थोऽद्य3 नः॥१०॥ 

यो वायोरभवत् तृतीयतनुभृद्यस्तद्भुजामीशितुः 

तादृग्रूपधरास्तयोर्हि चरमस्पष्टप्रकृष्टोदयः। 

इत्थं तन्मतयो क्रमादधिगतं न्यूनत्वमाधिक्यम- 

प्यद्यत्वे त्वनवद्यतां प्रविशदीकर्तुं प्रवर्तामहे॥११॥ 

यावत्प्रज्ञमभिज्ञभाव्यमतिना ग्रन्थे मया निर्मिते 

दोषान्वेषणतोषिताः कतिपये तृष्यन्तु कुप्यन्तु वा। 

भिन्नच्छिन्नमतश्रुतिस्मृतिकथापारम्परीलम्पटा- 

स्सन्तः प्रोज्झितमत्सराः प्रतिपदं सन्त्येव सन्तोषिणः॥१२॥ 





1. T.M. बिभ्यत्रयी 

2. D.M. मतीषि. 

3. T.M. & D.M. कृतार्थोऽद्य इति सर्वत्र उभयमातृकयोः अवग्रहप्रयोगो न दृश्यते। 




नयद्युमणिव्याख्यायाः पाठसमीक्षात्मकं सम्पादनम् अध्ययनञ्च 

नयद्युमणिव्याख्या\(दीपिका\)याः पाठसमीक्षात्मकं सम्पादनम् 



5 



ध्वान्तानुवर्तिषु जनेष्वपि चन्द्रिकायां 

दोषानुषङ्गविधितः प्रथितोदयेषु। 

सन्मानसाब्जविततिर्व्यथिता विकासं 

गृह्णातु सम्प्रति नयद्युमणेरमुष्मात्॥१३॥ 
