+++
title = "०९"

+++

अथेश्वरो निरूप्यते - सर्वेश्वरत्वं सर्वशेषित्वं सर्वकर्माराध्यत्वं सर्व फळ- प्रदत्वं सर्वाधारत्वं सर्वकार्योत्पादकत्वं स्वज्ञानस्वेव र समस्त द्रव्य शरीरस्वामि- त्यादीनीश्वरलक्षणानि । अयमीश्वरः सूक्ष्मचिदचिद्विशिष्टवेषेण जग- 









**सर्व-शाखेति** । सर्व-शाखासु प्रत्ययो ज्ञानम् एक-रूपम् इति न्याय-शरीरम् । 

**नन्व् अद्वैत-श्रुत्य् इति** । मायावादिनां मतम् एतत् । 

**पर-व्यूहेति** । तद् उक्तं विष्क्वसेन-संहितायाम् — 

> मम प्रकाराः पञ्चेति प्राहुर् वेदान्त-पारगाः । 
> परो व्यूहश् च विभवो नियन्ता सर्व-देहिनाम् ॥ 
> अर्चावतारश् च तथा दयालुः पुरुषाकृतिः । 
> इत्य् एवं पञ्चधा प्राहुर् मां रहस्य-विदो जनाः ॥ 

इति । 

**श्रीवैकुण्टाख्ये पुर इति** । पुरं चेतन् निरवधिकानन्द-युक्तं काल-कृत-परिणाम-शून्यं च । 

> या वै न जातु परिणाम-पदास्पदं सा कालातिगा तव परा महती विभूतिः  

इत्य् उक्तत्वात् । 

**श्री-भू-नीलेति** । तद् उक्तम् — 

> वैकुण्ठे तु परे लोके श्रिया सार्धं जगत्पतिः । 
> उभाभ्यां भूमि-नीलाभ्यां सेवितः परमेश्वरः ॥ 

इति । 

'ह्रीश् च ते लक्ष्मीश् च पत्न्यौ ' (चि०उ० १२) इति तु नीलाया अप्य् उपलक्षणम् । ह्रीर् भूमिः । तत्र लक्ष्मीः प्रधान-महिषी । श्री-भू-नीलानाम् अनन्त-गरुडादीनां च देहः शुद्ध-सत्त्वमयः । नीलेत्यत्र लीलेत्य् अपि पाठः । **अनन्त-गरुडेति** । "यत्र पूर्वे साध्याः सन्ति देवाः' (चि०उ० ११) 'यत्रर्षयः प्रथमजा ये पुराणाः' (तै० सं० ५.७.७) इत्य् उक्तत्वान् नित्यासङ्कुचित-ज्ञानानाम् अनन्तादीनाम् अनुभव-विषयीभूतो ऽयम् । तद् उक्तम् — 

> वैकुण्ठे तु परे लोके नित्यत्वेन व्यवस्थिताः । 
> पश्यन्ति च सदा देवं नेत्रैर् ज्ञानेन चामराः ॥ 

इति । 

अयम् एव मुक्त-प्राप्यः । 

> सूर्य-कोटि-प्रतीकाशाः पूर्णेन्द्व्युत-सन्निभाः । 
> यस्मिन् पदे विराजन्ते मुक्ताः संसार-बन्धनैः ॥ 

इत्य् उक्तत्वात् । तद् आह - **मुक्तैश् च इति** । 

**उपासनार्थम् इति** । तथा चोपासकानुग्रहः सृष्ट्यादयश् च **व्यूह-कृत्यम् इति सिद्धम्** । संसारि-संरक्षणम् अस्यैव कृत्यम् । 

उपासक-अनुग्रहार्थं जगतो रक्षणाय च । इत्य् उक्तत्वात् । 

**षड्गुणेति** । ज्ञान-बलैश्वर्य-वीर्य-शक्ति-तेजांसि षड्-गुणाः । तत्र ज्ञानं नाम सर्वदा सर्व-विषय-प्रकाशकः स्वप्रकाशो गुण-विशेषः । शक्तिर् जगत्-प्रकृति-भावो ऽघटित-घटना-सामर्थ्यं वा । बलं जगत्-कारणत्व-प्रयुक्त-श्रमाभावः समस्त-वस्तु-धारण-सामर्थ्यं वा । ऐश्वर्यं कर्तृत्व-लक्षणं स्वातन्त्र्यं समस्त-वस्तु-नियमन-सामर्थ्यं वा । वीर्यं जगद्-उपादानत्वे ऽपि स्वरूप-विकाराभावः । तेजः सहकारि-नैरपेक्ष्यं पराभिभवन सामर्थ्यं वेति ज्ञेयम् । **सङ्कर्षण इति** । ज्ञान-बलाभ्यां पूर्ण इत्य् अर्थः । सङ्कर्षण ऐश्वर्यादि-गुण-चतुष्टय-सद्भावे ऽपि ज्ञान-बल-रूपं गुण-द्वयम् एव प्रकाशते । तस्याधिकृत-कार्यानुगुणत्वात् । एवम् अग्रे ऽपि । तद् उक्तम् - 

> निगूहनं चतुष्काणां द्वन्द्वानां च प्रकाशनम् ॥ 

इति ।

एतेन मोहन-शक्त्या मनुष्यादि-सजातीय-शङ्कास्पदेषु विभवेष्व् अपि हि सिद्धं षाड्गुण्यं किम् उत व्यूहेष्व् इति सर्वेषां व्यूहानां षड्गुणाश्रयत्वेन गुण-द्वयोक्तिर् अयुक्तेत्य् अपास्तम् । गुण-द्वयोक्तेः प्रकाशित-गुणाभिप्रायकत्वात् । सङ्कर्षणादीनां कार्यं च तत्त्व-त्रये प्रतिपादितम् -

> तत्र सङ्कर्षणो ज्ञान-बलाभ्यां युक्तो जीव-तत्त्वम् अधिष्ठाय तत्-प्रकृतेर् विविच्य प्रद्युम्नावस्थां प्राप्य शास्त्र-प्रवर्तनं जगत्-संहारं च करोति । प्रद्युम्न ऐश्वर्य-वीर्याभ्यां युक्तो मनस्-तत्त्वम् अधिष्ठाय धर्मोपदेशं मनु-चतुष्टय-प्रभृति-शुद्ध-वर्ग-सृष्टिं च करोति । अनिरुद्धः शक्ति-तेजोभ्यां युक्तो रक्षणस्य तत्त्व-ज्ञान-प्रदानस्य काल-सृष्टेर् मिश्र-सृष्टेश् च निर्वाहकः । 

इति । स्मृताव् अपि - 

> बलेन हरतीदं स गुणेन निखिलं मुने । 
> ज्ञानेन तनुते शास्त्रं सर्व-सिद्धान्त-गोचरम् ॥ 
> ऐश्वर्येण गुणेनासौ सृजते तच्-चराचरम् । 
> वीर्येण सर्व-धर्माणि प्रवर्तयति सर्वशः ॥ 
> शक्त्या जगद् इदं सर्वम् अनन्ताण्डं निरन्तरम् । 
> बिभर्ति पाति च हरिर्मणि-सानुर् इवाणुकम् ॥ 
> तेजसा निखिलं तत्त्वं ज्ञापयत्य् आत्मनो मुने ॥ 

इति । 

स सङ्कर्षणः । असौ प्रद्युम्नः । हरिर् अनिरुद्धः । तथा च सङ्कर्षणस्य कार्यं शास्त्र-प्रवर्तनं संहारश् च । प्रद्युम्नस्य धर्म-नयनं सृष्टिश् च । अनिरुद्धस्य तत्त्व-गमनं रक्षणं चेति । अत्रा ऽद्य-व्यूहस्य वासुदेवस्य षड्गुणतया ऽनुसन्धेयत्वात् तस्य परस्माद् अभेदं विवक्षित्वा क्वाचित्-त्रिव्यूहो देव इत्य् उक्तम् इति न तद्-विरोध इति बोध्यम् । प्रत्येकम् इति । केशव-नारायण-माधव-रूपं त्रयं वासुदेवाद् विभाव्यते । गोविन्द-विष्णु-मधुसूदन-रूपं त्रयं सङ्कर्षणात् । त्रिविक्रम-वामन-श्रीधर-रूपं त्रयं प्रद्युम्नात् । हृषीकेश-पद्मनाभ-दामोदर-रूपं त्रयम् अनिरुद्धाद् इति भावः । **मणि-प्रभः** । इन्द्र-नील-निभः । 

> इन्द्र-नील-निभ-श्यामं चतुर्हस्तैर् गदाधरम् । 

इत्य् उक्तत्वात् । 

**चतुः-शार्ङ्गधर इति** । चतुः पद्म-घर इत्य् अपपाठः । 

> चतुर्भुज-धनुष्मन्तं चन्द्रमः सदृश-द्युतिम् । 

इत्य् उक्तत्वात् । 

**विभव इति** । विभवश् च मुख्य-गौण-भेदाद् द्विविधः । तत्र मुख्यः साक्षाद्-अवतारः । गौणस् त्व् आवेशावतारः । आवेशश् च स्वरूपावेशः शक्त्य्-आवेश इति द्विविधः । तत्र स्वरूपावेशः स्वेन रूपेण सहा ऽऽवेशः । स च परशुरामादीनां चेतनानां शरीरेषु स्वासाधारण-विग्रहेण सहा ऽऽवेशः । शक्त्य्-आवेशः कार्य-काले विधि-शिवादि-चेतनेषु शक्ति-मात्रेण स्फुरणम् । अत्र गौणत्वम् इच्छया ऽऽगतं न स्वरूपेण । यथा राम-कृष्णादि-मनुष्यत्वं मत्स्यादि-तिर्यक्त्वं चेच्छया ऽऽगतं तद्वत् । **षट्त्रिंशद्-भेदेति** । 

नन्व् अहिर्बुध्न्य-संहितायाम् एकोन-चत्वारिंशद् उक्ताः । तथा हि - 

> विभवाः पद्मनाभाद्यास् त्रिंशच् च नव चैव हि । 
> पद्मनाभो ध्रुवो ऽनन्तः शक्त्य्-आत्मा मधुसूदनः ॥ 
> विद्याधिदेव-कपिलो विश्व-रूपो विहङ्गमः । 
> क्रोधात्मा वडवावक्त्रो धर्मो वागीश्वरस् तथा ॥ 
> एकाम्भोनिधि-शायी च भगवान् कमठेश्वरः । 
> वराहो नरसिंहश् च पीयूष-हरणस् तथा ॥ 
> श्रीपतिर् भगवान् देवः कान्तात्मा ऽमृत-धारकः । 
> राहु-जित् कालनेमि-घ्नः पारिजात-हस्त तथा ॥ 
> लोक-नाभस् तु शान्तात्मा दत्तात्रेयो महाप्रभुः । 
> न्यग्रोध-शायी भगवान् एक-शृङ्ग-तनुस् तथा ॥ 
> देवो वामन-देहस् तु सर्वव्यापी त्रिविक्रमः । 
> नरो नारायणश् चैव हरिः कृष्णस् तथैव च ॥ 
> ज्वलत्-परशुधृ-ग्रामो रावाश्-चान्वश् चतुर् गति । 
> वेद-विद् भगवान् कल्की पाताल-शयितः प्रभुः ॥ 
> त्रिंशच् च नव चैवैते पद्मनाभादयो मताः ॥ 

इति । तत् कथम् अत्र षट्त्रिंशद् इत्य् उक्तम् इति चेन् न । कपिल-दत्तात्रेय-परशुरामाणाम् आवेशावतारत्वात् तान् विहायात्र षट्त्रिंशद् इत्य् उक्तेः । **दधि-भक्तेति** । तत्रामृत-प्रदानार्थम् अङ्गीकृतो दधि-भक्तावतारः । वेद-प्रदानार्थो हयग्रीवावतारः । शिष्याचार्य-रूपे स्थित्वा श्री-मन्त्र-प्रकाशकृन् नर-नारायणावतारः । **तेष्व् इति** । तद् उक्तं तत्त्व-त्रये - 

> तत्राप्राकृत-विग्रहा अजहत्-स्वभाव-विभवा दीपाद् उत्पन्न-दीपवत् स्थिता मुख्य-प्रादुर्भावाः सर्वे मुमुक्षूणाम् उपास्याः । विधि-शिव-पावक-व्यास-जामदग्न्यार्जुन-वित्तेशादि-रूपा गौण-प्रादुर्भावाः सर्वे ऽहङ्कार-युक्त-जीवाधिष्ठातृत्वान् मुमुक्षूणाम् अनुपास्याः । 

इति । अत्रा ऽऽदि-शब्देन ककुत्स्थ-मुचुकुन्द-सङ्ग्रहः । विविशिवादयश् च बुभुक्षूणाम् एवोपास्या इति बोध्यम् । इच्छैवेति । 'सम्भवाम्य् आत्म-मायया' (गी० ४.६) इत्यत्र ऽत्म-माययेत्यस्या ऽऽत्मेच्छयेत्य् अर्थः । **न कर्मेति** । 

न च - 

> पतिव्रता धर्म-परा हता येन मम प्रिया । 
> स तु प्रिया-विरहितश् चिर-कालं भविष्यति ॥ 

इत्य् एतादृश-भृगु-शापादिभिर् जात इति कथम् उक्तम् इति वाच्यम् । तत्र शापो व्याज-मात्रम् अवतारस् त्व् इच्छा-प्रयुक्त एवेत्य् आशयात् । **प्रयोजनं त्व् इति** । अत एव उक्तम् - 

> परित्राणाय साधूनां विनाशाय च दुष्कृताम् । 
> धर्म-संस्थापनार्थाय सम्भवामि युगे युगे ॥ (गी० ४.८) 

इति । 

**अन्तर्यामित्वम् इति** । 'य आत्मानम् अन्तरो यमयति' (बृ० ३.७.३) इति श्रुतिर् अत्र प्रमाणम् । अस्य चान्तर्यामिणः स्थितिर् द्विधा - तत्रैका स्वर्ग-नरक-प्रवेशादि-सर्वावस्थास्व् अपि सकल-चेतनानां सहाय-भूतस्य तांस् त्यक्तुम् असमर्थस्य स्थितिः । अपरा च शुभाश्रयेण विग्रहेण सहितस्य तेषां ध्येयत्वार्थं तान् रक्षितुं च बन्धु-भूतस्य हृदय-कमले स्थितिः । 

**अर्चावतारः** । प्रतिमा-अवतारः । **देशेति** । राम-कृष्णाद्य्-अवतारेष्व् अयोध्या-मथुरादि-देश-नियम इवार्चावतारेषु देश-नियमो नास्तीत्य् अर्थः । एवं काल-नियमो ऽपि । **आश्रिताभिमत-द्रव्यादिकम्** । सुवर्ण-रजत-शिला-आदिकम् । अर्चावतारस्यापि षड्गुणाश्रयत्वम् । तद् उक्तम् — 

> सर्वातिशय-षाड्गुण्यं संस्थितं मन्त्र-बिम्बयोः । 
> मन्त्रे वाच्यात्मना नित्यं बिम्बे तु कृपया स्थितम् ॥ 

इति । 

बिम्बं प्रतिमा । **स चेति** । देवालयादिष्व् अयं विद्यमानो मूर्ति-विशेषः क्वचित् स्वयं व्यक्तो भवति । क्वचिद् देवैः स्थापितः । क्वचित् सिद्धैः । क्वचिन् मनुष्यैः । तत्रा ऽऽद्य-त्रयम् ऐतिह्याद् अवगन्तव्यम् । चतुर्थस् तुः प्रसिद्ध एव । आर्षस् तूक्तान्तर्भूत एव । **श्री-विशिष्ट एवेति** । अत एवोक्तम् - 

> नित्यैवैषा जगन्-माता विष्णोः श्रीर् अनपायिनी । 
> यथा सर्व-गतो विष्णुस् तथैवेयं द्विजोत्तम ॥ 
> देवत्वे देव-देहेयं मनुष्यत्वे च मानुषी । 
> विष्णोर् एवानुरूपां वै करोत्य् एषा ऽऽत्मनस् तनुम् ॥ 

इति । 

अत्रोपासकस्य प्रथमतो ऽर्चावतारस्योपासने ऽधिकारः । ततो विभवस्य । ततो व्यूहस्य । ततः परस्य । ततो ऽन्तर्यामिणः । तद् उक्तम् — 

> उपासकानुरोधेन भजते मूर्ति-पञ्चकम् ।  
> तद् अर्चा-विभव-व्यूह-सूक्ष्मान्तर्यामि-संज्ञकम् ॥  
> यद् आश्रित्यैव चिद्-वर्गस् तत्तज्-ज्ञेयं प्रपद्यते  
> पूर्व-पूर्वोदितोपास्ति-विशेष-क्षीण-कल्मषः ॥  
> उत्तरोत्तर-मूर्तीनाम् उपास्त्य्-अधिकृतो भवेत् ॥ 

इति । 

> वासुदेवः स्व-भक्तेषु वात्सल्यात् तत्तद्-ईहितम् । 
> अधिकार्यानुगुण्येन प्रयच्छति फलं बहु ॥ 
> तदर्थं लीलया स्वीयाः पञ्च मूर्तीः करोति वै । 
> प्रतिमादिकम् अर्चा स्याद् अवतारास् तु वैभवाः ॥ 
> सङ्कर्षणो वासुदेवः प्रद्युम्नश् चानिरुद्धकः । 
> व्यूहश् चतुर्विधो ज्ञेयः सूक्ष्मं सम्पूर्ण-षड्गुणम् ॥ 
> तद् एव वासुदेवाख्यं परं ब्रह्म निगद्यते । 
> अन्तर्यामी जीव-संस्थो जीव-प्रेरक ईरितः ॥ 
> य आत्मनीति वेदान्त-वाक्य-जालैर् निरूपितः । 
> अर्चोपासनया क्षिप्ते कल्मषे ऽधिकृतो भवेत् ॥

> विभवोपासने, पश्चाद् व्यूहोपास्तौ ततः परम् । 
> सूक्ष्मे, तद् अनु शक्तः स्याद् अन्तर्यामिणम् ईक्षितुम् ॥ 

इति च । 

इति श्री यतीन्द्र-मत-दीपिका-प्रकाशे नवमो ऽवतारः ॥ ९ ॥ 






१ ख. ॰वस्थिताः । २ क. ख. 'तारस्तु' । ३ ख. 'त्व सर्वकार्यो । ४ ख. 'सरित्व" । 

66 

यतीन्द्रमतदीपिका- 

दुपादानकारणं भवति । संकल्पविशिष्टवेषेण निमित्तकारणं भवति कालाद्यन्त- 




1प्रकाशसहिता । 

८१ 

र्यामिवेषेण सहकारिकारणं च । कार्यरूपेण विकारयोग्यं वस्तु, उपादानम् । कार्यतया परिणामंचितृ, निमित्तम् । कार्योत्पत्युपकरणं वस्तु, सहकारि । यद्वोत्तरोतरावस्थाविशिष्टस्वरूपापेक्षया तदनुगुणनियत पूर्व भाव्यवस्थाविशि- ष्टमुपादानम् । यथा घटत्वावस्थाविशिष्टमृद्रव्यापेक्षया पिण्डत्वावस्थावि• शिष्टं सदेव द्रव्यम् । परिणामोन्मुख्यातिरिक्तेनाऽऽकारेणापेक्षितं कारणं निमित्तम् । अस्मिन्पक्षे सहकारिकारणस्य निमित्तेऽन्तर्भावः । एवं त्रिविध- कारणपक्षे कारणद्वयपक्षे च कारणलक्षणलक्षितत्वादखिलजगत्कारणत्वं भग- बतो नारायणस्यैव संभवति । 

8 

ननु कथं नारायणे कारणत्वपर्यवसानमिति चेदुच्यते-न्याय सहितवेदान्त- वाक्यविचारेणैवं पर्यवस्यति । तद्यथा - आदौ तावत्मकृतेर्जगत्कारणत्वं नोप- पद्यते । ईक्षितृत्वाद्यभावाद । छान्दोग्ये तावत्सदाकाशमाण शब्दवाच्यानां जगत्कारणत्वं प्रतीयते । वाजसनेयके ब्रह्मशब्दवाच्यस्य कारणत्वं प्रतीयते । सर्वशाखाप्रत्ययन्यायेन कारणवाक्यानामेकविषयत्वे प्रतिपादयितव्ये छागप- शुन्यायेन सामान्यवाचकानां सदादिशब्दाना विशेषे ब्रह्माणि पर्यवसानं वक्त व्यम् । एवमुक्तन्यायेन ब्रह्मशब्दवाच्यस्य तैत्तिरीयोक्त आत्मशब्दवाच्ये पर्यवसान आत्मशब्दवाच्यः क इत्याकाङ्क्षायां श्रुतिमसिद्ध इन्द्रो वो तथा प्रसिद्धोऽग्निर्वोपास्यत्वेन प्रसिद्धः सूर्यो वा कारणत्वेनोक्तः सोमो वाऽभीष्ट- फलमदत्वेनोक्तः कुबेरो वा यमो वा वरुणो वेति विशय एतेषां कर्मव- इयत्वपरिच्छिनैश्वर्यवत्त्व संहार्यत्वश्रवणाचैते जगत्कारणभूताः किंतु श्वेता- 

93 

१४ 

१२ 

श्वतरे शिवस्य कारणत्वं भारत इति भाति । एवमथर्वणशाखाय शंभुशब्द- वाच्यस्य ध्येयत्वं कारणत्वं भासते । तथैवाथर्वशिरसि रुद्रशब्दवाच्यस्य सर्वात्मकतोच्यते । तैत्तिरीये हिरण्यगर्भस्य जगत्कारणत्वं प्रतीयते । अत्रापि सामान्यविशेषन्यायाच्छिवशंभरुद्रादिशब्दानां हिरण्यगर्भशब्दवाच्यविशेषे पर्यवसानं युज्यते । शिवशब्दस्य शिवमस्तु सर्वजगतां, शिवं कर्मास्तु, पन्या. नः सन्तु ते शिवा इत्यादिभिर्मङ्गलवाचकत्वम् । रुद्रशब्दस्याशिवाचकत्वम् । एवं महेश्वरशंभ्वादिसामान्यशब्दा अप्यवयवशक्त्या चतुर्मुखे पर्यवस्यन्ति 



१ स॰ ‘मयत्तान्नीम ं । २ क. घ. 'शिष्टं तदुपा" । ३ घ. 'रिणो नि ।४ घ. 'सहकृत' । ५ घ. 'चार एवं ं। ६ क. 'ते । संकल्पज्ञानाद्यभावा । ७ग. घ. ईक्षाद्य । ८ घ. शप्रणवश ९क० 'स्पेन प्र° १० घ. 'ब्दस्य' । ११ घ. 'सानम् । आ । १२ क. वाऽग्नि । १३ घ. स्वः । १४ घ. "वैशा' । १५ घ. 'याँ शिवशब्द' । १६ घ. 'गर्मे वाच्य | 

११ 

८२ 

यतीन्द्रपल दीपिका- 

कारणवाचिशिवादिशब्दानां मुख्यवृत्त्या रुद्रपरत्वं वा किं न स्यादिति न शङ्कनीयम् । रुद्रस्य चतुर्मुखो दुत्पत्तिश्रवणादेपहतपाप्मत्यश्रवणाच्च न रुद्रस्य कारणत्वम् । अतो हिरण्यगर्भप्रजापतिस्वयं भवादिशब्दवाच्ये चतुर्मुखे शिवादि- शब्दाः पर्यवस्यन्ति । एवमपि महोपनिषन्नारायणोपनिषत्सु बालोपनिषन्मै. श्रीवरुणीय पुरुषसूक्तनारायणानुवाकान्त यमिब्राह्मणादिषु नारायणस्यैव पर- मकारणत्वसर्वशब्दवाच्यत्वमोक्षप्रदत्व जगच्छरीरत्वादेः प्रतिपादनात्स्वयंभू- हिरण्यगर्भप्रजापतिशब्दानां नारायणे पर्यवसानं युक्तमिति नारायण एवा- खिळजगत्कारणं सर्वविद्यावेद्यश्च । 

नन्वन्तरादित्यविद्या रुद्रपरेवि शङ्का न कर्तव्या । तस्या विष्णुपरत्वस्यैव बहुँषु प्रमाणेषु सिद्धत्वां । मर्गशब्दस्य सकारान्तत्वप्रतिपादनाच्च । वर्हि दहरविद्यायामाकाशशब्दवाच्यनारायणान्तर्यामितया रुद्रस्य प्रतिपादनाद्दहर- विद्या रुद्रपरेति न शङ्कनीयम् । नारायणान्तर्षर्तिगुणजातस्यैवोपास्पत्वेन तंत्राभिधानातु । एवं सर्वविद्यास्वप्यूह्यम् । अतः स्वमस्तकल्याणगुणात्मकः प्रकृतिपुरुषाभ्यां मित्रस्ताभ्यां विशिष्टः परब्रह्म जमत्कारणं नारायण एव । नन्ववया वैक्यमेव सत्यं निर्गुणं च । वदन्यज्ञावृज्ञेयादिकं तस्मिन्नेव परिकल्पियं सर्व मिथ्या । ब्रह्माविधया संसरति । तत्त्वमसीत्यभेदज्ञानं तन्निवर्तकम् । तस्मान्निर्विशेषचिन्मात्रे ब्रह्मणि वेदान्तानां तात्पर्यमिति मतान्तरस्यैः प्रतिपादनात्कथं नारायणे तात्पर्य तस्थ समस्तकरयाणगुणा- करत्थादिकथनं चेतेि चेटुच्यते-कारणत्वप्रतिपादकश्रुतिभिनारावणस्य कार- णत्ये सिद्धे भेदाभेदश्रुत्यो बैटकश्रुत्या विषयभेदेनाविशेषे प्रतिपादिते निर्गु- आगमविपादकश्रुतीनां हेयगुणनिषेधकत्वाज्ज्ञातृज्ञेयादिकल्पकाविद्याया एवामा- मण्याद्ब्रह्मकार्यस्य सस्थत्वादविद्यया संसारे बीवगलदोषाणां ब्रह्मण्यपि संभवात्तन्निवर्तकान्तरस्य वक्तुमशक्यत्वात् । अतोऽद्वैतवादस्यासंभवान्न निर्विशेषचिन्मात्र ब्रह्मसिद्धि । अतो नारायणस्यैव जगत्कारणत्वमोक्षप्रद- त्वादिगुणयोगः संभवतीति सविशेषमेव ब्रह्म । सूक्ष्मचिदचिद्विशिष्टं ब्रह्म- कारणं स्थूलचिदचिद्विशिष्टं ब्रह्म कार्यमिति कारणादनन्यत्कार्यमिति विशि. ष्टाद्वैतवेदान्तिना संप्रदायः । 



, 

१ . खादेवोत्प' । २ घ. 'दनप' । ३ ख. 'स्वयंभू प्रजापत्यादि । ४ ग. घ. 'त्रायणी' । ५ ख, 'नत्वन्त' । ६ ख. वाक' । ७ घ. 'हुप्रमाणैः ति । ८ ख. 'तू गर्भश। ९ घ. "समकं प्र' । १० घ. 'भिन्नं ताभ्यां विशिष्टं परं व्रत जमत्कारणम् । नं। ११ व. ब्रह्मात्मैक्य १२ घ. "नव । १३ घ. 'णप्रतिषे । १४ घ. माणिकत्वात् । १५ ख. "विद्यायाः सं' । 

G 

• 

प्रकाशसहिता । 

८३ 

एवमीश्वराङ्गनकारान्निरीश्वरसांख्यमीमांसकादिमतनिरासः। तस्यैवोपादानं त्वस्वीकाराद्योगपाशुपतनैयायिकानां मतनिरासः । तैर्निमित्तमात्रेश्वराङ्गी- कारात् । ईश्वरस्य कार्य प्रत्युपादानत्वनिमित्तत्वं वत्कर्तृत्वप्रेरकत्वनियन्तृत्व- प्रशास्तृत्व सहकारित्वोदासीनत्वादिकमप्युपपद्यते । बाल्ययौवनावस्थादयो दोषा यथा शरीरगता न तु शरीरिणि जीव एवं चिदचिच्छरारिणः पर- मात्मनोऽपीति न निर्विकारश्रुतिविरोधः । नियमेनाऽऽधेयत्वाविधे यत्वशेषत्वादेः शरीरलक्षणस्य जगति विद्यमानत्वाज्जगच्छरीर ईश्वरस्तद्गतदोषैरसंस्पृष्टश्च । 

स चेश्वरो विशुस्वरूपः । विभुत्वं नाम व्यापकत्वम् । तच्चेश्वरस्य त्रिभा स्वरूपतो धर्मभूतज्ञानतो विग्रहतश्च । स चानन्त इत्युच्यते । अनन्तो नाम त्रिविधपरिच्छेदरहितः । त्रिविधपरिच्छेदस्तु देशतः कालतो वस्तुतः परि- च्छेदः । सत्यत्वज्ञानत्वानन्दत्वामलत्वादय ईश्वरस्य स्वरूपनिरूपकथर्माः । ज्ञानश्वक्त्यादयो निरूपितस्वरूपधर्माः । सर्वज्ञत्व सर्वशक्तित्वादयः सृष्ट्युप- युक्ता धर्माः । वात्सल्य सौशील्य सौलभ्वादय आश्रयणोपयुक्ता धर्माः । कारुण्यादयो रक्षणोपयुक्ता धर्माः । एतेषां स्वरूपं बुद्धिपरिच्छेदे निरूपिस- मितीह न पच्यते । अयमीश्वरोऽण्डसृष्ट्यनन्तरं चतुर्मुखदक्षकालादिष्वन्त- यमितया स्थित्वा सृष्टिं करोति । विष्ण्ववताररूपेण मनुकालाद्यन्तर्यामिस्व- रूपेण च स्थित्वा रक्षको भवति । रुद्रकालान्तकादीनामन्तर्यामितया संहारमपि करोति । अतः सृष्टिस्थितिसंहारकर्ता च भवति । 

एवंप्रकार ईश्वरः परव्यूहविभवान्वचम्यचवताररूपेण पञ्चप्रकारः । तत्र परो नाम त्रिपाद्विभूतौ कुमकुमुदाक्ष पुण्डरीकवामनशङ्कुकर्ण सर्व नेत्र सुमुख- सुप्रतिष्ठितादिभिर्दिव्यायुधभूषणपरिजन परिच्छदा म्वितैर्दिव्यनगरपालकैः परि- 



१ ख. 'नत्वादिस्वी । २ ख. 'खकर्तृ । ३ ग. 'प्रकाशयितृत्व' । घ. 'प्रकाशितृत्व' । ४ ख. ग. 'कमुप' । ५ न. 'रीरोध' । ६ व. 'ज्ञानानन्द' । ७ व पविशेषका घ । ८ घ. 'मिरू' । घ ९ थ. 'दीनां चान्त' । 

८४ 

यतीन्द्रमतदीपिका- 

रक्षिते श्रीवैकुण्ठाख्ये पुरे चण्डप्रचण्डप्रचण्डभद्र भद्रसुभद्रजयविजय धातृविधा- तृप्रभृतिभिर्द्वारपाल के रुपेतश्रीमद्दिव्यालये श्रीमहामणिमण्डपे धर्मायष्टपादविर- चितसिंहासने शेषपर्यङ्के दिव्य मङ्गलविग्रहविशिष्टश्चतुर्भुजः श्रीभूनी ला साहवः शङ्खचक्रादिदिव्यायुधोपेतः श्रीमत्किरीटा दिदिव्यभूषणभूषितोऽनन्तगरुड चि- व्वक्सेनादिभिर्नित्यैः सामगान परैरन्यैर्मुक्तेश्चानुभूयमानो ज्ञानशक्त्याद्यनन्त- कल्याणगुणविशिष्टः परब्रह्मपरवासुदेवादिशब्दवाच्यो नारायणः । 

व्यूहो नाम पर एवोपासनार्थं जगत्सृष्ट्याद्यैर्थं च वासुदेवसंकर्षणप्रद्युम्नानि. रुद्धभेदेन चतुर्घाऽवस्थितः । तत्र पँड्गुणपूर्णः श्रीवासुदेवः । ज्ञानबलाभ्यां 




१ घ. 'क्षितश्रीमद्वैकु' । २ ग. 'ण्डभद्रसुभद्रज' । घ. 'ण्डसुभद्रज' । ३ क. ग. 'पेते श्री । ४ क. 'ये म° । ख. °ये श्रीमणि' । ५ ख. 'मानज्ञा । ६ घ. ' द्यर्थे च । ७ ख. 'षडैश्वर्यगुणः श्री । घ. 'षड्गुणपरिपू । 

प्रकाशसहिता । 

८५ 

संकर्षणः । ऐश्वर्यवीर्याभ्यां प्रद्युम्नः । शक्तितेजोभ्यामनिरुद्ध इति गुणविभागः । एतेषु चतुर्षु प्रत्येकं त्रयस्त्रयोऽवतीर्णाः केशवादयो व्यूहान्तराणि द्वादशमासान द्वादशादित्यानां चाधिदेवतानेि ऊर्ध्वपुण्ड्रेषु तेषामेव स्थानं विधीयते । तत्र 



यतीन्द्रमतदीपिका- 

किनकप्रभः केशवश्चतुश्चक्रधरः । इषामो नारायणश्चतुःशङ्खधरः । मणिप्रेभो माधवश्चतुर्गदाधरः । चन्द्राभो गोबिन्दतुः शार्ङ्गधरः । पद्मकिञ्जल्कसंनिभो विष्णुश्च तुर्हलधरः । अब्जा भो मधुसूदनश्चतुर्मुशलधरः । अग्निवर्णस्त्रिविक्रमश्च- तुः खड्गधरः । बालसूर्याभो वामनश्चतुर्वज्रधरः । पुण्डरीकाभः श्रीधरचतुष्- ट्टिशधरः । तडित्प्रभो हृषीकेशश्चतुर्मुङ्गरथरः । सूर्याभः पद्मनाभः पञ्चायुध- घरः । इन्द्रगोपनिभो दामोदरश्चतुष्पाशधरः । 

विभवो नाम तत्तत्सजातीयरूपेणाऽऽविर्भावः । स दशधा - ते च मत्स्याद- योऽवतारविशेषः । तत्र वेदापहारिदैत्यनिरसनद्वारा ब्रह्मणे प्रमाणदत्वार्थो मत्स्यावतारः । देवानामजरांमृतिहेत्व मृतोत्पादने मन्दराधारत्वेनावतीर्णः कूर्मावतारै: । संसारसागरोन्मनजनोद्धर्तुकामः स्वमहिषी भूम्युद्धरणार्थमवती र्णो वराहः । आश्रित संरक्षणार्थं महासुरग्रहस्तम्भेऽवतीर्णो नृसिंहावतार: । त्रिविक्रमो भूत्वा स्वपादारविन्दोद्भवेन जलेन जगत्पौपापहरणेन तद्रक्षणार्थ - मवतीर्णो वामनः । दुष्टक्षत्त्रियनिरसनार्थं परशुरामः । शरणागतरक्षणार्थी धर्मस्थापनार्थः श्रीरामः प्रलम्बादिनिरसनार्थ बलभद्रः । मोक्षोपायदर्शनार्थ श्रीकृष्णः । अधर्मिष्ठान्निरस्य पूर्णधर्मोत्पादनार्थं कलिनिर्मोचनार्थं कल्क्यव- तारः । एवमेकैकावतारेष्वनन्तप्रकाराः सन्ति । षट्त्रिंशद्भेदभिन्नाः पद्मना- 

१ ग. घ. 'प्रभाभो । २ ख. 'तुः पद्मध' । ३ घ. 'र्मुसल° । ४ क. पदध । ५ घ.. 'चतुःपा ं । ६ घ॰  ंषाः । ब्र' । ७ ग. 'निरासपूर्वकं । ८ ग. 'प्रदानार्थमवतीर्णो म । ९ घ. 'रः । अमृ'। १० घ. 'रामरणहे । ११ घ. रः । भूमेरुद्ध' । १२ ग. 'तर'। १३ घ. 'पापह° । १४ घ. 'णार्थोऽव' । १५ ख. घ. 'क्षण' । १६ घ. 'नार्थश्री' । १७ ख. रामचन्द्रः | १८ ग 

ष्णः कलि । 

प्रकाशसहिता | 

८७ 

भादयोऽपि पुनर्दविभक्त हयग्रीवनरनारायणादयोऽपि ।  
एवं मुख्यगौणपूर्णा आवेशाद्यवतारा बहुप्रकाराः । तेषूपास्यानुपास्यविभागो द्रष्टव्यः ।  

अवताराणाम् इच्छैव हेतुर् न कर्म ।  
प्रयोजनं तु दुष्कृतविनाशपूर्वकं साधुपरित्राणमेव । 



१ . ख्यगुण । 

८८ 

यतीन्द्रमतदीपिका- 

अन्तर्यामित्वं नाम स्वर्ग नरकाद्यनुभवदशायामपि जीवात्मनः सुहृत्वेन योगिभिर्द्रष्टव्यतया हृदयमदेशावस्थितं रूपम् । जीबेन साकं विद्यमानोऽपि तद्वतदोषैरसंस्पृष्टो वर्तते । 

अवतारो नाम देशकालविप्रकर्षरहित आश्रिताभिमतद्रव्यादिकं शरी- रतया स्वीकृत्य तस्मिन्नप्राकृतशरीरविशिष्टः सन्नर्चकपराधीनस्नानभोजना- सनशयनस्थितिः सर्वसहिष्णुः परिपूर्णो गृहग्रामनगर मैदेशशैलादिषु वर्त मानो मूर्तिविशेषः । स च स्वयंव्यक्तदैव सैद्धमानुष भेदाच्चतुर्विधः । एवमुक्तासु 



१ क. 'ष्टो द्रष्टव्यः । घ. 'हितात्रि' । ३घ, प्रशस्तदे ग. "प्रशस्त शै' । 

प्रकाशसहिता । 

८९ 

पञ्चावस्थास्वपि श्रीविशिष्ट एव भगवान्वर्तत इति श्रुत्या प्रमाणसिद्धोऽर्थः । तेनैकायनोक्तनिःश्रीकवादो निरस्तः । एवमीश्वरो निरूपितः । 

इति श्रीबाधूलकुलतिळकश्रीमन्महाचार्यस्य प्रथमदासेन श्रीनिवासदासेन विरचितायां यतीन्द्रमतदीपिकायामोश्वरनिरूपणं नाम नवमोऽवतारः ॥ ९ ॥ 



११ 

१ ख॰ 'पि वि' । २ ख. 'गनिषितार्थः । ३ ग. 'र्थः । एतेनै' । 

यतीन्द्रमतदीपिका- 
