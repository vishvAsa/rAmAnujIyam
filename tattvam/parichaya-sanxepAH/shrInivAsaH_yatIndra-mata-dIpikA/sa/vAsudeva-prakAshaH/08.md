+++
title = "०८"

+++

६७ 

अथ जीवो निरूप्यते - प्रत्यक्त्व चेतनत्वात्मत्वकर्तृत्वादीनीश्वरजीवसाधा- रणानि लक्षणानि । प्रत्यक्त्वं नाम स्वयमेव स्वस्मै भासमानत्वम् | चेत- नत्वं ज्ञानाश्रयत्वम् । आत्मत्वं शरीरमतिसंबन्धित्वम् । कर्तृत्वं संकल्पज्ञा • नाश्रयत्वम् । एवं सामान्यलक्षणलक्षितस्यं विशेषलक्षणान्युच्यन्ते - अणुस्खे सति चेतनत्वम् । स्वत्तः शेषत्वे सति चेतनत्वम् । एवमाधेयत्वाविधेयत्व- पराधीनकर्तृत्वपरतन्त्रत्वादिकमूह्यम् । 

स च देहेन्द्रियमनःप्राणादिभ्यो विलक्षणः । यथा मम शरीरमिति प्रती- त्या देहाव्यावृत्तः । 









अथाष्टमो ऽवतारः ।

**शेषत्वे सतीति** । शेषत्वं च यथेष्ट-विनियोगार्हत्वम् । चेतनत्वमात्रोक्तावीश्वरे ऽतिव्याप्तिः । शेषत्व-मात्रोक्तावचित्पदार्थेष्वतिव्याप्तिर् अत उभयोपादानम् । जीवश्चायं परमात्मना स्वेच्छानुसारेण विनियुज्यत एवेति लक्षण-समन्वयः । **आधेयत्वेति** । आधेयत्वम् आश्रितत्वम् । विधेयत्वं नियाम्यत्वम् ।

**देहाव्द्यावृत्त इति** । चार्वाकास् तु देह एवा ऽत्मेति वदन्ति । अत एव स देहावधिकः । न तु देहोत्पत्तेः पूर्वं देहनाशानन्तरं वा तस्य स्थितिः । देहात्मवादे प्रमाणं त्व् अहं जानामीति प्रत्ययः । ज्ञाता ह्य् आत्मा अहम् इति चकास्ति । देहश् चाहंकार-गोचरः । स्थूलो ऽहं कृशो ऽहमिति दर्शनात् । देहस्य हि स्थौल्यादियोगः । अतस् तत्समानाधिकरणतया ऽयम् अहंकारः शरीरालम्बन इत्य् अवश्यम् आश्रयणीयम् । यद्यपि भौतिकेषु काष्ठ-लोष्टादिषु चैतन्यं नोपलभ्यते तथा ऽपि भूत-चतुष्टय-संघातात्मक-देहे चैतन्याविर्भावो नानुपपन्नः । यथा क्रमुक-फल-ताम्बूल-दलादिषु अवयवेषु प्रत्येकमविद्यमानो ऽपि रागः संयोग-विशेषाद् अवयविन्य् आविर्भवति तद्वत् । परं त्व् एतद् अरमणीयम् । इदं शरीरम् इति शरीर-विषयिणी मतिः पराग्वृत्तिः । अहं जानामि इति प्रत्यग्वृत्तिर् अहम् इति मतिः । सा चेदंकार-गोचराद् भिन्नम् एव स्व-विषयम् उपस्थापयति । तद् उक्तम् —

> न खल्व् अहम् इदंकाराव् एकस्यैकत्र वस्तुनि ।

इति । स्थूलो ऽहम् इत्यादिस् तु लाक्षणिकः प्रयोगः । अत एव ममेदं गृहम् इतिवन् ममेदं शरीरम् इति भेद-प्रतिभासः । किं च चैतन्यम् अपि देहे नोपपद्यते । कार्य-द्रव्यगत-विशेषगुणानां कारण-गुण-पूर्वकत्वात् । ताम्बूलादाव् अपि चर्वण-जनित-हुतवह-संयोग-संपादित-पाटलिमभिः परमाणुभिर् द्व्यणुकादि-क्रमेण कारण-गुण-पूर्वक एव रागोदयः । किं चानुमानेनापि देहस्यानात्मत्वं सिध्यति । तथा चोक्तम् -

> उत्पत्तिमत्त्वात् पारार्थ्यात् संनिवेश-विशेषतः ।
> रूपादिमत्त्वाद् भूतत्वाद् देहो ना ऽऽत्मा घटादिवत् ॥
> सच्छिद्रत्वाद् अदेहित्वाद् देहत्वान् मृतदेहवत् ।

इति । किं च देहात्मवादे जन्मान्तराभावेनाकृताभ्यागम-कृत-विप्रणाश-दोष-प्रसङ्गः । सन्ति हि देहान्तरानुभाव्य-स्वर्ग-स्वाराज्यादि-साधन-विधायिन्यः श्रुतयः । किं च जातमात्रो हि जन्तुः स्तन्यादि-वाञ्छायुक्तस् तदर्थ-प्रवृत्त्या निश्चीयते । तदवस्थस्य च रागादयो जन्मान्तरीय-संस्कारोद्बोधम् अन्तरेण न युज्यन्त इति बोध्यम् ।

**चक्षुषेति** । इन्द्रियात्मवादिनाम् अयम् अभिप्रायः - ज्ञानं हीन्द्रिय-व्यापार-फलम् । अतस् तद् इन्द्रिय-समवाय्येव भवितुम् अर्हति । ज्ञानाश्रयत्वम् एव च चेतनत्वम् इति । किं त्व् एतद् अयुक्तम् । चक्षुषा पश्यामीत्यादि-प्रतीति-विरोधात् । तत्र हि द्रष्ट्रादिश् चक्षुरादिभ्यो भिन्न एव प्रतीयते । किं चेन्द्रियाणां प्रत्येकं चेतनत्वं संभूय वा । ना ऽऽद्यः । इन्द्रियान्तर-दृष्टस्येन्द्रियान्तरेण प्रतिसंधानाभाव-प्रसङ्गात् । अस्ति च तत् 'यम् अहम् अद्राक्षम् तम् अहं स्पृशामि' इति । नान्त्यः । न हि पञ्चभिर् इन्द्रियैः संभूयैकं वस्त्व् अनुभूयते ऽनुसंधीयते वा । किं चैकेन्द्रिय-विगमे मरण-प्रसङ्गः । तत्तदिन्द्रियापाये तद् इन्द्रियार्थ-स्मरणानुपपत्तिश् च । तथा चान्धो रूपं न स्मरेत् । बधिरः शब्दं न स्मरेत् । ज्ञानस्येन्द्रिय-व्यापार-जन्यत्वे ऽपि शस्त्रादि-व्यापार-जन्मनः पापादेर् इव परसमवायित्वं नानुपपन्नम् । **मनसेति** । किं च बाह्येन्द्रियेषु यथायथं स्व-स्व-विषय-संबद्धेष्व् अपि यतो न युगपत् सर्वे विषयाः प्रतीयन्ते ततो ऽवगच्छामः, अस्ति किञ्चिद् अपरम् अपि साधनं यत्-साहाय्यक-विरहान् न सर्वे विषया युगपत् प्रकाशन्ते किं तु कश्चिद् एवैकः प्रतीयत इति मनसः करणत्वसिद्धिः ।

> सुखादि-संवेदनानि करणवन्ति क्रियात्वात्, रूपादि-ज्ञानवत् ।

इत्य् अनुमानम् अप्य् अत्र प्रमाणम् । तद् एवम् ज्ञान-करणतया ऽवगतस्य मनसः कथम् इव ज्ञाने कर्तृत्वम् । कर्तृत्वं हि स्वातन्त्र्यनियतम् । स्वातन्त्र्यं च स्वच्छन्दानुरोधेन साध्य-सिद्ध्यनुगुणोपकरण-संपादन-सामर्थ्यम् । करणत्वं तु पारतन्त्र्यनियतम् । पारतन्त्र्यं च पराधिष्ठानाधीन-व्यापारत्वम् । ननु प्राण एवा ऽऽत्मा । प्राणान्वयिनि शरीरे सात्मकत्व-प्रतीतेस् तद् अनन्वयिनि निरात्मकत्व-प्रतीतेश् चेत्यत माह - **मम प्राणा इति** । किं च प्राणो ना ऽत्मा वायुत्वाद् बाह्यवायुवत् । देह-धारण-योग्यता-रूप-विशेषम् आपन्नो वायुर् एव प्राणः । 'आपोमयः प्राणः' ( छा० ६।५।४) इति श्रुतिस् त्व् आप्यायनपरा । तेजोमयी वाग् इतिवत् । सुषुप्तौ वृत्तिहीने ऽप्य् आत्मनि प्राणस्य वृत्तिमत्त्वदर्शनाच् च न तस्या ऽत्मत्वम् । प्राणवृत्त्यैव ह्य् अशित-पीत-द्रव्यस्य सुषुप्तावपि सप्त-धातु-भावेन परिणामः श्वास-प्रश्वासौ च भवतः । ननु संविद् एवा ऽत्मा, अजडत्वाद् अत आह - **जानामीति** । अजडत्वहेतुस् तु ना ऽत्मत्वसाधक इत्य् अग्रे बौद्धमत-खण्डने स्फुटी भविष्यति ।

ननु जीवात्मा विभुः । शरीरव्यापि-सुखाद्युपलब्धेः । देशान्तरे ऽपि तद्भोग्य-वस्तूत्पलत्तेश् च । तत्र हि जीवादृष्टं कारणम् इति तस्य तत्र संनिधानम् अपेक्ष्यते । कार्य-कारणयोः सामानाधिकरण्यनियमात् । तच् चादृष्टम् आश्रयम् अन्तरेण न संभवतीतित्यगत्या जीवात्मनो विभुत्वम् अङ्गीकार्यम् इति चेत् तत्रा ऽह - **स चेति । उत्क्रान्त्यादेर् इति** । तथा च 'उत्क्रान्ति-गत्यागतीनाम्' (ब्र. सू. २।३।२०) इति सूत्रे भाष्यम् - उत्क्रान्तिस् तावच् छ्रूयते । 'तेन प्रद्योतेनैष आत्मा निष्क्रामति चक्षुषो वा मूर्ध्नो वा अन्येभ्यो वा शरीर-देशेभ्यः' (बृ. ४।४।२) इति । गतिर् अपि 'ये वै के चास्माल् लोकात् प्रयन्ति चन्द्रमसम् एव ते सर्वे गच्छन्ति' (कौ. १।२) इति । आगतिर् अपि 'तस्माल् लोकात् पुनर् एत्यास्मै लोकाय कर्मणे' (बृ. ४।४।६) इति । विभुत्वे ह्य् एता उत्क्रान्त्यादयो नोपपद्येरन्निति । तथा —

> बालाग्रशतभागस्य शतधा कल्पितस्य च ।
> भागो जीवः स विज्ञेयः स चा ऽऽनन्त्याय कल्पते ( श्वे. ५।९ ) ।
>
> आराग्रमात्रो ह्य् अवरो ऽपि दृष्टः (श्वे.१।८) ।

> स्वरूपम् अणुमात्रं स्याज् ज्ञानानन्दैकलक्षणम् । 
> त्रसरेणुप्रमाणास् ते रश्मि-कोटि-विभूषिताः ॥

इत्यादि-श्रुति-स्मृतयो ऽप्य् अत्र प्रमाणतया ऽनुसंधेयाः । **प्रमाणेति** । हृत्प्रदेशावच्छिन्नोपलम्भस्वारस्येन तादृश-प्रमाणानुसारद् इत्य् अर्थः । **युगपद् इति** । उशीरादि-वासित-स्वादु-शीत-जल-पानादौ युगपद् गन्ध-रस-स्पर्शोपलम्भेन युगपद् अनेकेन्द्रिय-संविधानम् आत्मनो ऽवश्यं वाच्यम् । तच् च विभुत्वम् अन्तरेण न संभवतीति शङ्काशयः । **धर्मेति** । यद्यपि जीवात्मनो न सर्वशरीर-व्याप्तिस् तथा ऽपि तद्धर्मस्य ज्ञानस्य सर्वशरीर-व्याप्त्या युगपद् अनेक-विषयानुभवः सेत्स्यति । तथा च श्रुतिः - 'प्रज्ञया घ्राणं समारुह्य घ्राणेन सर्वान् गन्धान् आप्नोति । प्रज्ञया चक्षुः समारुह्य चक्षुषा सर्वाणि रूपाणि पश्यति' (कौ.३।६) इत्यादिः । सूत्रकारैर् अपि 'गुणाद् वा लोकवत्' (ब्र.सू.२।३।२६ ) इति सूत्र एवम् एवोक्तम् । सर्वशरीरव्यापि-सुखाद्युपलब्धिर् अपि ज्ञानद्वारैव बोध्या । 'स चा ऽऽनन्त्याय कल्पते' (श्वे० ५।९) इत्यत्रोक्तम् आनन्त्यम् अपि धर्मभूत-ज्ञानद्वारैव बोध्यम् । 'नित्यः सर्गगतः स्थाणुः' (गी.२।२४) इत्यत्रोक्तं सर्वगतत्वम् अप्य् एवम् एव । धर्मभूत-ज्ञानद्वारा जीवात्मनः सूक्ष्मानुप्रवेशक्षमत्वात् ।

> देहेन्द्रियमनः-प्राणधीभ्यो ऽन्यो ऽनन्य-साधनः ।
> नित्यो व्यापी प्रतिक्षेत्रम् आत्मा भिन्नः स्वतः सुखी ॥ (आ.सि.पृ.६)

इत्युक्तं व्यापित्वम् अपि तथैव । यत् तु विष्णुपुराणे 'तस्या ऽत्म-पर-देहेषु सतो ऽपि' (२।१४।३१) इत्यत्र जीवात्मनो ऽनेक-देहेषु सद्भाव-प्रतिपादनेन विभुत्वं सूच्यत इति । तन् न । जातिद्वारा तथा प्रतिपादनात् । एकस्य जीवात्मनो ऽन्यस्मिन् देहे ऽसत्त्वे ऽपि तज्जातीयस्यान्यस्य सत्त्वात् । देशान्तरे भोग्य-वस्तूत्पत्तिस् तु जीवात्मनो ऽणुत्वे ऽपि न विरुद्धा । जीवात्मकृत-कर्म-निमित्तेश्वर-प्रीतिकोपात्मक-बुद्धेर् एवादृष्ट-शब्दार्थत्वात् । ईश्वरस्य च विभुत्वेन तद्बुद्धेः सर्वकार्य-सामानाधिकरण्यम् अव्याहतम् एव । एतच् च मूले एवानुपदं स्फुटी भविष्यति । न चा ऽऽत्मनो ऽणुत्वे पृथिव्याद्यणुवत् तस्य प्रत्यक्षत्वं न स्यादे इति वाच्यम् । विभुत्वे ऽपि तवा ऽऽकाशादिविभ्वन्तरवद् अप्रत्यक्षत्व-प्रसङ्गात् । 'यथानुभवं स्वीकार्यम् एव' इति चेन् ममापि तुल्यम् । पृथिव्यादि-परमाणूनाम् अप्रत्यक्षत्वस्यास्माभिर् अनङ्गीकाराच् च । **एतेनैवेति** । योगिनां नाना-देहाधिष्ठानम् अपि ज्ञानद्वारैवेत्य् आशयः । **मुक्तानां चेति** । एतच् च 'प्रदीपवद् आवेशस् तथा हि दर्शयति' । (ब्र.सू.४।४।१५) इति सूत्रे भाष्ये स्पष्टम् । एतेन "संसार-दशायां स्वरूप-ज्ञानयोः संकोचाद् अणु-परिमाणम् आत्म-स्वरूपम् । मोक्ष-दशायां तु सर्वगतं सर्वव्यापि स्वरूपं ज्ञानं च विस्तीर्णतया प्रकाशते । एतच् च 'स चा ऽनन्त्याय कल्पते ' (श्वे०५।९) इति श्रुत्या ऽवगम्यते । पराशरेणापि -

> विष्णुशक्तिः परा प्रोक्ता क्षेत्रज्ञाख्या तथा परा (वि० पु० ६।७।६१) इत्यादिना संकोच-विकास-योगित्वम् उक्तम् । 

इति वरद-विष्णु-मिश्रोक्तम् अपास्तम् । धर्मभूत-ज्ञानद्वारा तदुपपत्तेर् उक्तत्वात् ।

**पूर्वानुभूतेति** । 'न जायते म्रियते' ( का० २।१८ ) 'ज्ञाज्ञौ द्वाव् अजाव् ईशानीशौ' (श्वे० १।९) इत्यादि-श्रुतयो ऽप्य् अत्र प्रमाणम् । किं च जीवानित्यत्वे ऽकृताभ्यागम-कृत-विप्रणाश-रूप-दोष-द्वय-प्रसङ्गः । **जीवस्येति** । 'प्रजापतिः प्रजा असृजत' ( तै० सं. ५।७।३ ) 'सन्मूलाः सोम्य् इमाः सर्वाः प्रजाः' (छां० ६।८।४) 'यतो वा इमानि भूतानि जायन्ते (तै० ३।१।१) 'जीवान् विससर्ज भूम्याम्' (म.ना.१।४) इत्यादि-श्रुतयो ऽप्येतद् अभिप्रायेणैव योज्याः । ननु नित्यत्वे जीवात्मनां 'सदेव सोम्येदम् अग्र आसीद् एकम् एवाद्वितीयम्' (छां० ६।२।१ ) इति श्रुति-प्रतिपादितं सृष्टेः प्राग् एकत्वावधारणं विरुध्यत इति चेन् न । नाम-रूप-विभागाभाव एवैकत्वमिति तद् आशयात् । एतेना ऽऽत्मा-नित्यत्ववादिनश् चत्वारो ऽपि पक्षा निरस्ता वेदितव्याः । तथा हि - क्षणिक आत्मेति विज्ञानात्मवादिनः । आ-शरीर-स्थायीति प्राणेन्द्रियात्मवादिनः । प्रलयान्त इति पौराणिकैकदेशिनः। मोक्षावधिक इत्य् औपनिषदाभासाः । तत्र प्रथम आत्मानम् उत्तर-कालानवस्थायिनं मन्यमानो न किंचिद् उद्दिश्य प्रवर्तेत । प्रवृत्तिर् हि खलूत्तरकाले सुखं दुःख-निवृत्तिं वा ऽभिसंधायैव । सा ऽत्र कथं घटेत । फलकाले स्वाभावात् स्वकाले फलाभावात् । द्वितीये तु पारलौकिकं फलम् अभिसंधाय यज्ञादौ प्रवृत्तिर् न स्यात् । सा च सार्वत्रिकी दृश्यते । तृतीये मोक्ष-मार्गोपदेशानर्थक्यम् । चतुर्थे ऽप्य् आनर्थक्यम् एव । तद् उक्तम् -

> अहमर्थ-विनाशश् चेन् मोक्ष इत्य् अध्यवस्यति । 
> अपसर्पेद् असौ मोक्ष-कथा-प्रस्ताव-गन्धतः ॥ 

इति । 

ननु 'विज्ञानघन एवैतेभ्यो भूतेभ्यः समुत्थाय तान्य् एवानु विनश्यति' (बृ०२।४।१२) इति जीव-विनाशः श्रूयते । मैवम् । अस्याः श्रुतेर् लोक-धी-रूढ-अनुवाद-मात्रत्वात् । 

**प्रति-शरीरम् इति** । सौभर्यादि-क्षेत्रज्ञ-व्यतिरिक्त-स्थल इति शेषः । **भिन्न इति** । अत एव कस्यचित् सुखित्व-काले ऽन्यस्य दुःखित्वं दृश्यते । देह-भेदस् तु न तन्-नियामकः । सौभरि-शरीरे तद्-अदर्शनात् । न च देह-भेदस्यानियामकत्वे जन्मान्तरानुभूतस्य कुतो न स्मृतिर् इति वाच्यम् । संस्कार-नाशेन तद्-उपपत्तेः । न च चैत्रेणानुभूते मैत्रस्यास्मरणम् आत्म-ऐक्ये ऽपि संस्कार-नाशाद् एवेति वाच्यम् । तथा सति चैत्रस्याप्य् अस्मरण-प्रसङ्गात् । किं च सुख-दुःखयोर् एक-आश्रयत्व उभय-प्रतिसंधानम् एकस्यैव स्यात् । कश्चिद् बद्धः कश्चिन् मुक्तः कश्चिच् छिष्यः कश्चिद् आचार्य इत्य्-आदि-व्यवस्था च न सिध्येत् । देव-मनुष्य-तिर्यगादि-भेदेन विषम-सृष्टिश् च नोपपद्येत । कर्म-भेदेन तु न विषमा सृष्टिः । जीवैक्य-पक्षे हि कस्य कर्म कस्माद् भिन्नम् उच्यते । इदं कर्मामुकस्येति व्यवस्थाया असंभवात् । एवम् एवान्तःकरण-भेदस्याप्य् अनियामकत्वं द्रष्टव्यम् । प्रयोगश् च – चैत्रात्मा मैत्र-तादात्म्य-रहितः । तद्-अनुभवज-स्मृत्य्-अनाधारकत्वात् कदाचिद् अपि तद्-गत-सुखादि-प्रतिसंधान-रहितत्वाद् वा । 'नित्यो नित्यानां चेतनश् चेतनानाम् एको बहूना यो विदधाति कामान्' (का० ५।१२) इत्यादिश्रुतिर् अपि जीवानेकत्वे प्रमाणम् । नन्व् इयं श्रुतिर् औपाधिक-भेदाभिधायिनी । अत एव 'भोक्ता भोग्यम्' (श्वे० १।१२) इत्यादिभिर् जीवैक्य-प्रतिपादिकाभिः श्रुतिभिर् अविरोध इति चेत् तत्रा ऽऽह - **एक-परिमाणेष्व् इति । एको व्रीहिर् इति** । एको व्रीहिः 

सुनिष्पन्नः सुपुष्टं कुरुते जनम् इत्यादौ यथा । राम-सुग्रीवयोरैक्यम् इत्यत्राप्य् एवम् एव । तयोः प्रकारस्यैक्यात् । **ज्ञानैकाकारतयेति** । इयद् एव हि जीवाद्वैतम् । जीवाद्वैत-शब्दस्य प्रकाराद्वैते तात्पर्यात् । जीवानाम् अनेकत्वे ऽपि तेषां प्रकारस्यैक्यात् । 'नानात्मानो व्यवस्थात:' इति न्याय-सूत्रे ऽपि जीवानेकत्वम् एव स्थापितम् । सांख्यैर् अप्य् उक्तम् — 

> जनन-मननकरणानां प्रतिनियमाद् अयुगपत्-प्रवृत्तेश् च । 
> पुरुष-बहुत्वं सिद्धं त्रैगुण्य-विपर्ययाच् चैव ।

( सां० कां १८ ) इति । तथा च जीव-भेद-निषेध-वचनानि प्रामाणिक-स्वरूप-भेद-व्यतिरिक्त-देहात्माभिमान-निबन्धन-देवत्वादि-भेद-निषेध-पराणीत्य् उक्तं न्याय-सिद्धाञ्जने । एवं जीवानां परस्परं भेदे सिद्धे जीव-ब्रह्म-भेदो ऽपि सिध्यति । 'नेह नाना (बृ० ४।४।१९) इत्यादि-श्रुतयस् तु सर्वस्य ब्रह्म-शरीरत्वेन ब्रह्म-शरीर-व्यतिरिक्त-वस्त्व्-अन्तर-निषेधार्थिकाः । एतद् एव हि ब्रह्माद्वैतम् । तस्य प्रकार्य-द्वैते तात्पर्यात् । ब्रह्म-शरीर-भूतानां प्रकाराणां जीवानाम् अनेकत्वे ऽपि तेषां सर्वेषाम् आत्म-भूतस्य प्रकारिणो ब्रह्मण ऐक्यात् । मुक्ताव् अपि न जीव-ब्रह्मणेर् ऐक्यम् । 'सदा पश्यन्ति सूरयः' (नृ० पू० ५।१० ) इत्य् उक्तेः । किं तु साम्यमात्रम् । 'मम साधर्म्यम् आगताः । (गी० १४।२) इति भगवतैवोक्तत्वात् । 

**स्वतः सुखीति** । तद् उक्तम् आत्म-सिद्धौ - 

> नित्यो व्यापी प्रति-क्षेत्रम् आत्मा भिन्नः स्वतः सुखी ॥ 

इति । 

**उपाधि-वशाद् इति** । अनादि-कर्म-रूपाविद्या कृताचित्-संसर्गाद् इत्य् अर्थः । उपाधिर् लिङ्ग-देहः प्रकृत्य्-आत्मको ऽनादिर् इति मान्याः । **कर्तेति** । तथा च श्रुतिः - 'कर्ता विज्ञानात्मा पुरुषः' (प्र.४।९) इति । अत एव 'यजेत स्वर्ग-कामः' 'ब्रह्मेत्य् उपासीत' (छां० ३।१८।१) इत्य्-आदि-शास्त्राणाम् अर्थवत्त्वम् । बोद्धुर् एव हि शासनं नाचेतनस्य-प्रधानादेः । इदं च 'कर्ता शास्त्रार्थवत्त्वात्' (ब्र.सू. २।३।३३) इत्य् अधिकरणे स्पष्टम् । यत् तु - 

> प्रकृतेः क्रियमाणानि गुणैः कर्माणि सर्वशः । 
> अहंकार-विमूढात्मा कर्ता ऽहम् इति मन्यते ।। 

( गी. ३।२७) इति गुणानाम् एव कर्तृत्वं स्मर्यत इति । तत् सांसारिक-प्रवृत्तिष्व् अस्य कर्तृता सत्त्व-रजस्-तमोगुण-संसर्ग-कृता न स्वरूप-प्रयुक्तेत्य् आशयेन । एवम् आत्मनः कर्तृत्वे सिद्धे तन्-मूलकं भोक्तृत्वम् अपि तस्यैवेत्य् आह - **भोक्तेति । प्रकृत्य्-अपेक्षयेति** । प्रकृति-विकार-भूत-पाञ्चभौतिक-शरीरापेक्षयेत्य् अर्थः । **ईश्वरेति** । 'यस्या ऽऽत्मा शरीरम्' (बृ. ३।७।३) इति श्रुतेः । **सिद्धम् इति** । स्वस्य चास्य स्वयं-प्रकाशत्वम् । परस्य तु तज्-ज्ञान-विषयतयैव प्रकाशते । स्वस्यापि प्रमाणान्तरावसेयाणुत्व-शेषत्व-नियाम्यत्व-नित्यत्वादि-विशिष्ट-रूपेण ज्ञान-विषयत्वम् अस्त्य् एव । अहम् इति प्रत्यक्त्वैकत्व-विशिष्टतया तु स्व-प्रकाशता सर्वदा । योग-दशायां तु यथावस्थितापूर्वाकार-विशिष्टतया यौगिक-प्रत्यक्षेण साक्षात्-क्रियते । तद् उक्तम् आत्म-सिद्धौ - 

> योगाभ्यास-भुवा स्पष्टं प्रत्यक्षेण प्रकाश्यते । 

इति । 

'अत्रायं पुरुषः स्वयंज्योतिर् भवति' (बृ० ४।३।९) 'कतम आत्मा यो ऽयं विज्ञानमयः प्राणेषु हृद्य् अन्तर्-ज्योतिः पुरुष:' (बृ० ४।३।७) इत्य्-आदि-श्रुतिभिश्चा ऽऽत्मनः स्वयंप्रकाशत्वं सिध्यति । यद्यपि 'हृद्य् अन्तर्-ज्योतिः पुरुषः' इत्यत्र ज्योतिः-शब्दो भाक्तस् तथा ऽपि स्व-प्रकाश-प्रदीपादिवल्-लोक-दृष्टया ऽन्य-निरपेक्षत्वं स्वरसावगतं न बाध्यम् । स्वयं-प्रकाशत्वम् अन्याधीन-प्रकाशत्वम् । इदम् एवाजडत्वम् । 

**ज्ञानस्येति** । इत्थं हि बौद्ध-मतम् — संविदः स्वयं-प्रकाशत्वात् तस्या एवा ऽऽत्मत्वम् । किं च यः संविदो ऽन्यं संवेदितारम् अभ्युपगच्छति, अभ्युपगच्छत्य् एवासौ संविदम् । न ह्य् असत्याम् एव संविदि संवेत्तीत्य् उपपद्यते । एवं चेद् उभय-वादि-संप्रतिपन्नतया सैव परं वेदित्री लाघवाद् भवतु किम् अन्येन कल्पितेन । तस्माद् अनाद्य्-अविद्या-वशात् समारोपितावास्तव-ग्राह्य-ग्राहक-विकल्पोल्लेखिनी स्वयं-प्रकाशा संविद् एव परमार्थ-सती सैव चा ऽऽत्मेति । परं त्वेतद् अयुक्तम् । स्वयं-प्रकाशत्वं हि ना ऽत्मत्वस्य व्याप्यम् । किं तु व्यापकम् । लाघवम् अप्य् अप्रयोजकम् । 'न विज्ञातुर् विज्ञातेर् विपरिलोपो विद्यते' [बृ० ४।३।१०] इति श्रुतौ संवित्-तद्वतोः पृथग्-दर्शनात् । तद् उक्तं तत्त्व-मुक्ता-कलापे - 

> नित्या सा यस्य तद्-वान् अपि निगम-मितौ गौरवं नास्य भारः' (२।४) 

इति । 

किं च संविद आत्मत्वे पूर्वेद्युर् दृष्टम् अपरेद्युर् अहम् इदम् अदर्शम् इति कथम् इव प्रत्यभिजानीयात् । न च संवित्-संतानाश्रयेण प्रत्यभिज्ञोपपद्यत इति वाच्यम् । संविद्-व्यतिरिक्तस्य स्थायिनो ऽनुसंधायिनः संतानस्याभ्युपगमे स्व-सिद्धान्त-त्यागः । अनभ्युपगमे प्रत्यभिज्ञानुपपत्तिस् तद्-अवस्था । न ह्यन्येनानुभूते ऽन्यस्य प्रतिसंधान-संभवः । 

**भूतेति** । प्राग् उपपादितम् । **गज-देह इति** । एतद् अपि मतम् अयुक्तम् । बृहतः शरीराद् अल्पीयसि शरीरे प्रविशतो ऽपरिपूर्णत्व-प्रसङ्गात् । विकारत्व-प्रयुक्तानित्यत्वादि-दोष-प्रसङ्गश् च । किं चैककाले ऽनेकदेहान् परिगृह्णतां सौभरि-प्रभृतीनां स्वस्वरूपम् अनेकधा कृत्वा तत्तद्देहपरिग्रहप्रसङ्गः। किं च परकायप्रवेशद्वारा ऽनेक-शरीराणि परिगृह्णतां योगिनां स्वरूपस्य स्थूलशरीरं त्यक्त्वा ततः सूक्ष्म-शरीर-परिग्रहसमये तस्य सर्वस्यावकाशाभावाच्छैथिल्यं स्यात्। एतच् च 'नैकस्मिन्न् असंभवात्' (ब्र० सू० २।२।३२) इत्य् अधिकरणे स्पष्टम्। **कर्तृत्वेति**। एतच् चानुपदम् एवोपपादितम् (पृ० ७२ पं० २३)। **ब्रह्मांश इति**। यादव-मते भास्कर-मते च ब्रह्मणः सगुणत्वाङ्गीकारस् तुस्य एव। तथैव प्रपञ्चस्य सत्यत्वम् अपि। अत एव बन्ध-मोक्ष-व्यवस्था सिध्यति। इयास् तु विशेषः। भास्कर-मते तत्त्वमसीति श्रुतेर् जीव-ब्रह्मणोर् अभेदः स्वाभाविकः। भेदस् त्वौपाधिकः देव-मनुष्यादि-कृतः। अचिद्-ब्रह्मणोस् तु भेदः स्वाभाविकः। 'निर्मलम्' (ब्र० बिं० २१) इत्य् आदि-श्रुतेः। अभेदो ऽपि च तयोः स्वाभाविक एव। 'इदं सर्वं यद् अयम् आत्मा' (बृ० २।४।५) इत्य् आदि-श्रुतेः। न चाचिद्-ब्रह्मणोर् भेद औपाधिक इति वाच्यम्। उपाधेर् अचित्-स्व् अन्तर्भावात्। 'उपाधि ब्रह्म' एतद्-उभय-भेदस्याप्य् औपाधिकत्वेनोपाध्य्-अन्तरापेक्षायाम् अनवस्थाप्रसङ्गात्। यादव-मते तु, अचिद्-ब्रह्मणोर् इव जीव-ब्रह्मणोर् अपि भेदाभेदौ स्वाभाविकौ। मुक्ताव् अपि भेद-श्रुतेस् तत्त्वमसीत्य् ऐक्योपदेशाच् चेति। परं त्वेतन् न युक्तम्। तत्र भास्कर-मत उपाधि-ब्रह्म-व्यतिरिक्त-वस्त्व्-अन्तरानभ्युपगमाद् ब्रह्मण्येवोपाधि-संसर्गाद् औपाधिकाः सर्वे दोषा ब्रह्मण्येव स्युः। ततश् च 'अपहत-पाप्मा' (छा० ८।७।१) इत्य् आदि-श्रुति-विरोधः। यादव-मते ऽपि जीव-ब्रह्मणोर् भेदवद् अभेदस्याप्य् अभ्युपगमाद् ब्रह्म स्वरूपेणैव सुर-नर-तिर्यक्-स्थावरादि-भेदेनावस्थितम् इति ब्रह्मणो जीव-भावेन सर्वे जीव-गता दोषा ब्रह्मण एव स्युः। विस्तरस् तु वेदार्थ-संग्रहात् अवसेयः। **अविद्येति**। अयं शांकर-पक्षः। तत्र ह्य् अविद्या-शबलं ब्रह्मैव जीवः। स च सर्व-शरीरेष्व् एकः। चैत्रानुभूते मैत्रस्याननुसन्धानं त्व् अविद्या-वैचित्र्यात्। अत एव जीवैक्यवादः उपपद्यते। तथा 'ज्ञानिनो मित्रामित्र-कथा कुतः' 'यद्य् अन्यो ऽस्ति परः को ऽपि' (वि० पु० २।१३।८५) 'एक एव हि भूतात्मा' (ब्र० बिं० १२) 'घट-ध्वंसे घटाकाशो न भिन्नो नमसा यथा' इत्य् आदि संगच्छत इति। एतद् अपि न सम्यक्। 'पृथग्-आत्मानम्' इत्य् आदि-श्रुतिषु जीव-ब्रह्मणोर् निरुपाधिक-भेद-प्रतिपादनात्। आश्रयानुपपत्त्यादि-सप्तविधानुपपत्ति-ग्रस्तत्वेनाविद्याया निरूपयितुम् अशक्यत्वाच् च। सप्तविधानुपपत्तयस् तु श्री-भाष्यादौ द्रष्टव्याः। जीवैक्यवादस् तु साजात्याद् एव । 'पण्डिताः समदर्शिनः' (गी० ५।१८) इत्य् आदि स्मृतिभिर् जीवानां साम्य-बोधनात्। 'मित्रामित्र-कथा कुतः' इति तु न जीवैक्याभिप्रायम्। किंतु राग-द्वेषाभावाभिप्रायम्। 'यद्य् अन्यो ऽस्ति' (वि० पु० २।१३।८५) इत्यत्रान्य-शब्दो ऽन्यादृश इत्य् अर्थकः । 'एक एव हि भूतात्मा' (ब्र० बिं० १२) इत्य् ऐक्यम् अपि भूत-संसर्ग-शङ्कित-वृद्धि-ह्रास-निषेधाभिप्रायम्। 'घट-ध्वंसे' इत्य् आदिकं त्व् औपाधिक-वैषम्य-निवृत्ताव् अत्यन्त-साम्यं व्यनक्ति। न हि घट-ध्वंसे घटावच्छिन्न आकाशांशो ऽशान्तरेणैकी भवति। **अन्तःकरणेति**। अयं पक्षः शांकर-मतानुयायिनः। तद् उक्तं वेदान्त-परिभाषायाम् —

> जीवो नामान्तःकरणावच्छिन्नं चैतन्यम् इति।

तस्य नानात्वम् अपि तत्रैव स्पष्टम्। अयम् अपि पक्षो न रमणीयः। कल्पान्तरे ऽनुभूतस्य कल्पान्तरे ऽनुसन्धानानापत्तेः। अन्तःकरणावच्छिन्न-चैतन्यस्य जीवत्वे जीवत्वस्यान्तःकरण-चैतन्य - एतद्-उभय-समुदाय-वृत्तित्वेनान्तःकरण-भेदे जीव-भेदस्य दुर्वारत्वात्। अस्ति हि कल्प-भेदे चेतो-भेदः। सन्ति च कल्पादौ जाति-स्मराः स्वयम्-आगत-विज्ञाना इति बोध्यम्। 

**नन्विति**। एतच् चोपपादितं प्राग् अणुत्व-समर्थने (पृ० ६९ पं० १२)।

**गुल्मेति**। गुल्मा अनतिदीर्घ-निबिड-लता मालत्य्-आदयः। लता दीर्घयायिन्यो द्राक्षातिमुक्ता-प्रभृतयः। वीरुधश् छिन्ना अपि या विविधं प्ररोहन्ति ता गुडूची-प्रभृतयः।

अथवा वृक्षेभ्यो न्यून-परिमाणा उद्भिज्जा गुल्माः कुरबकादयः। लता वल्लयः। बीजकाण्ड-प्ररोहिण्यो वीरुधः। **स्वल्पा सेति**। अत्र सेत्य् अनेन संवित् परामृश्यते।

**सर्वाधिकारेति**। अत्र शूद्रादीनाम् अप्य् अधिकारः।

**साम्यापत्ति-श्रुतिर् इति**। 'निरञ्जनः परमं साम्यम् उपैति (मुं० ३।१।३) इति श्रुतिर् इत्य् अर्थः । मम साधर्म्यम् आगताः (गी० १४।२) इत्यत्राप्य् एवम् एव। मोक्षो हि सायुज्यम् एव। न तु सालोक्यं सामीप्यं सारूप्यं वा। तेषां स्वर्गादिवत् फलान्तरत्वात्। सयुग्-भावः हि सायुज्यं भोग-साम्यम् इति यावत्। सयुक्-शब्दश् च भिन्नयोर् एकत्र साधारण-योगं दर्शयति। ब्रह्म वेद ब्रह्मैव भवति (मुं० ३।२।९) इति श्रुतेर् अपि साम्यं एव तात्पर्यम्। तद् उक्तम् -

> लोकेषु विष्णोर् निवसन्ति केचित् समीपमृच्छन्ति च केचिद् अन्ये।
> अन्ये तु रूपं सदृशं भजन्ते सायुज्यम् अन्ये स तु मोक्ष उक्तः ॥

इति।

> मोक्षं सालोक्य-सारूप्यं प्रार्थये न कदाचन।
> इच्छाम्य् अहं महाबाहो सायुज्यं तव सुव्रत।

इत्यत्र मोक्षम् इत्यस्य मोक्षत्वेन भासमानं सालोक्यं सारूप्यं च न प्रार्थये किंतु वस्तुतः मोक्ष-रूपं सायुज्यम् एवेच्छामीत्य् अर्थः। एतेन सालोक्यादि-भेदेन मोक्षे तारतम्यम् अस्तीत्य् अपास्तम्। सालोक्यादिषु क्वचिन् मुक्ति-शब्द-प्रयोगस् तु भाक्तः। मुक्ति-तारतम्यं वदद्भिस् तु मुक्तिर् एव शिक्षणीया। सर्व-कर्म-निवृत्तौ स्वतः-प्राप्त-ब्रह्मानुभवे तारतम्यायोगात् ॥

इति श्री-यतीन्द्र-मत-दीपिका-प्रकाशे ऽष्टमो ऽवतारः ॥ ८ ॥











यतीन्द्रमतदीपिका-- 

चक्षुषा पश्यामि श्रोत्रेण शृणोमि वाचा वदामीत्यादिप्रत्ययाद्वाद्ये- न्द्रियेभ्यो व्यावृत्तः । मनसा जानामीति मनसो ज्ञानकरणत्वप्रतीते:, 



6 

प्रकाशसहिता । 

मम प्राणा इति व्यतिरेकोक्तेः, जानाम्यहमिति ज्ञानाच्च मनःप्राणज्ञानभ्यो 

व्यावृत्तः । 

। 

स चाणुपरिमाणः । उत्क्रान्त्यादेः श्रवणात्प्रमाणानुसाराच्च । अणुत्वे युग. पदने कविषयानुभवः कथमिति न शङ्कनीयम् । धर्मभूतज्ञानव्याप्त्योपपत्तेः । 




यतीन्द्रमतदीपिका- 

एतेनैव सौभरि प्रभृतीनां मुक्तानां च युगपदनेकशरीरपरिग्रहोऽपि संभवति । 

स च नित्यः । पूर्वानुभूतार्थप्रतिसंघानां । नित्यश्वेज्जीव उत्पन्नो जीवो नष्टो जीव इति प्रतीतिः कथमिति चेन्न । जीवस्य देहसंबन्ध उत्पत्तिस्तद्वि- योगो नाश इति प्रतिपादनाज्जीवस्वरूपं नित्यमेव । 

। 



७१ 

स च प्रतिशरीरं भिन्नः । एकपरिमाणेष्वनेकेषु सुवर्णघटेको घट इति 

७२ 

यतीन्द्रमतदीपिका- 

प्रतीतिवद्व्रीहिराशावेको व्रीहिरितिवच्च ज्ञानैकाकारतयैकत्वव्यवहारः । न तु स्वरूपैक्यम् । प्रमाणविरोधात् । 

स्वतः सुखी । उपाधिवशात्संसारः । अयं च कर्ता भोक्ता शरीरी शरीरं च भवति । प्रकृत्यपेक्षया शरीरी । ईश्वरापेक्षया शरीरम् । तस्य प्रत्यक्षश्रुतिभ्यां 
प्रकाशसहिता । 

७३ 

स्वयंप्रकाशत्वं च सिद्धम् । प्रयोगश्व - आत्मा स्वयंप्रकाशः, ज्ञानत्वाद्धर्म- : भूतज्ञानवदिति । ज्ञांनाणुत्वामलत्वादय एतस्य स्वरूपनिरूपकधर्माः । 

एतेन ज्ञानस्य क्षणिकत्वं क्षणिक संतानरूप आत्मेति बौद्धपक्षः, भूतचतुष्ट- यात्मकत्वाद्देहस्य देहावधिक आत्मेति चार्वाकपक्षः, गजदेहे गजपरिमाणः 




१ क. 'ज्ञानवाणु । १ . क्षणि । 

७४ 

यतीन्द्रमतदीपिका- 

" 

पिपीलिका देहे तत्परिमाणोऽतो देहपरिमाण आत्मेति जैनपक्षः, कर्तृत्वभोक्त• त्वादिकं प्रकृतेरेव न तु पुरुषस्येति सांख्यपक्षः, ब्रह्मांशो जीव इति यादवपक्ष:, सोपाधिकब्रह्मखण्डो जीव इति भास्करपक्षः, अविद्यापरिकल्पित एकजीव- 



पेणैव 

। 

6 

प्रकाशसहिता । 

७५ 

वादपक्षः, अन्तःकरणावच्छिन्नाने कजीववादपक्ष इत्येवमादयो विरुद्धपक्षा निरस्ताः । विभुत्ववादपक्षोऽपि । 

ननु जीवस्य विभुत्वानङ्गीकारेऽदृष्टजनितदेशान्तरफलोपलब्धिः कथमिति चेन्न । जीवस्य संबन्धाभावेऽप्यदृष्टवशादेवोपपैत्तेः । अदृष्टं नाम भगवत्प्रीत्य- प्रीतिजनकजीवकर्तृककर्मविशेषजन्यो ज्ञानविशेषः । स विशेषो भगवत्संकल्प एव विभुस्वरूपं भगवन्तमाश्रितः । अतः फलोपलब्धिरिति न विरोधः । 

स जीविस्त्रिविध:- बद्धमुक्तनित्यभेदात् । तत्र बद्धा नामानिवृत्त संसाराः । ते चतुर्दशभुवनात्मकाण्डकटाहवर्तिनो ब्रह्मादिकीटपर्यंन्ताश्चेतनविशेषाः । श्रीम- नारायणनाभिकमलादुत्पन्नो ब्रह्मा । ब्रह्मणो रुद्रः । पुनर्ब्रह्मणः सनकांदयो योगिनो नारदादिदेवर्षयो वसिष्ठभृग्वादिब्रह्मर्षयः पुलस्त्य मरीचिदक्षैकश्य- पादयो नव प्रजापतयो बभूवुः । तेभ्यो देवा दिक्पालाचतुर्दचेन्द्राश्चतुर्दश मनवोऽसुराः पितरः सिद्धगन्धर्वकिंनर किंपुरुषविद्याधरादयो वसवो रुद्रा आदित्या अश्विनौ च दानवयक्षराक्षस पिशाच गुह्यकादयः । एवं देवयोनयः । मनुष्या अपि ब्राह्मणक्षत्रियवैश्यशूद्रादिजातिभेदाद्बहुविधा: । तिर्यञ्चोऽपि पशुमृगपक्षिसरीसृपपतङ्ग-कीटादिभेदाद्बहुविधाः । स्थावरा अपि वृक्षगुल्म- लतापीरुत्तृणादिमेदाद्बहुविधा: । वृक्षादीना जला हरणोपयुक्त किंचिज्ज्ञान संब- 



१ . ख. 'पद्यते । २ ग कादियोगि । २ घ. काश्यक. 'वरा । 

७६ 

यतीन्द्रमतदीपिका- 

1 

न्धोऽस्त्येव । अर्माणिमत्सु स्वल्पा सेत्युक्तत्वात् । अतो देवमनुष्यतिर्यक्स्था- वरभेदभिन्ना बद्धाः | जरायुजाण्डजोद्भिज्ज स्वेदजाश्च भवन्ति । देवमनुष्या जरायुजाः । तेषु ब्रह्मरुद्रादयः सनकादयश्चं सीताद्रौपदी धृष्टद्युम्नादयो भूतवे- तालादयाश्चायोनिजाः । तिर्यगादयश्च जरायुजा अण्डजाः स्वेदजाश्च भवन्ति । स्थावरादय उद्भिज्जाः । एवंभूता बद्धाँ बीजाङ्कुरन्यायेन विषमप्रवाहतयाs- नादिकालमवृत्ताविद्याकर्मवासना रुचि प्रकृति संबन्धे चक्रवत्परिवर्तमानैर्गर्भज- न्मबाल्य यौवनजग्रत्स्वप्नसुषुप्तिमूर्च्छाजरामरणस्वर्ग नरकगमनादिविविधविचि- त्रावस्थावन्तोऽनाद्यनन्तप्रकारातिदुःसहतापत्रयाभितप्ताः स्वतःप्राप्तभगवदनु- भवविच्छेदवन्तैश्चेति । 

ते द्विविधाः— शास्त्रवश्यास्तदवश्याश्चेति । तयोर्मध्ये करणायत्तज्ञानानां वद्धानां शास्त्रवश्यतऽस्ति । तिर्यक्स्थावरादीनां तन्नास्ति । शास्त्रवश्या द्विवि- धाः । बुभुक्षवो मुमुक्षवश्चेति । तत्र बुभुक्षवस्त्रैवर्गिक पुरुषार्थनिष्ठाः पुरुषाः । ते द्विविधा: - अर्थकामपरा धर्मपराचेति । केवलार्थकामपरा देहात्माभिमानवन्तः । धर्मपराश्च ' अलौकिकश्रेयःसाधनं धर्मः ' ' चोदनालक्षणोऽर्थो धर्मः ' इर्ति- लक्षणलक्षितयज्ञदानतपस्तीर्थयात्रादिनिष्ठाः । ते च देहातिरिक्तात्मनः पर- लोकोऽस्तीति ज्ञानवन्तः । धर्मपरा द्विविधाः - देवतान्तरपरा भगवत्पराश्चेति । देवतान्तरपरा ब्रह्मरुद्रेन्द्राग्न्याद्याराधनपराः । भगवत्पराश्चाऽऽत जिज्ञासुरर्था ययुक्तरीत्याऽधिकारिणः । आर्तो भ्रष्टैश्वर्यकामः । अर्थार्थी त्वपूर्वैश्वर्यकामः । मुमुक्षवो द्विविधा: - कैवल्यपरा मोक्षपराचेति । कैवल्यं नाम ज्ञानयोगात्ल- कृतिवियुक्तस्वात्मानुभवरूपोऽनुभवः । अर्चिरादिमार्गेण परमपदं गत एव क्वचित्कोणे पतित्यक्त पत्नीन्यायेन भगवदनुभवव्यतिरिक्तस्वात्मानुभव इत्या- हुः । केचिदचिरादिमार्गेण गतस्य पुनरावृत्त्यश्रवणात्मकृतिमण्डल एव कचिदेशे स्वात्मानुभव इत्यप्याहुः । मोक्षपराश्च द्विविधाः - भक्ताः प्रपन्नाश्चेति । भक्ताः पुनरधीतसाङ्गसशिरस्कवेदाः पूर्वोत्तरमीमांसापरिचयाश्चिददच्चिद्वि- लक्षणमनवधिकातिशयानन्दस्वरूपं निखिल हेयमत्यनीकं समस्त कल्याणगुणा- हमकं ब्रह्मावधार्यं तत्प्राप्त्युपायभूतां साङ्गभक्ति स्वीकृत्य तथा मोक्षं प्राप्तु- कामाः। भक्तावधिकारस्त्रैवर्णिकानामेव । देवादीनामप्यस्ति । अर्थित्वसामर्थ्ययोः 

१ क. णिषु स्वल्पांत्य । २ घ. 'श्व द्रौं । ३ घ. द्धा जीवा बी । ४ घ. 'जागरस्वप्न' ५ घ. 'न्तश्च । ते' । ६ घ. 'ताति । ७ ग. 'ते च द्वि' A ८ क. 'तिधर्मल' । ९ घ. 'रुद्रा एन्या । १० 'त्युक्ताषि । ११ ख. 'नुरू' । १२ घ. 'तित लक' । १३ ख. रिक्तास्वा ! 

5 

प्रकाशसहिता । 

- 

७७, 

संभवात् । न शूद्राधिकारः । अपशूद्राधिकरणविरोधात् । भक्तिस्वरूपं तु बुद्धिपरिच्छेदे प्रतिपादितम् । भक्ता द्विविधाः – साधनभक्तिनिष्ठा साध्य- भक्तिनिष्ठाश्चेति । व्यासादयः साधनभक्तिनिष्ठाः । श्रीपराङ्कुशादयः साध्य. भक्तिनिष्ठाः । 

-- 

1 

आकिंचन्यानन्यगतिकत्वधर्मविशिष्टो भगवन्तमाश्रितः प्रपन्नः । सोडाप द्विविधः – त्रैवर्गिकपरो मोक्षपरश्चेति । त्रैवर्गिकपरो नाम भगवत एव धर्मार्थ- कामाभिलाषी । मोक्षपरस्तु सत्सङ्गान्नित्यानित्यविवेके सति संसारे निर्वेदा- द्वैराग्य उत्पन्ने मोक्षेच्छायां जातायां तत्सिद्ध्यर्थमाचार्यों वेदसंपन्न इत्याद्या- चार्यलक्षणलक्षितं गुरुं संश्रित्य तद्द्वारा पुरुषकारभूतां श्रियं प्रतिपद्य म- क्त्याद्युपायान्तरेऽशक्तोऽत एवाकिंचनानन्यगतिः श्रीमन्नारायणचरणाववो- पायत्वेन यः स्वीकरोति स प्रपन्नः । प्रपत्तिः सर्वाधिकारा । 

स च प्रपन्नो द्विविधः - एकान्ती परमैकान्ती चेति । यो मोक्षफलेन साकं फलान्तराण्यपि भगवत एवेच्छति स एकान्ती । देवतान्तरशून्य इत्यर्थः । भक्तिज्ञानाभ्यामन्यत्फलं भगवतोऽपि यो नेच्छति स परमैकान्ती । स द्विविधः – दृप्स आर्तश्वति भेदात् । अवश्थमनुभोक्तव्यमिति प्रारब्धकर्मानु- भवन्नैतद्देहावसान समयमीक्षमाणो दृतः । जाज्वल्यमानाग्निमध्यस्थितस्येव संसारावस्थितेरतिदुःसहत्वात्मपत्युत्तरक्षणमोक्षकाम आर्तः । 

3 

: 

मुक्तो नामोपायपरिग्रहोनन्तरं नित्यनैमित्तिक भगवदाज्ञाक हर्यरूपाणि स्वयं प्रयोजनतया कुर्वन्भगवद्भागवतापराधांश्च वर्जयन्देहावसानकाले सुकृतदुष्कृते मित्रामित्र योनिक्षिपन्वाङ्मनसीत्यादिप्रकारेण हार्द परमात्माने विश्रम्य मुक्तिद्वारभूत सुपुन्नाख्यनाड्यां प्रविश्य ब्रह्मरन्ध्र(निष्क्रम्प हार्दन साकं सूर्यकिरणद्वाराऽग्निलेोकं गत्वा दिनपूर्वपक्षोत्तरायण संवत्सराभिपानिदेवता- भिर्वायुना च पथि सत्कृतः सूर्यमण्डलं भित्त्वा नमोरन्ध्रद्वारा सूर्यलोकं गत्वाऽनन्तरं चन्द्रविद्युद्वरुणेन्द्र प्रजापतिभिर्मार्गप्रदर्शिभिरातिवाहिकगणैः सोप- चारैः सह तत्तल्लोकानतीत्य प्रकृतिवैकुण्ठसी पापरिच्छेदिकां विरजां तीर्त्वा सूक्ष्मशरीरं विहायामानव करस्पर्शादिप्राकृतदिव्य विग्रहयुक्तश्चतुर्भुजो ब्रह्मा- लंकारेणालंकृत इन्द्रजापतिसंज्ञकन गरद्वारपाल कौभ्यनुज्ञया श्रीवैकुण्ठारूपं 



१ क. 'अकिञ्चनानं। २ क. घ. रेणाश' । ३ ग. घ. 'ति । अ' । ४ घ. 'श्यमेव भो । ५ घ. 'ग्रहणान ं । ६ क. 'नाड्या प्र' । ७ घ. 'द' ८ ख. घ. 'सीमप' ९ घ 'तवि' । 

1 

0 

1 

१० ख. 'तुर्मुखो ब्र' । ११ क. घ. 'कानभ्यनुज्ञाप्य श्री । 

७८ 

यतीन्द्रमतदीपिका- 

दिव्यनगरं प्रविश्य गरुडामन्तयुक्त पताकालं कृतदीर्घ प्राकार सहित गोपुरमतीत्यै- रंमदाख्यामृतसरः सोमसवनाख्याश्वत्थं च दृष्ट्वा शतं माल हस्तेत्युक्तं पञ्चश्चैताद- व्याप्सरोगणैरुपचारितो ब्रह्मगन्धादिभिरलंकृत स्तंत्रस्थाननन्तगरुड विष्वक्से- नादीन्प्रणम्य तैर्बहुमतो महामणिमण्डपमासाद्य पर्यङ्कसमीपे स्वाचार्यान्मण- य्य पर्यङ्कन्समीपं गत्वा धर्मादिपीठोपरिकमलेऽनन्ते विमलादिभिश्चामरह्स्ताभिः सेव्यमानं श्रीमूलीलासमेतं शङ्खचक्रादिदिव्यायुधोपेतं जाज्वल्यमान किरीट- मकरकुण्डलग्रेवे यहा र केयूरकटकश्रीवत्सकौस्तुभमुक्तादामोदरबन्धनपीताम्बर- काचीगुणनूपुराध परिमितदिव्य भूषणभूषितमपरिमितोदार कल्याणगुणसागरं भगवन्तं दृष्ट्वा तत्पादारविन्दयुगुले शिरसा प्रणम्य पादेन पर्यङ्कमारुह्य तेन स्वाङ्के स्थापितः कोऽसीति पृष्टो ब्रह्ममकोरोऽस्मीत्युक्त्वा तेन कटाक्षितस्त- दनुभवजनित हर्षप्रकर्षात्सर्व देश सर्वकाल सर्वावस्थोचित सर्वविध कैंकर्य रतिरा- विर्भूतगुणाष्टक उत्तरावविरहित ब्रह्मानुभववान्यः स मुक्त इत्युच्यते । मुक्तस्य ब्रह्मसाम्यापत्तिस्तु भोगसाम्यमाह । जगव्यापारवर्जनस्य प्रविपादनातु । तस्य नानात्वं सर्वलोकसंपरणं च संभवति । ननु मुक्तस्यानावृत्तित्वप्रति- पादनादस्मिलोके संचारः कथमिति न शङ्कनीयम् । कर्मकर्तृत्वस्यैव निषे. धात्स्वेच्छया संचरणोपपत्तेः । अतो मुक्तो भगवत्संकल्पायत्त स्वेच्छया सर्वत्र संचरति । 

नित्या नाम कदाचिदपि भगवेदनभिमतविरुद्धाचरणाभावेन ज्ञानसंकोच • सङ्गरहिता अनन्तगरुडविष्वक्सेनादयः । तेषामधिकारविशेषा ईश्वरस्य 



१ क. ख. 'सरसः सो । २ घ. 'त्युक्त, ३ क. 'शर्त दि । ४६. पचरि । ५ घ. 'तस्तत्रत्यानन्त', ६ घ. 'हस्तैः से' । ७. 'रोट म । ८ ख. 'परिकरों । ९ घ. काशोऽ• कुमत्सुिक्या ते ! 1. क. 'रणत्वं च । ११ क. मैकत्व ं 93 क. "बुभि° ! १३ ख. 'अश्रृङ्कार ! 

प्रकाशसहिता । 

७९ 

नित्येच्छयैवानादित्वेन व्यवस्थापिताः । एतेषामवतारास्तु भगवदवतारव' 

स्वेच्छया । एवं बद्धमुक्तनित्यभेदभिन्नो जीवो निरूपितः ॥ 

इति श्रीवाघूळ कुलतिलक श्रीमन्महाचार्यस्य प्रथमदासेन श्रीनिवासदा सेन विरचितायां यतीन्द्रमतदीपिकायां जीवनिरूपणो 

नामाष्टमोऽवतारः ॥ ८ ॥ 
