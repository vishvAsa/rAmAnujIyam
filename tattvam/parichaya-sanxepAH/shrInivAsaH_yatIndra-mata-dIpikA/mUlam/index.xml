<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;मूलम् on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/</link>
    <description>Recent content in &#43;मूलम् on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/index.xml" rel="self" type="application/rss+xml" />
    <item>
      <title>०१ उपोद्घातः</title>
      <link>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/01_upodghAtaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/01_upodghAtaH/</guid>
      <description>&lt;p&gt;श्रीवेङ्कटेशं करिशैलनाथं श्रीदेवराजं घटिकाद्रिसिंहम् ।&lt;br&gt;&#xA;कृष्णेन साकं यतिराजमीडे स्वप्ने च दृष्टान् मम देशिकेन्द्रान् ॥ १ ॥&lt;br&gt;&#xA;यतीश्वरम् प्रणम्याहं वेदान्तार्यम् महागुरुम् ।&lt;br&gt;&#xA;करोमि बालबोधार्थं यतीन्द्रमतदीपिकाम् ॥२॥&lt;/p&gt;&#xA;&lt;p&gt;१. श्रीमन्नारायण एव चिदचिद्विशिष्टाद्वैततत्त्वम् भक्तिप्रपत्तिभ्याम् प्रसन्नः स उपायः, अप्राकृतदेशविशिष्ठः स एव प्राप्य इति वेदान्तवाक्यैः प्रतिपादयतां श्रीव्यासबोधायन-गुहदेवभारुचिब्रह्मनन्दिद्रमिडाचार्य श्रीपराङ्कुशनाथयामुनमुनियतीश्वरप्रभृतीनाम् मतानु- सारेण बालबोधार्थं वेदान्तानुसारिणी यतीन्द्रमतदीपिकाख्या शारीरकपरिभाषा महाचार्यकृपावलम्बिना मया यथामति सङ्ग्रहेण प्रकाश्यते ।&lt;/p&gt;&#xA;&lt;p&gt;२. सर्वम् पदार्थजातम् प्रमाणप्रमेयभेदेन द्विधा भिन्नम् । प्रमाणानि त्रीण्येव । प्रमेयं द्विविधम् – द्रव्याद्रव्य भेदात् । द्रव्यं द्विविधम् – जडमजडं चेति । जडं तु द्वि- विधम् – प्रकृतिः कालश्चेति । प्रकृतिश्चतुर्विंशतितत्त्वात्मिका । कालस्तु उपाधिभेदात् त्रिविधः ।&lt;/p&gt;</description>
    </item>
    <item>
      <title>०२ अनुमानम्</title>
      <link>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/02_anumAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/02_anumAnam/</guid>
      <description>&lt;p&gt;१. अथानुमानं निरूप्यते । व्याप्यस्य व्याप्यत्वानुसन्धानात् व्यापकविशेष- प्रमितिरनुमितिः । तत्करणमनुमानम् । व्याप्यस्य धूमस्य अग्निव्याप्यत्वानु- सन्धानात् व्यापकविशेषप्रमितिर्वह्निप्रमितिः ।&lt;/p&gt;&#xA;&lt;p&gt;२. अनधिकदेशकालनियतं व्याप्यम् । अन्यूनदेशकालवृत्ति व्यापकं तदिदम- विनाभूतं व्याप्यम्; तत्प्रतिसम्बन्धि व्यापकमिति ।&lt;/p&gt;&#xA;&lt;p&gt;३. तेन निरुपाधिकतया नियतसम्बन्धो व्याप्तिरित्युच्यते । सेयम् “यत्रधूमस्तत्र वह्निः” इति व्याप्तिर्भूयोदर्शनात् गृह्यते ।&lt;/p&gt;&#xA;&lt;p&gt;४. व्याप्तिर्द्विविधा – अन्वयव्यतिरेक भेदात् । साधनविधौ साध्यविधिरूपेण प्रवृत्ता व्याप्तिरन्वयव्याप्तिः । यथा – “यो यो धूमवान् स सोऽग्निमान्” इति । साध्यनिषेधे साधननिषेधरूपेण प्रवृत्ता व्याप्तिर्व्यतिरेकव्याप्तिः । यथा – “योऽनग्निः स निर्धूम” इति ।&lt;/p&gt;</description>
    </item>
    <item>
      <title>०३ शब्दः</title>
      <link>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/03_shabdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/03_shabdaH/</guid>
      <description>&lt;p&gt;१. अनुमाननिरूपणानन्तरं शब्दो निरूप्यते । अनाप्तानुक्तवाक्यजनिततदर्थविज्ञानं शाब्दज्ञानम् । तत्करणं शब्दप्रमाणम्। “अनाप्तानुक्त” इत्युक्तत्वात् वेदस्य पौरुषेयत्वमतनिरासः । कारणदोषबाधकप्रत्ययाभाववत् वाक्यं वा ।&lt;/p&gt;&#xA;&lt;p&gt;२. सर्गादौ भगवान् चतुर्मुखाय पूर्वपूर्वक्रमविशिष्टान् वेदान् स्मृत्वा स्मृत्वा उपदिश-तीत्युवत्या वेदस्य नित्यत्वमपौरुषेयत्वं च सिद्धमिति करणदोषाभावो बाधकप्रत्ययाभावश्च ।&lt;/p&gt;&#xA;&lt;p&gt;३. ननु वेदवाक्यानाम् मीमांसकैः कार्यपरतयैव प्रामाण्यस्वीकारात् सिद्धब्रह्म-परवाक्यानां व्युत्पत्त्यसम्भवाच्च कथम् प्रमाण्यम्? इति चेत्, न। सिद्धब्रह्मपरवाक्या- नामपि उपासनान्वयस्वीकारात् । “पिता ते सुखमास्ते” इति लौकिकसिद्धपरवाक्य-स्यापि बोधकत्वदर्शनात् बालानां लोके मातापितृप्रभृतिभिःअम्बातातमातुलचन्द्रादीन् अङ्गुल्या निर्दिश्य तदभिधायकशब्दान् प्रयुञ्जानैः क्रमेण भूयः शिक्षितानां तत्तदर्थ-बुद्ध्युत्पत्तिदर्शनात् वेदेऽपि परिनिष्पन्नेऽप्यर्थे शब्दस्य बोधकत्वं सम्भवतीति न अप्रामाण्यशङ्कावकाशः ।&lt;/p&gt;</description>
    </item>
    <item>
      <title>०४ प्रकृतिः</title>
      <link>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/04_prakRtiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/04_prakRtiH/</guid>
      <description>&lt;p&gt;१. प्रमाणनिरूपणानन्तरम् प्रमेयं निरूप्यते । प्रकर्षेण मेयम् प्रमेयम् । तच्च द्विविधम् – द्रव्याद्रव्यभेदात् । द्रव्यम् उपादानम् । अवस्थाश्रयमुपादानम् ।&lt;/p&gt;&#xA;&lt;p&gt;२. ननु “द्रव्यगुणकर्मसामान्य” – इत्यादिना मतान्तरस्थैः षोढा परिगणनात् कथं द्रव्याद्रव्यभेदेन द्विधा समर्थनम्? इति चेत्, उच्यते ।&lt;/p&gt;&#xA;&lt;p&gt;३. उत्क्षेपणापक्षेपणाकुञ्चनप्रसारणगमनभेदात् कर्म पञ्चधावस्थितमिति कल्पने गौरवात् “चलनात्मकं कर्म” इत्येकधैवोपपत्तेः तस्यापि संयोगमादायैवोपपत्तेः, संस्थानमेव जातिरिति संस्थानातिरेकिसामान्यानङ्गीकारात्, समवाये समवायान्तराङ्गीकारे अनवस्थानात्, तस्यापि संयुक्तविशेषणतयवोपपत्तेः, जीवेश्वरयोरणुत्वविभु- त्वादिविभाजकधर्ममन्तरेण “विशेष” इति किञ्चित्पदार्थान्तराङ्गीकारे गौरवाच्च कर्म- सामान्यविशेषसमवायानाम् पृथक्त्वेनानङ्गीकारात् द्रव्यमद्रव्यमिति द्विधा विभाग उपपद्यते।&lt;/p&gt;&#xA;&lt;p&gt;४. एतेनाभावस्सप्तमपदार्थ इत्यपि निरस्तम् । अभावस्य भावान्तररूपत्वात् । प्रागभावो नाम पूर्वावस्थापरम्परा । प्रध्वंसाभावो नाम उत्तरावस्थापरम्परा अत्यन्तान्योन्याभावौ तु धर्म्यन्तरस्वरूपावेव । एतस्य प्रत्यक्षेऽन्तर्भावः पूर्वमुक्तः । उपादानं द्रव्यमित्युक्तम् । गुणाश्रयो द्रव्यमिति सामान्यलक्षणं सम्भवति ।&lt;/p&gt;</description>
    </item>
    <item>
      <title>०५ कालः</title>
      <link>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/05_kAlaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/05_kAlaH/</guid>
      <description>&lt;p&gt;१. अथ अचिद्विशेषः कालो निरूप्यते । कालो नाम गुणत्रयरहितो जडद्रव्यविशेषः । स च नित्यो विभुश्च । भूतभविष्यद्वर्तमानभेदेन त्रिविधः । युगपत्क्षिप्रचिरादिव्य-पदेशहेतुः । निमेषकाष्ठकलामुहूर्तदिवसपक्षमासऋत्वयनसंवत्सरादिव्यपदेशहेतुश्च ।&lt;/p&gt;&#xA;&lt;p&gt;२. मनुष्यमानेन मासः पितॄणां दिनम् । तेषाम् अमावास्या तु मध्याह्नम् । मनुष्य- मानेन संवत्सरो देवानां दिनम् । तेषामुत्तरायणमहः । दक्षिणायनं रात्रिः। एवं देवमानेन द्वादशवर्षसहस्रसङ्ख्याकं चतुर्युगमित्युच्यते ।&lt;/p&gt;&#xA;&lt;p&gt;३. तत्र चतुःसहस्रवर्षसङ्ख्याकं कृतयुगम् । तत्र पूर्णो धर्मः । त्रिसहस्रवर्ष-सङ्ख्याकं त्रिपाद्धर्मवत् त्रेतायुगम् । द्विसहस्रवर्षपरिमितं द्विपाद्धर्मवत् द्वापरम् । सहस्रवर्षसङ्ख्याकम् एकपादधर्मसंयुक्तं कलियुगम् । एतेषां सन्धिर्द्विसहस्र-सङ्ख्याकः ।&lt;/p&gt;</description>
    </item>
    <item>
      <title>०६ नित्यविभूतिः</title>
      <link>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/06_nityavibhUtiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/06_nityavibhUtiH/</guid>
      <description>&lt;hr&gt;&#xA;&lt;p&gt;१. अथ नित्यविभूतिर्निरूप्यते । शुद्धसत्त्वधर्मभूतज्ञानजीवेश्वरसाधारणं लक्षणम् अजडत्वम् । अजडत्वं नाम स्वयम्प्रकाशत्वम् । तत्र शुद्धसत्त्वधर्मभूतज्ञान-साधारणं लक्षणम् – पराक्त्वे सति अजडत्वम् - तत्तु स्वयम्प्रकाशत्वे सति परस्मा एव भासमानत्वम् ।&lt;/p&gt;&#xA;&lt;p&gt;२. शुद्ध सत्त्वं नाम त्रिगुणद्रव्यव्यतिरिक्तत्वे सति सत्त्ववत्त्वम्; निःशेषाविद्या- निवृत्तिदेशविजातीयान्यत्वं वा । सा विभूतिरूर्ध्वप्रदेशे अनन्ता । अधःप्रदेशे परिच्छिन्ना अचेतना स्वयम्प्रकाशा च । आनन्दावहत्वादानन्दनामिका । पञ्चो-पनिषन्मन्त्रप्रतिपाद्यतया पञ्चोपनिषदात्मिका । अप्राकृतपञ्चशक्तिमत्तयापञ्च-शक्तिमयीति निगद्यते ।&lt;/p&gt;&#xA;&lt;p&gt;३. सा विभूतिरीश्वरस्य नित्यानाम् मुक्तानां च ईश्वरसङ्कल्पात् भोग्यभोगोप- करणभोगस्थानरूपा च भवति । भोग्यमीश्वरशरीरादि । भोगोपकरणानि चन्दन-कुसुमवस्त्रभूषणायुधादीनि । भोगस्थानानि तु पुरगोपुरप्राकारमण्डपविमानोद्यान-पद्मिन्यादीनि ।&lt;/p&gt;</description>
    </item>
    <item>
      <title>०७ धर्मभूतज्ञानम्</title>
      <link>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/07_dharmabhUtajnAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/07_dharmabhUtajnAnam/</guid>
      <description>&lt;p&gt;१. अथ क्रमप्राप्तं धर्मभूतज्ञानं निरूप्यते । स्वयम्प्रकाशाचेतनद्रव्यत्वे सति विषयित्वं, विभुत्वे सति प्रभावद्द्रव्यगुणात्मकत्वम्, अर्थप्रकाशो बुद्धिरित्यादि तल्लक्षणम् ।&lt;/p&gt;&#xA;&lt;p&gt;२. तद्धर्मभूतज्ञानम् ईश्वरस्य नित्यानां च सर्वदा नित्यमेव विभु च । बद्धानां तिरोहितमेव । मुक्तानाम् पूर्व तिरोहितम् अनन्तरमाविर्भूतम् ।&lt;/p&gt;&#xA;&lt;p&gt;३. ननु ज्ञानस्य नित्यत्वे “ज्ञानमुत्पन्नं, ज्ञानं नष्टम्” इति व्यवहारः कथम्? इति चेत्, न । ज्ञानस्य सङ्कोचविकासावस्थामादाय तत्सम्भवात् । दृतेः पात्राद्यथा उदकं क्षरति तथा ज्ञानमपि इन्द्रियद्वारा निःसृत्य अर्थेन सन्निकृष्यते । अहि- कुण्डलवत् सङ्कोचविकासौ।&lt;/p&gt;&#xA;&lt;p&gt;४. सर्वं ज्ञानं स्वत एव प्रमाणं स्वयम्प्रकाशं च । “विप्रतिपन्ना संवित् स्वगतव्यवहारम् प्रति स्वाधीनकिञ्चित्करा, स्वजातीयसम्बन्धानपेक्ष व्यवहार-हेतुत्वात्, अर्थेन्द्रियदीपवत् । न च चक्षुरालोकयोः सजातीयत्वम्, आहाङ्कारिक- तैजसभेदाद्भेदः ।&lt;/p&gt;</description>
    </item>
    <item>
      <title>०८ जीवः</title>
      <link>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/08_jIvaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/08_jIvaH/</guid>
      <description>&lt;p&gt;१. अथ जीवो निरूप्यते । प्रत्यक्त्वचेतनत्वात्मत्वकर्तृत्वादीनि ईश्वरजीवसाधार-णानि लक्षणानि । प्रत्यक्त्वं नाम स्वयमेव स्वस्मै भासमानत्वम् । चेतनत्वं ज्ञानाश्रयत्वम् आत्मत्वं शरीरप्रतिसम्बन्धित्वम् । कर्तृत्वं सङ्कल्पज्ञानाश्रयत्वम् ।&lt;/p&gt;&#xA;&lt;p&gt;२. एवं सामान्यलक्षणलक्षितस्य जीवस्य विशेषलक्षणानि उच्यन्ते – अणुत्वे सति चेतनत्वम्, स्वतः शेषत्वे सति चेतनत्वम् । एवम् आधेयत्वविधेयत्व-पराधीनकर्तृत्वपरतन्त्रत्वादिकमूह्यम् ।&lt;/p&gt;&#xA;&lt;p&gt;३. स च देहेन्द्रियमनःप्राणादिभ्यो विलक्षणः । यथा “मम शरीरम्” इति प्रतीत्या देहात् व्यावृत्तः । “चक्षुषा पश्यामि”, ”श्रोत्रेण शृणोमि”, “वाचा वदामि” इत्यादि-प्रत्यायत् बाह्येन्द्रियेभ्यो व्यावृत्तः । “मनसा जानामि” इति मनसो ज्ञानकरणत्व-प्रतीतेः, “मम प्राणा” इति व्यतिरेकोक्तेः, “जानामि अहम्” इति ज्ञानाच्च मनःप्राण- ज्ञानेभ्यो व्यावृत्तः ।&lt;/p&gt;</description>
    </item>
    <item>
      <title>०९ ईश्वरः</title>
      <link>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/09_IshvaraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/09_IshvaraH/</guid>
      <description>&lt;p&gt;१. अथेश्वरो निरूप्यते ।&lt;br&gt;&#xA;सर्वेश्वरत्वं सर्वशेषित्वं सर्वकर्माराध्यत्वं सर्वफलप्रदत्वं सर्वाधारत्वं सर्वकार्योत्पादकत्वं स्वस्वज्ञानेतरसमस्तद्रव्यशरीरत्वम् इत्यादीनीश्वरलक्षणानि ।&lt;/p&gt;&#xA;&lt;p&gt;२ अयमीश्वरः सूक्ष्मचिदचिद्विशिष्टवेषेण जगदुपादानकारणम् भवति; सङ्कल्प-विशिष्टवेषेण निमित्तकारणम् भवति; कालाद्यन्तर्यामिवेषेण सहकारिकारणं च ।&lt;/p&gt;&#xA;&lt;p&gt;३. कार्यरूपेण विकारयोग्यं वस्तु उपादानकारणम् । कार्यतया परिणामयितृ निमित्तकारणम् । कार्योत्पत्त्युपकरणं वस्तु सहकारि । यद्वा उत्तरोत्तरावस्था-विशिष्टस्वरूपापेक्षया तदनुगुणनियतपूर्वभाव्यवस्थाविशिष्टम् उपादानम् । यथा घटत्वावस्थाविशिष्टमृद्द्रव्यापेक्षया पिण्डत्वावस्थाविशिष्टं तदेव द्रव्यम् ।&lt;/p&gt;&#xA;&lt;p&gt;परिणामौन्मुख्यातिरिक्ताकारेणापेक्षितं कारणं निमित्तम् । अस्मिन् पक्षे सहकारिकारणस्य निमित्ते अन्तर्भावः ।&lt;/p&gt;&#xA;&lt;p&gt;४. एवं त्रिविधकारणपक्षे कारणद्वयपक्षे च कारणलक्षणलक्षितत्वादखिलजगत्कारणत्वं भगवतो नारायणस्यैव सम्भवति ।&lt;/p&gt;&#xA;&lt;p&gt;५. ननु कथं नारायणे कारणत्वपर्यवसानम् ? इति चेत्, उच्यते । न्यायसहित-वेदान्तवाक्यविचारेण एवम् पर्यवस्यति। तद्यथा – आदौ तावत् प्रकृतेः जगत्कारणत्वं नोपपद्यते । ईक्षितृत्वाद्यभावात्। छान्दोग्ये तावत्सदाकाशप्राणशब्दवाच्यानां जगत्कारणत्वम्प्रतीयते । वाजसनेयके ब्रह्मशब्दवाच्यस्य कारणत्वम् प्रतीयते । सर्वशाखाप्रत्ययन्यायेन कारणवाक्यानाम् एकविषयत्वे प्रतिपादयितव्ये छागपशुन्यायेन सामान्यवाचकानां सदादिशब्दानां विशेषे ब्रह्मणि पर्यवसानं वक्तव्यम् ।&lt;/p&gt;</description>
    </item>
    <item>
      <title>१० अद्रव्यम्</title>
      <link>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/10_adravyam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/parichaya-sanxepAH/shrInivAsaH_yatIndra-mata-dIpikA/mUlam/10_adravyam/</guid>
      <description>&lt;p&gt;१. एवं द्रव्यनिरूपणानन्तरं क्रमप्राप्तम् अद्रव्यं निरूप्यते । संयोगरहितम् अद्रव्यम् । तत् अद्रव्यं च सत्त्वरजस्तमांसि शब्दस्पर्शरूपरसगन्धाः संयोगः शक्तिरिति दशप्रकारमेव ।&lt;/p&gt;&#xA;&lt;p&gt;२. तत्र प्रकाशसुखलाघवादिनिदानमतीन्द्रियं शक्त्याद्यतिरिक्तम् अद्रव्यं सत्त्वम्। तत् द्विविधम् – शुद्धसत्त्वम् मिश्रसत्त्वं चेति । रजस्तमशून्यद्रव्यवर्ति सत्त्वं शुद्धसत्त्वम् । तन्नित्यविभूतौ उपचारात् तत्प्रवर्तकेश्वरे च । रजस्तमः- सहवर्ति सत्त्वम् मिश्रसत्त्वम् । तत् त्रिगुणे तत्सम्बन्धिनि जीवे च उपचारात् इति ज्ञेयम् ।&lt;/p&gt;&#xA;&lt;p&gt;३. लोभप्रवृत्त्यादिनिदानमतीन्द्रियं शक्त्याद्यतिरिक्तम् अद्रव्यं रजः ।&lt;/p&gt;&#xA;&lt;p&gt;४. प्रमादमोहादिनिमित्तमतीन्द्रियं शक्त्याद्यतिरिक्तम् अद्रव्यं तमः ।&lt;/p&gt;&#xA;&lt;p&gt;५. त्रीण्यपि एतानि यावत्प्रकृतिव्याप्तानि, प्रकृतिवश्यपुरुषसम्बद्धानि, अनित्यानि, नित्यसन्तानानि, प्रलयदशायां समानि, सृष्ट्यादौ विषमाणि, सृष्टिस्थितिसंहारोप-युक्तानि, ईश्वरसङ्कल्पादिसहकारिभेदात् परस्पराभिभवोद्भवकराणि इत्येतानि साधारणानि ।&lt;/p&gt;</description>
    </item>
  </channel>
</rss>
