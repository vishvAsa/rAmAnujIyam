+++
title = "०० प्रवेशः"
+++
<details open><summary>विश्वास-प्रस्तुतिः - कर्तृ-प्रशस्तिः</summary>

**स्वादयन्न्** इह सर्वेषां  
त्रय्य्-अन्तार्थं सुदुर्ग्रहम् ।  
**स्तोत्रयाम् आस** योगीन्द्रस्  
तं **वन्दे** यामुनाह्वयम् ॥

नमो नमो +++(गोकुलस्थाय)+++ यामुनाय  
+++(वृन्दावनस्थाय)+++ यामुनाय नमो नमः ।  
नमो नमो +++(द्वारिकास्थाय)+++ यामुनाय  
+++(द्राविडाय)+++ यामुनाय नमो नमः ॥

नमो यामुन-पादाब्ज-  
रेणुभिः **पावितात्मने** ।  
विदिताखिल-वेद्याय  
गुरवे **विदितात्मने** ॥
</details>

<details><summary>मूलम् - कर्तृ-प्रशस्तिः</summary>

स्वादयन्निह सर्वेषां त्रय्यन्तार्थं सुदुर्ग्रहम् ।  
स्तोत्रयामास योगीन्द्रस्तं वन्दे यामुनाह्वयम् ॥

नमो नमो यामुनाय यामुनाय नमो नमः ।  
नमो नमो यामुनाय यामुनाय नमो नमः ॥

नमो यामुनपादाब्जरेणुभिः पावितात्मने ।  
विदिताखिल वेद्याय गुरवे विदितात्मने ॥

</details>



<details><summary>वेङ्कटनाथार्यः</summary>

**॥ श्रीरस्तु ॥**  
**॥ श्रीमद्वेदान्तदेशिकग्रन्थमाला ॥**  
**॥ स्तोत्ररत्नभाष्यम् ॥  

श्रीमान् वेङ्कटनाथार्यः  
कवितार्किक-केसरी ।  
वेदान्ताचार्यवर्यो मे  
**सन्निधत्तां** सदा हृदि ॥

श्रीमद्-यामुन-मुनिना  
नाथ-सहायेन **नाथवान् अस्मि** ।  
यद्-वदन-चन्द्र-**जनिता**  
स्तोत्र-सुधा भवति सुमनसां **भोग्या** ॥ १ ॥

प्राप्य-प्रापक-भूते भगवति  
यामुन-मुनेर् अयं **प्रसृतः** ।  
दुरितानि **हरति** जगतां  
द्वयानुसन्धान-सिन्धु-परिवाहः ॥ २ ॥

विमलम् अमृतोल्बण-रसं  
**विगाह्य निर्विशति** वेङ्कटेश-कविः ।  
यदु-पति-चरणार्हम् इदं  
यमुना-तीर्थम् इव यामुनं स्तोत्रम् ॥ ३ ॥

यद्य् अप्य् अत्र **न संदृष्टं**  
परार्थ-प्रतिपादनम् ।  
तथाऽपि तादृग्-रूपत्वं  
पर-सङ्कल्पतः **स्थितम्**+++(=??)+++ ॥ ४ ॥

स्तोत्र-रत्नम् इदं **न्यस्तम्**  
आचार्य-स्तुति-सम्पुटे ।  
निधानम्+++(=सम्पत्)+++ इव निस्सीमं  
**निर्विशन्ति** विपश्चितः ॥ ५ ॥
</details>
