<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;शरणागति-गद्यम् on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/kriyA/rAmAnujaH/sharaNAgati-gadyam/</link>
    <description>Recent content in &#43;शरणागति-गद्यम् on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/kriyA/rAmAnujaH/sharaNAgati-gadyam/index.xml" rel="self" type="application/rss+xml" />
    <item>
      <title>मूलम्</title>
      <link>https://vishvAsa.github.io/rAmAnujIyam/kriyA/rAmAnujaH/sharaNAgati-gadyam/mUlam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/kriyA/rAmAnujaH/sharaNAgati-gadyam/mUlam/</guid>
      <description>&lt;p&gt;[ वन्दे वेदान्तकर्पूरचामीकरकरण्डकम् ।&lt;br&gt;&#xA;रामानुजार्यमार्याणां चूडामणिमहर्निशम् ॥]&lt;/p&gt;&#xA;&lt;p&gt;ओम् भगवन्नारायणाभिमतानुरूप-स्वरूप-रूप-गुण-विभवैश्वर्य-शीलाद्य नवधिकातिशय-असङ्ख्येयकल्याणगुणगणाम्, पद्मवनालयाम्, भगवतीम्, श्रियम्, देवीम्, नित्यानपायिनीम्, निरवद्याम्, देवदेवदिव्यमहिषीम्, अखिलजगन्मातरम्-अस्मन्मातरम्-अशरण्यशरण्याम्, अनन्यशरणः - शरणमहं प्रपद्ये ॥ १ ॥&#xA;पारमार्थिक-भगवच्चरणारविन्दयुगलैकान्तिकात्यन्तिक-परभक्ति-परज्ञान-&#xA;परमभक्तिकृत-परिपूर्णानवरत-नित्य-विशदतम-अनन्यप्रयोजनानवधि कातिशय-प्रिय-भगवदनुभवजनित-अनवधिकातिशयप्रीतिकारित-अशेषा वस्थोचित -अशेषशेषतैकरतिरुप-नित्यकैङ्कर्यप्राप्त्यपेक्षया, पारमार्थिकी भगवच्चरणारविन्द-शरणागतिः यथावस्थिता-अविरताऽस्तु मे ॥ २ ॥&#xA;अस्तु ते ॥ ३॥&#xA;तयैव सर्वं सम्पत्स्यते ॥ ४ ॥&#xA;अखिलहेयप्रत्यनीक-कल्याणैकतान स्वेतर-समस्तवस्तु-विलक्षणानन्त-&#xA;ज्ञानानन्दैक-स्वरूप!&#xA;स्वाभिमतानुरूपैकरूपाचिन्त्य-दिव्याद्भुत-नित्य-निरवद्य निरतिशयौज्वल्य-सौन्दर्य-सौगन्ध्य-सौकुमार्य-लावण्य-यौवनाद्यनन्तगुण-निधि-दिव्यरूप !&#xA;स्वाभाविकानवधिकातिशय-ज्ञान-बलैश्वर्य-वीर्य-शक्ति-तेजः-सौशील्य-&#xA;वात्सल्य-मार्दवार्जव-सौहार्द-साम्य-कारुण्य-माधुर्य-गाम्भीर्य-औदार्य- चातुर्य-स्थैर्य-धैर्य-शौर्य-पराक्रम-सत्यकाम-सत्यसङ्कल्प-कृतित्व-कृतज्ञताद्यसङ्ख्येय-कल्याण-गुणगणौघ-महार्णव !&#xA;स्वोचित-विविध-विचित्रानन्ताश्चर्य-नित्य-निरवद्य-निरतिशयसुगन्ध-&#xA;निरतिशयसुखस्पर्श-निरतिशयौज्ज्वल्य-किरीट-मकुट-चूडाऽवतंस- मकरकुण्डल-ग्रैवेयक-हार-केयूर-कटक-श्रीवत्स-कौस्तुभ-मुक्तादामोदर बन्धन-पीताम्बर-काञ्ची-गुण-नूपुराद्यपरिमित-दिव्य-भूषण !&#xA;स्वानुरूपाचिन्त्यशक्ति-शङ्ख-चक्र-गदाऽसिशार्ङ्गाद्यसङ्ख्येय - नित्य-निरवद्य-निरतिशयकल्याण-दिव्यायुध !&#xA;स्वाभिमत-नित्य-निरवद्यानुरूप-स्वरूप-रूप-गुण-विभवैश्वर्य-शीलाद्य नवधिकातिशयासङ्ख्येय-कल्याणगुणगण-श्रीवल्लभ !&#xA;एवम्भूत-भूमि-नीळा-नायक !&#xA;स्वच्छन्दानुवृत्ति-स्वरूप-स्थिति-प्रवृत्तिभेदाशेष-शेषतैकरतिरूप-नित्य-निरवद्य-निरतिशय-ज्ञान-क्रियैश्वर्यादि-अनन्तकल्याणगुणगण-शेष-शेषा शन-गरुड-प्रमुख-नानाविधानन्त-परिजन-परिचारिका-परिचरित-चरणयुगल !&#xA;परमयोगिवाङ्मनसापरिच्छेद्य-स्वरूप-स्वभाव-स्वाभिमत-विविध-विचित्रानन्त-भोग्य-भोगोपकरण-भोगस्थान-समृद्धानन्ताश्चर्य-अनन्तमहा विभव-अनन्तपरिमाण-नित्य-निरवद्य-निरतिशय-श्रीवैकुण्ठनाथ !&#xA;स्वसङ्कल्पानुविधायि-स्वरूप-स्थिति-प्रवृत्ति-स्वशेषतैकस्वभाव-प्रकृति-&#xA;पुरुष-कालात्मक-विविध-विचित्रानन्त-भोग्य-भोक्तृवर्ग-भोगोपकरण-&#xA;भोगस्थानरूप-निखिल-जगदुदयविभवलयलील!&#xA;सत्यकाम! सत्यसङ्कल्प! परब्रह्मभूत! पुरुषोत्तम! महाविभूते! श्रीमन् !&#xA;नारायण! वैकुण्ठनाथ!&#xA;अपार-कारुण्य-सौशील्य-वात्सल्य-औदार्य-ऐश्वर्य-सौन्दर्य-महोदधे! अनालोचितविशेषाशेष-लोकशरण्य! प्रणतार्तिहर! आश्रितवात्सल्यैक जलधे !अनवरतविदित-निखिल-भूतजात-याथात्म्य! अशेष-चराचरभूत-निखिल-नियमन -&#xA;निरत! अशेष-चिदचिद्वस्तु-शेषिभूत! निखिल-जगदाधार! अखिल जगत्स्वामिन्! अस्मत्स्वामिन्! सत्यकाम! सत्यसङ्कल्प! सकलेतरविलक्षण! अर्थिकल्पक! आपत्सख! श्रीमन्! नारायण! अशरण्यशरण्य! अनन्य शरणः, त्वत्पादारविन्दयुगलंशरणमहं प्रपद्ये ॥ ५ ॥&#xA;अत्र द्वयम् ॥ ६ ॥&#xA;पितरं मातरं दारान् पुत्रान् बन्धून् सखीन् गुरून् ।&#xA;रत्नानि धन-धान्यानि क्षेत्राणि च गृहाणि च ॥ ७ ॥&#xA;सर्वधर्मांश्च सन्त्यज्य सर्वकामांश्च साक्षरान् ।&#xA;लोकविक्रान्तचरणौ शरणं तेऽव्रजं विभो ! ॥ ८ ॥&#xA;त्वमेव माता च पिता त्वमेव त्वमेव बन्धुश्च गुरुस्त्वमेव ।&#xA;त्वमेव विद्या द्रविणं त्वमेव त्वमेव सर्वं मम देवदेव ॥ ९ ॥&#xA;पिताऽसि लोकस्य चराचरस्य&#xA;त्वमस्य पूज्यश्च गुरुर्गरीयान् ।&#xA;न त्वत्समोऽस्त्यभ्यधिकः कुतोऽन्यो&#xA;लोकत्रयेऽप्यप्रतिमप्रभाव! ॥ १० ॥&#xA;तस्मात्प्रणम्य प्रणिधाय कायं प्रसादये त्वामहमीशमीड्यम् ।&#xA;पितेव पुत्रस्य सखेव सख्युः प्रियः प्रियायाऽर्हसि देव! सोढुम् ॥ ११ ॥&#xA;मनोवाक्कायैः अनादिकालप्रवृत्तानन्त-अकृत्यकरण-कृत्याकरण-&#xA;भगवदपचार - भागवतापचार-असह्यापचाररूप-नानाविधानन्तापचारान्;&#xA;आरब्धकार्यान्-अनारब्धकार्यान्; कृतान्-क्रियमाणान्-करिष्यमाणांश्च- सर्वान् अशेषतः क्षमस्व ॥ १२ ॥&#xA;अनादिकालप्रवृत्तं विपरीतज्ञानम् आत्मविषयम्-कृत्स्त्रजगद्विषयं च; विपरीतवृत्तं च अशेषविषयम्, अद्याऽपि वर्तमानं वर्तिष्यमाणं च सर्वं क्षमस्व ॥ १३ ॥&#xA;मदीयानादिकर्मप्रवाहप्रवृत्ताम्, भगवत्स्वरूपतिरोधानकरीं, विपरीतज्ञान जननीं, स्वविषयायाश्च भोग्यबुद्धेर्जननीं, देहेन्द्रियत्वेन-भोग्यत्वेन-सूक्ष्म रूपेण चावस्थितां, दैवीं, गुणमयीं, मायाम् ; दासभूतः, &amp;lsquo;शरणागतोऽस्मि; तवाऽस्मि दास&amp;rsquo; इति वक्तारम्मां तारय ॥ १४ ॥&#xA;&amp;lsquo;तेषां ज्ञानी नित्ययुक्त एकभक्तिर्विशिष्यते ।&#xA;प्रियो हि ज्ञानिनोऽत्यर्थमहं स च मम प्रियः&amp;rsquo; ॥&#xA;&amp;lsquo;उदाराः सर्व एवैते ज्ञानी त्वात्मैव मे मतम् ।&#xA;आस्थितः स हि युक्तात्मा मामेवानुत्तमां गतिम्&amp;rsquo; ॥&#xA;&amp;lsquo;बहूनां जन्मनामन्ते ज्ञानवान् मां प्रपद्यते ।&#xA;वासुदेवः सर्वमिति स महात्मा सुदुर्लभः&amp;rsquo; ॥&#xA;इति श्लोकत्रयोदित-ज्ञानिनं मां कुरुष्व! ॥ १५ ॥&#xA;&amp;lsquo;पुरुषः स परः पार्थ! भक्त्या लभ्यस्त्वनन्यया&amp;rsquo; ।&#xA;&amp;lsquo;भक्त्या त्वनन्यया शक्यः&amp;rsquo;, &amp;lsquo;मद्भक्तिं लभते पराम्&amp;rsquo; इति स्थानत्रयोदित-&#xA;परभक्तियुक्तं मां कुरुष्व! ॥ १६ ॥&#xA;परभक्ति-परज्ञान-परभक्त्येकस्वभावं मां कुरुष्व! ॥ १७ ॥&#xA;परभक्ति-परज्ञान-परमभक्तिकृत-परिपूर्णानवरत-नित्य-विशदतम-&#xA;अनन्यप्रयोजनानवधिकातिशयप्रिय-भगवदनुभवोऽहम्, तथाविध-भगवदनुभव-जनितानवधिकातिशय-प्रीतिकारित-अशेषावस्थोचित- अशेष-शेषतैकरतिरूप-नित्यकिङ्करो भवानि ॥ १८ ॥&#xA;एवम्भूत-मत्कैङ्कर्य-प्राप्त्युपायतया-अवक्लृप्त- समस्त-वस्तु-विहीनोऽपि,&#xA;अनन्त-तद्विरोधि-पापाक्रान्तोऽपि, अनन्त-मदपचार-युक्तोऽपि, अनन्त-मदीयापचार-युक्तोऽपि, अनन्तासह्यापचार-युक्तोऽपि, एतत्कार्य-कारण भूतानादि-विपरीताहङ्कार-विमूढात्मस्वभावोऽपि, एतदुभय-कार्यकारण भूतानादि-विपरीत-वासना-सम्बद्धोऽपि, एतदनुगुण-प्रकृतिविशेष सम्बद्धोऽपि, एतन्मूल आध्यात्मिक-आधिभौतिक-आधिदैविक-सुख-दुःख-तद्धेतु-तदितरोपेक्षणीय-विषयानुभव-ज्ञानसङ्कोचरूप-मञ्चरणा रविन्दयुगलैकन्तिकात्यन्तिक-परभक्ति-परज्ञान-परमभक्ति-विघ्न प्रतिहतोऽपि; येनकेनाऽपि प्रकारेण द्वयवक्ता त्वम् ; केवलं मदीययैव&#xA;दयया; निश्शेष-विनष्ट-सहेतुक-मञ्चरणारविन्दयुगलैकान्तिकात्यन्तिक- परभक्ति-परज्ञान-परमभक्तिविघ्नः; मत्प्रसादलब्ध-मञ्चरणारविन्दयुगलै कान्तिकात्यन्तिक-परभक्ति-परज्ञान-परमभक्तिः; मत्प्रसादादेव साक्षात्कृत-यथाऽवस्थित-मत्स्वरूप-रूप-गुणविभूति-लीलोपकरण विस्तारः; अपरोक्षसिद्ध-मनियाम्यता-&#xA;मद्दास्यैकस्वभावात्मस्वरूपः ; मदेकानुभवः; मद्दास्यैकप्रियः; परिपूर्णानव रत-नित्य-विशदतमानन्यप्रयोजन-अनवधिकातिशयप्रिय-मदनुभव स्त्वम्; तथाविधमदनु-भव-जनितानवधिकातिशय-प्रीतिकारित-अशेषावस्थोचित-अशेषशेषतैकरतिरूप-नित्यकिङ्करो भव! ॥ १९ ॥&#xA;एवम्भूतोऽसि ॥ २० ॥&#xA;आध्यात्मिक-आधिभौतिक-आधिदैविक-दुःख-विघ्र-गन्ध-रहितस्त्वम्,&#xA;द्वयमर्थानुसन्धानेन सह सदैवं वक्ता; यावच्छरीरपातम् अत्रैव श्रीरङ्गे सुखमास्स्व ॥ २१ ॥&#xA;शरीरपातसमये तु, केवलं मदीययैव दयया अतिप्रबुद्धः,मामेवाऽवलोकयन्, अप्रच्युतपूर्वसंस्कारमनोरथः, जीर्णमिव वस्त्रं सुखेन, इमां प्रकृतिं स्थूल सूक्ष्मरूपां विसृज्य, तदानीमेव मत्प्रसादलब्ध-मञ्चरणारविन्दयुगलैकान्ति कात्यन्तिक-परभक्ति-परज्ञान-परमभक्तिकृत-परिपूर्णानवरत-नित्य- विशदतम-अनन्यप्रयोजनानवधिकातिशय-प्रियमदनुभवजनित- अनवधिकातिशय-प्रीतिकारित-अशेषावस्थोचिताशेष-शेषतैकरतिरूप&#xA;नित्यकिङ्करो भविष्यसि! मा ते भूदत्र संशयः ॥ २२ ॥&#xA;&amp;lsquo;अनृतं नोक्तपूर्वं मे न च वक्ष्ये कदाचन&amp;rsquo; । रामो द्विर्नाभिभाषते-&#xA;&amp;lsquo;सकृदेव प्रपन्नाय तवाऽस्मीति च याचते ।&#xA;अभयं सर्वभूतेभ्यो ददाम्येतद्व्रतं मम&amp;rsquo; ॥&#xA;&amp;lsquo;सर्वधर्मान् परित्यज्य मामेकं शरणं व्रज ।&#xA;अहं त्वा सर्वपापेभ्यो मोक्षयिष्यामि मा शुचः&amp;rsquo; ॥&#xA;इति मयैव ह्युक्तम् ॥ २३ ॥&#xA;अतस्त्वं तव तत्त्वतो मज्ज्ञानदर्शनप्राप्तिषु निस्संशयः, सुखमास्स्व! ॥ २४ ॥&#xA;[तृणीकृतविरिञ्चादि निरङ्कुशविभूतयः ।&#xA;रामानुजपदाम्भोजसमाश्रयणशालिनः ] ॥ २५ ॥&#xA;अन्त्यकाले स्मृतिर्या तु तव कैङ्कर्यकारिता ।&#xA;तामेनां भगवन्! अद्य क्रियमाणां कुरुष्व मे ॥ २६ ॥&lt;/p&gt;</description>
    </item>
  </channel>
</rss>
