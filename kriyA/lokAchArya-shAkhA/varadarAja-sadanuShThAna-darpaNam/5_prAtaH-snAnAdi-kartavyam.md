+++
title = "५ प्रातः-स्नानादि-कर्तव्यम्"

+++
॥ पञ्चम-प्रतिफलनम् ॥ 
(प्रातः-स्नानादि-कर्तव्यम्)

## भगवद्-भागवताचार्यादि-कैङ्कर्यां प्रातः स्नानादि-कर्तव्यत्वे प्रमाणम् [[??]]

**प्रातः-स्नानादि-कर्तव्यत्व-विषये प्रमाणम् –**

प्रपन्नैर् भगवद्-भागवताचार्य-कैङ्कर्योपयोगार्थं प्रातः-स्नानादिकं कार्यं, वचनात्, शिष्टाचारच् च । तथा हि दक्ष-स्मृतौ –

> उषः-काले तु सम्प्राप्ते शौचं कृत्वा यथार्हवत् ।  
ततः स्नानं प्रकुर्वीत दन्त-धावन-पूर्वकम् ॥  
अत्यन्त-मलिनः कायो नव-च्छिद्र-समन्वितः ।  
स्रवत्य् एव दिवा-रात्रं प्रातः-स्नानं विशोधनम् ॥  
क्लिद्यन्ति हि प्रसुप्तस्य इन्द्रियाणि क्षरन्ति च ।  
अङ्गानि समतां गच्छन्ति उत्तमान्य् अधमैस् सह ॥  

## उषः काल-स्नानेन दश-गुणाः भवन्ति शरीर-मनश्-शुद्ध्य्-आदयः [[??]]

> गुणा दश स्नान-परस्य साधो रूपं च तेजश् च बलं च शौचम् ।  
आयुष्यम् आरोग्यम् अ-लोलुपत्वं दुःस्वप्न-नाशं च मतिश् च मेधा ॥  
सन्ध्या-स्नानं प्रभाते च मध्याह्ने च ततः पुनः । 

इत्य्-आदि । सिद्धोपाय-निष्ठैः प्रपन्नैः देवतान्तर उपायान्तर-सम्बन्ध-भीत्या ब्रह्मास्त्र-शण-वल्कल-न्यायेन सिद्धोपाय-प्रच्युति-भीत्या च ॥

[[P121]]

## प्रपन्नानां फलार्थं गङ्गा-स्नानादि-निषेधः [[??]]

मनुः –

> यमो वैवस्वतो राजा यस् तवैष हृदि स्थितः ।  
तेन चेद् अ-विवादास् ते मा गङ्गां मा कुरून् गमः ॥  
तेन सर्वाधिराजेन विवस्वद्-बिम्ब-वर्तिना ॥  
अ-विवादस् तु तस्यैव पादयोर् आत्मनो ऽर्पणम् ॥ 

इत्य्-आदि-शास्त्रोक्त-रीत्या च फलार्थं गङ्गा-समुद्र-स्नानादिः परित्याज्यः ॥

## पाप-प्रशमनार्थं प्रायश्चित्तार्थम् अपि तन् न कर्तव्यम् 

ननु पाप-शमनार्थं वा प्रायश्चित्तार्थं गङ्गा-स्नानादिकं कर्तव्यम् इति चेन् न श्री-विष्णु-धर्मे अष्ट-सप्ततितमे –

> मेरु-मन्दर-मात्रो ऽपि राशिः पापस्य कर्मणः ।  
केशवं वैद्यम् आसाद्य दुर्व्याधिर् इव नश्यति ।  
अहं त्वा सर्व-पापेभ्यो मोक्षयिष्यामि ।  
यथेषीका-तूलम् अग्नौ प्रोतं प्रदूयेत ।  
एवं हास्य सर्वे पाप्मानः प्रदूयन्ते ।  
तस्य उदिति नाम उदेति ह वै सर्वेभ्यः पाप्मभ्यः य एवं वेद ।
तम् एवं विदित्वातिमृत्युम् एति ।

इत्य्-आद्य्-उक्त-रीत्या प्रपत्ति-विद्या-वेद्यस्य भगवतः माहात्म्येनैव प्रपन्नानां तेषां अन्-आदि-पाप-सञ्चयस्य अन्-अन्तस्यापि –

## प्रपन्नैः भगवतो माहात्म्येनैव पापापनोदनम् [[??]]

> दुराचारो ऽपि सर्वाशीः कृत-घ्नो नास्तिकः पुरा ।  
समाश्रयेद् आदि-देवं श्रद्धया शरणं यदि ।  
निर्दोषं विद्धि तं जन्तुं प्रभावात् परमात्मनः ॥

इत्य् उक्त-रीत्या निश्शेष-विनाश-सम्भवात् । प्रपत्त्य्-अन्-अन्तर-पापानाम् अपि, प्रायश् चित्तिर् इयं सात्र यत् पुनः शरणं व्रजेत् । शरणं व्रजेद् इति – यत् पुनः यत् तु इत्य् अर्थः । किञ्चित् पदोत्तरं श्रूयमाणस्य पुनः-शब्दस्य आवृत्त्य्-अर्थकत्वाभावात् । अतः प्रथम-दशायां सम्भाविता, या प्रपत्तिः, सैवात्रानन्तर-काल-प्रसक्त-पाप-विषये ऽपि प्रायश्चित्तिस् स्याद् इत्य् अर्थः ।

[[P122]]

## सामान्य-शास्त्रोक्त-प्रायश्चित्तानुष्ठाने महा-पातक-तुल्यत्वं इत्य् अत्र प्रमाणम् [[??]]

> प्रायश्चित्तान्य् अ-शेषाणि तपः कर्मात्मकानि वै ।  
यानि तेषाम् अ-शेषाणां कृष्णानुस्मरणं परम् ॥

इत्य्-आद्य्-उक्त-रीत्या पूर्व-कृत-प्रपत्ति-विद्या-वेद्य-सनातन-धर्मात्मक-कृष्णानुस्मरणेनैव निवृत्ति-सम्भवात् । नरस्य बुद्धि-दौर्बल्याद् उपायान्तरम् इष्यते इति उपायान्तर-गवेषणस्य बुद्धि-दौर्बल्य-कार्यत्वेन गर्हितत्वात् । 

> तृतीयो द्वि-विधो राशिः उत्पन्नार्थ-नाशनः ।  
तम् अंशं नैव कुर्वीत मनीषी पूर्व-राशिवद् 

इति प्रायश्चित्तात्मक-कर्मणां महा-पातक-तुल्यतया प्रपन्नं प्रति विशेषतः निषिद्धत्वाच् च । तेषां पाप-प्रसङ्गाभावेन तेषां सर्व-पापवत्ता-कथनस्य बाधितत्त्वाच् च । सर्वत्र तत्-तद्-अधिकारि-भेदेन तत्-तत्-कर्तव्य-व्यवस्था वक्तव्येति सर्व-शिष्ट-सम्मतम् । तथोक्तं सच्चरित्र-परित्राणे परमैकान्ति--स्व-रूपम् आह भरद्वाजः –

> न्यस्ताशेष-भरः श्रीशे यस् तु दास्यैक-जीवितः । स एव परमैकान्ति 

इति ।

अन्यत्रापि – देवतान्तर-शब्दादि-भक्ति-कृष्णाख्य-हेतुषु । साम्य-कृत-परमैकान्तित्य् आचार्य-निष्ठो ऽपि परमैकान्तीत्य् उच्यते ।

> गुरुणा यो ऽभिमन्येत गुरुं वा यो ऽभिमन्यते ।  
ताव् उभौ परमां सिद्धिं नियमाद् उपगच्छतः ॥

इत्य् आचार्य-निष्ठौ भरद्वाजेन विभक्तौ । 

## एतेषां अभिगमनादि-पाञ्चकालिकं यथार्हं आवश्यकम् [[??]]

एतेषाम् अभिगमनादि-पाञ्चकालिकं यथार्हं भगवत्-प्रीत्य्-अर्थम् आवश्यकम् । तद् आह शाण्डिल्यः –

> यथौषधीनाम् अमृतं मणीनां कौस्तुभो यथा ।  
सर्वेषाम् अपि धर्माणां श्रेष्ठो भागवतो विधिः ॥  
सर्व-धर्मान् समुत्सृज्य पाञ्चकाल्यम् अनुव्रताः ।  
व्यामिश्र-योग-निर्मुक्ता गच्छन्ति पुरुषोत्तमम् ॥ 

इति ।

भरद्वाजश् च –

> कृत्वाभिगमनं पूर्वम् उपादाय च सम्पदः ।  
इष्ट्वा ऽधीत्य च युञ्जानो भागैः कालं नयेद् इति । 
इह श्रुत्य्-आदि-नियता वृत्तिर् एव स्वयं फलम् ।  
परत्र तु परेशस्य कामात् काम-प्रवृत्तयः ॥ 

इति च ।

> मन्यन्ते च स्वकीयान् नः स्व-प्रीत्यै स्वोचितां स्वयम् ।  
नाथः स्वकीय-सेवां तां वृत्तिं कारयतीति वै ॥ 

इति च ।

वासिष्ठ-संहितायां –

> यस् तूपायतया नित्यं नित्य-नैमित्तिकादिकम् ।  
सत्कृत्यं कुरुते विष्णोर् वैष्णवस् स उदीरितः ॥  
विष्णोर् आज्ञया तया यस् तु सत्कृत्यं कुरुते बुधः ।  
स एकान्तीति मुनिभिः प्रोच्यते वैष्णवोत्तमः ॥ 

इति ।

[[P123]]

## वैष्णव-एकान्ति-परमैकान्तिनां भेदः उपायतया ऽनुष्ठानम्, कैङ्कर्यतया ऽनुष्ठानं भोगतया ऽनुष्ठानं इति [[??]]

> यस् तु भोगतया विष्णोः सत्कृत्यं कुरुते सदा ।  
स एव परमैकान्ती महा-भागवतोत्तमः ॥

अत्र सत्कृत्य-शब्देन अभिगमनादि-पाञ्चकालिकम् उच्यते । निषिद्ध-वर्जन-विषये तु –

> वर्जनीयम् अ-कृत्यं तु सर्वेषां करणैस् त्रिभिः ।

अत्र सर्वेषाम् इति वैष्णवैकान्ति-परमैकान्तिनो विवक्षिताः । अत्र मन्दाधिकारि-विषये अ-कामतस् तु यत्-प्राप्तं प्रायश्चित्ताद् विनश्यतीति । उत्तमाधिकारिणां तत्र रुच्य्-अ-भावेन अ-कृत्यानवकाशः । तद् अप्य् उक्तं वासिष्ठ-संहितायां –

> अ-कृत्यं वैष्णवः पाप-बुद्ध्या[[??]] शास्त्र-विरोधतः ।  
एकान्ती परमैकान्ती रुच्य्-अ-भावाच् च सन्त्यजेत् ॥ 

इति ।

विहित-करणं तु काम्य-गन्धास्पृष्ट-नित्य-नैमित्तिकानुष्ठान-रूपम् इति नित्य-नित्यं[[??]] प्रपन्नस्येत्य्-आदिषूक्तम् । परमैकान्तिनां नित्यं कर्म-भेद-न्यायेन अ-प्रपन्न-कर्मणः कर्मान्तरं भगवत्-प्रीत्य्-एक-प्रयोजनकम् । यद् वा संयोग-पृथक्त्वेन भगवत्-प्रीति-फलकं प्रयोगान्तरम् इति पक्ष-द्वयम् । कारुणिकानां तु आनृशंस्य-मूलकं तद्-अनुष्ठानम् इत्य् अपि पक्षो ऽस्ति[[??]] । एतत्-पक्ष-त्रयं विस्तर-रहस्यादिषु स्थितम् ॥ अभिगमनादि--स्व-रूपं शाण्डिल्येन विस्तरेणोक्तं तत्रैव द्रष्टव्यम् ॥

## प्रतिदिनं सायं अग्नि-कार्यं कर्तव्यं इत्य्-अत्र प्रमाणम् [[??]]

> अग्नींश् च जुहुयात् प्रातः मेध्यैर् एव समिद्-गणैः ।  
हुत्वा जप्त्वा तथा स्तुत्वेति सायं प्रातः शाण्डिल्येन होमो ऽभिहितः ।

भरद्वाजेन तु –

> यद् वा परम-संस्काराः प्राप्या गुरु-समानतः ।  
सर्वत्र हरिर् एवार्च्यो नाग्नि-कर्मेति केचनेत्य् उक्तम् ।  
अतो ऽग्नि-कर्म कार्यं न वेति यथोचितं ग्राह्यम् ॥

## पाञ्च-कालिक-कर्मानुष्ठाने अभिगमनाद्य्-अन्यतमेन सार्वकालिकानुष्ठाने प्रमाणम् [[??]]

पाञ्चकालिक-कर्म-विषये ऽपि अभिगमनादीनां पञ्चानाम् अनुष्ठानम् उक्तम् । तद्-अभावे त्व् इज्यैव[[??]] पाञ्चकालिक-स्थानापन्ना । तद् आह भरद्वाजः —

> प्राप्त्याभिगमनं दृष्ट्योपादानं मनसार्चनम् ।  
स्वाध्यायः कीर्तनाद्योग-स्वार्पणाद् अपि केवलम् ।  
एवं विद्वान् एकदा ऽपि कुर्वन् स्यात् पाञ्चकालिकः ॥ 

इति ।

इदं तु भगवद्-इज्या-प्रधानाधिकारि-विषयम् । स्वाध्याय-प्रधानस्यापि तेन पाञ्चकालिकत्वं सिध्यति । 

[[P124]]

## आचार्य-निष्ठस्य तु तद्-आराधनम् एव तत्-स्थानापन्नम् [[??]]

तद् अप्य् उक्तं भरद्वाजेन –

> कृतं भवति वा सर्वम् इज्ययैव हि केवलम् ।  
स्वाध्यायेनापि विदुषः सर्वं योगेन वा कृतम् इति ॥

स्व-रूप--याथात्म्यानुसंधान-रूप-योग-प्रधानाधिकारि-विषये सर्वं योगेन वा कृतम् इति । सर्वं अभिगमनादीनि पञ्चेत्य्-अर्थः । आचार्य-निष्ठस्य तु तद्-आराधनम् एव पाञ्चकालिक-स्थानाभिषिक्तम् । तद् आह — "पूजनेन गुरोर् वापी"ति । 

> तदीयार्चन-निष्ठस्य तद् एव तत्-स्थानापन्नम् 

इत्य् अपि तेनैवोक्तं — "सतां वा परिवेषणाद्" इति । तत्-तत्-प्रधानाधिकारिणाम् इतराणि चत्वारि सङ्ग्रहेणानुष्ठेयानीति भावः ॥

## स्वाध्याय--स्व-रूपम् 

स्वाध्याय--स्व-रूपं च शाण्डिल्येनोक्तं – 

> सच्-छास्त्र-पाठ-पठनैः शास्त्रार्थस्यापि शिक्षया ।  
शास्त्रार्थ-ज्ञापनैर् वा ऽपि शिक्षयेच् छास्त्रम् आदरात् ।  
व्याख्यानैर् लेखनैर् वा ऽपि ग्रन्थ-निर्माण-कर्मणा ।  
शिष्याणां शिक्षया वा ऽपि स्वाध्यायार्थो ऽयम् उच्यते ॥ 

इत्य्-आदि । भरद्वाजश् च – 

> साङ्गान् वेदान् अधीयीत न्यायैश् चार्थं विचिन्तयेत् । 

इत्य् आरभ्य सद्भिः प्रणिहितांश् चान्यान् प्रबन्धान् परिशीलयेद् इत्य् अन्तं विस्तरेणाह । 

> स्व-रूप--रूप-विभव-गुण-कर्मादि-शार्ङ्गिणः ।  
व्याचक्षीत निबध्नीयात् शृणुयाद् विलिखेत् पठेत् ॥ 

इति । योग--स्व-रूपं शाण्डिल्येनोक्तम् । ईदृशः परमात्मायं प्रत्यग्-आत्मा तथेदृशः । तत्-सम्बन्धानुसन्धानम् इति योगः प्रकीर्तितः । इत्य्-आदिना ।

## सर्वाधिकारिणाम् अपि निषिद्ध-वर्जनं आवश्यकम्, प्रायश्चित्तं तु प्रपत्तिर् एव [[??]]

एवं पाञ्चकालिकानुष्ठानं साक्षात्-कैङ्कर्य-रूपं यद् वा कारुणिकानाम् आनृशंस्येन[[??]] प्राप्तं नित्य-नैमित्तिकं कैङ्कर्य-कोटि-घटितम् इति पक्ष-द्वयं पूर्वाचार्य-ग्रन्थेषु स्थितम् । सर्वाधिकारिणाम् अपि निषिद्ध-वर्जनम् आवश्यकं, प्रायश्चित्तं तु प्रपत्तिर् एव ।

> पूर्वेषाम् उत्तरेषां च न्यासो नाशाय पाप्मनाम् ।  
सर्वेषाम् अपचाराणाम् अयं हि क्षामणं भवेद् 

इति भरद्वाज-परिशिष्टाद्य्-उक्तेः[[??]] ।

प्रतिपदोक्तं तु लोक-सङ्ग्रहार्थम् इतीति । तत्रैव — परमैकान्तिनां भगवद्-आराधन-योगितयैव स्नानम् अनुष्ठेयं तद् आह शाण्डिल्यः —

> विशुद्ध-दन्त-वपनो निर्मली-कृत-विग्रहः ।  
शुद्धो दक्षः प्रसन्नात्मा यथा लब्धैः समर्चयेत् ।  
सतीनां योषितां देहो यथोपकरणं भवेत् ।  
भर्तृणां भगवद्-भक्त-देहस् तद्वज् जगद्-गुरोः ॥

इति । पूर्वोक्त-शौचादिकम् अपि तद्-उपयोगितयैव कार्यम् इति स्फुटम् ॥

[[P125]]

## षड्-विधेषु स्नानेषु नित्य-नैमित्तिकाव् एव प्रपन्नानां अनुष्ठेयौ [[??]]

> नित्यं नैमित्तिकं काम्यं क्रियाङ्गं मल-कर्षणम् ।  
क्रिया-स्नानं तथा षष्ठं षोढा स्नानं प्रकीर्तितम् 

इति उक्तेषु षट्सु स्नानेषु नित्यं भगवद्-आराधनार्थं परमैकान्तिभिर् अनुष्ठेयम् ।

> चण्डाल-शव-धूमादि स्पृष्ट्वा स्नातां रजस्वलाम् ।  
स्नानार्हस् तु यदा स्नाति स्नानं नैमित्तिकं हि तद् 

इति उक्तं नैमित्तिकं स्नानम् अपि परमैकान्तिभिर् अनुष्ठेयम् । अन्यन् नानुष्ठेयम् । समुद्र-स्नानं काम्यत्वान् न परमैकान्तिभिर् अनुष्ठेयम् । स्मृति-रत्नाकरे – अथ काम्यम् इत्य् उपक्रम्य शातातपः –

> यो नरः स्नान-तीर्थेषु समुद्रे सेतु-बन्धने ।  
सप्त-जन्म-कृतं पापं तत्-क्षणाद् एव नश्यति ॥

इति काम्यत्वोक्तेः । माघ-स्नानस्य काम्यत्व-[[??]]वलनान् नानुष्ठेयम् । प्रातः-स्नानेनैव प्रसङ्गाद् अनुष्ठितत्त्वम् इति न पृथग् अनुष्ठानम् । गङ्गादि-महा-नदी-स्नानं तु न नित्यम् । अ-करणे प्रत्यवायाश्रवणात् । किन्तु सति सम्भवे प्रातः-स्नानादिकं तत्र कार्यं परमैकान्तिभिः इतीति ॥

## सिद्धोपाय-निष्ठानां पूर्व-प्रपदन-स्मरणम् एव प्रायश्चित्तं न तु पुनः प्रपत्तिः इत्य् अत्र प्रमाणम् [[??]]

अत्र प्रतिपदोक्तं लोक-सङ्ग्रहार्थम् इत्य् उक्तत्वेन शक्तौ प्रतिपदोक्तं स्यात् अ-शक्तौ शरणागतिर् इत्य् अत्र शक्तौ उपायान्तरानुष्ठान-शक्तौ अ-शक्तौ स्व-रूप--विरुद्धत्व-प्रयुक्त[[??]] उपायान्तरानुष्ठानाशक्तौ इत्य् अर्थस् सूच्यते । अधिकार्य्-अन्तराणां प्रतिपदोक्तं प्रायश्चित्तम् । सिद्धोपाय-निष्ठानां पूर्व-प्रपदन-स्मरणं प्रायश्चित्तम्, अन्यथा — 

> पूर्वेषाम् अपरेषां च न्यासो नाशाय पाप्मनाम् ।  
सर्वेषाम् अपचाराणाम् अयं हि क्षामणं भवेत् ॥ 

इति, तस्मान् न्यासम् एषां तपसाम् अतिरिक्तम् आहुः इति, नरस्य बुद्धि-दौर्बल्याद् उपायान्तरम् इष्यते । इति, नार्हन्ति शरण-स्थस्य कलां कोटितमीम् अपि इति, प्रायश्चित्तिर् इयं सात्र यत् पुनश्-शरणं व्रजेत् इति भरद्वाज-परिशिष्टादीनां जडत्वापत्तेः । अतः प्रपन्नैः कैङ्कर्योपक्तत्वेन प्रातः-स्नानादिकं करणीयम् एवेति सिद्धम् ॥

इति श्री-सद्-अनुष्ठान-दर्पणे प्रातः-स्नानादि-कर्तव्यत्व-विषयो नाम पञ्चमं प्रतिफलनम् ॥

[[P126]]

सद्-अनुष्ठान-दर्पणे षष्ठ-प्रतिफलने प्रतिपाद्यमान--स-पाद ऊर्ध्व-पुण्ड्र-धारण-विषये उदाहृतानां प्रमाणानां आकरः, ग्रन्थ-नामानि च ॥ 

""
""
""

1 आथर्वणमहोपनिपत् 

20 अत्रिः काश्यपः 

22. श्रीपाद्मपुराणं 

2 शतपथब्राह्मणं ( वाजसनेयकं) 

21 नारदीयश्वेतमृत्तिकोपनिषत् 

3 वराहोपनिषत् 

4 यज्ञोपवीतोपनिषत् 

5 नारदीयोपनिषत् 6 सच्चरित्र परित्राणं 

23 वासिष्ठसंहिता 24 सच्चरित्ररक्षा 

25 श्रीनारदीयपुराणे 

( ७४ अध्याये ) 

7 पाद्मसंहिता 

8 बृहद्धारद्वाजस्मृतिः 

26 पारमेष्ट्य संहिता 

9 वराहपुराणं 

27 अनन्तसंहिता 

10 व्यासस्मृत्युत्तरखण्डः 

28 सद्दर्शन सुदर्शने 

१४ अध्यायः 

29 लक्ष्मीतन्त्रे 

11 मरीचिस्मृतिः 

30 विष्णुरहस्ये 

12 वृहद्धारद्वाजधर्मशास्त्रं 

13 वैखानस भृगुसंहिता 

31 ऊर्ध्वपुण्ड्र विजयः 

14 पारमेश्वरसंहिता 

15 खगेश्वरसंहिता 

16 ब्रह्माण्डपुराणं 

32 ऊर्ध्वपुण्ड्र निर्णये 

33 ऋग्वेदे 

34 बृहत्सेनसंहिता 

35 पाद्मोत्तरं 

36 भार्गवपुराणं 

17 वैखानसे अत्रिप्रोक्त- 

18 बृहन्नारदीये [ खिलाधिकारे 

19 स्कान्दे 

37 कारण संहिता 

38 पराशरमाधवी ये 

[[128]]

39 बृहन्नारदीये 

49. महोपनिषत् 

40 कालाग्निरुद्रोपनिषत् 

50 आग्नेय 

41 गारुडे 

51 ब्राह्मे 

42 तैत्तिरीयश्रुतिः 

52 वामनपुराणे 

43 शौनकः 

53 श्री कूर्में 

44 सनत्कुमारसंहिता 

45 afargfa: 

46 भगवच्छास्त्रे 

47 महारत्न कोशे 48 नारायणसंहिता 

54 शाण्डिल्यस्मृतिः 

55 भविष्यत्पुराणे 

56 भागवतं 

57 निर्णयसिन्धुः 58 आनन्दसंहिता 

