+++
title = "पञ्च-संस्कार-खण्डम्"
+++
(यदुगिरेः। अस्याम् प्रतौ बहवो दोषाः। )

## पुण्ड्र-धारणम्
…

10
दामोदराय नमः,

श्रियै नमः, लक्ष्म्यै नमः कमलायै नमः
पद्मायैनमः, पद्मिन्यै नमः हरिवल्लभायै नमः, 
रमायै नमः वृषाकप्यै नमः, धन्यायै नमः,  
चन्द्रायै नमः धर्मायै नमः इन्दिरायै नमः,  

इति द्वादश नामभिः ऊर्ध्वपुण्ड्रान् धारयेत्, 

## नाम
अनन्तरम् आचार्यः शिष्यस्य, रामानुजदासोभवेति नाम विदध्यात्  
अनन्तरं शिष्यस्य मूर्ध्नि स्वदक्षिण-हस्तं विन्यस्य  

## मन्त्रोपदेशः
तस्य दक्षिणे कर्णे गुरुपरम्परापूर्वकं मूलमन्त्र–मन्त्ररत्न–चरम-श्लोकान् स्वाचार्य-गुरुभ्यां वाचयित्वा,  

## कर्म-समाप्तिः
प्राणायामं, परिषेचनं, "कर्म-साद्गुण्यार्थं केशवादिहोमं करिष्य" इति सङ्कल्प्य, जुहुयात्,  
ब्रह्मोद्वासनम् - "ब्रह्मणे नमः यथास्थान प्रतिष्ठापयामि",  
पूर्व-प्रतिष्ठित-कुम्भम् ऊद्वास्य  
अग्र-मध्यस्थ-भगवन्तम् ऊद्वास्य  
हृदिसमावाह्य  
आशीर्वचनादिकं कारयेत्।  

## विकल-प्रपत्तिः
अनन्तरं आचार्यः शिष्यं दीर्घ-प्रणतं कृत्वा  
स्वयम् अपि साष्टाङ्गं प्रणम्य  
उत्थाय  
भगवत्-सन्निधौ मूल-मन्त्र--मन्त्र-रत्न--चरम-श्लोकान् अनुसन्धायन्,  

### रामानुज-प्रपत्ति-स्मृतिः
> कालत्रयेऽपि करण-त्रय-निर्मिताति-  
पापक्रियस्य शरणं भगवत्-क्षमैव ।
सा च त्वयैव कमला-रमणेऽर्थिता यत्  
क्षेमः स एव हि यतीन्द्र भवच्-छ्रितानाम् ॥ 

इति भगवद्-रामानुजायार्यैर् अनुष्ठिताम् एवम् प्रपत्तिं स्मरन्,

### श्रियाः घटकत्वाय प्रपत्तिः
> त्वं माता सर्वलोकानां  
सर्व-लोकेश्वर-प्रिये ! ।
अपराधशतैर् जुष्टम्  
आश्रयस्वैनम् अच्युतम् ॥

> भगवन्-नारायण+अभिमत+अनुरूप--  
स्वरूप-रूप-गुण--विभव+++(=नित्य-लीला-विभूती)++++ऐश्वर्य-शील+आदि-+  
अनवधिक+अतिशय+असंख्येय-कल्याण-गुण-गणाम्  
पद्म-वन+आलयाम् भगवतीम्, **श्रियम्**, देवीम्,  
नित्य+अनपायिनीम्, निरवद्याम्,  
देव-देव-दिव्य-महिषीम्, अखिल-जगन्-मातरम्,  
अस्मन्-मातरम्, अशरण्य-शरण्याम्,
अनन्य-शरणः **शरणम् अहं प्रपद्ये** ॥ १ ॥


इति श्रियं घतकत्वेन पुरस्कृत्य, 

### रक्षण-याचनम्
> नारायण दयासिन्धो  
वात्सल्यगुणसागर ।
एनं **रक्ष** जगन्नाथ  
बहुजन्मापराधिनम् ॥

> "अगल्-अगिल्लेऩ्+++(=??)+++ इऱैयुम्+++(=कणम् अपि)+++" ऎऩ्ऱ्  
अलर्+++(=पुष्प)+++-मेल् मङ्गैय् उऱै+++(=नित्य-वास)+++-मार्बा+++(=वक्षोवान्)+++,  
निगर्+++(=सम)+++-इल् पुगऴ् आय्। उलगमूऩ्ऱ्  
उडैयाय्। ऎऩ्ऩै आळ्वाऩे,  
निगर्-इल् अमरर् मुऩिकग्-गणङ्गळ्  
विरुम्बुम्+++(=काङ्क्षितं)+++ तिरु-वेङ्कटत्ताऩे,  
पुगल् ऒऩ्ऱ् इल्ला अडियेऩ् उऩ्  
अडिक्-कीऴ् अमर्न्दु पुगुन्देऩे। ६।१०।१०

### क्षमा-याचनम्
> मनो-वाक्-कायैर्  
अनादि-काल-प्रवृत्त+  
अनन्त+अकृत्य-करण--कृत्य-अकरण--  
भगवद्-अपचार--भागवत+अपचार+असह्य+अपचार-रूप  
-नाना-विध+अनन्त+**अपचारान्**  
आरब्ध-कार्यान् अनारब्ध-कार्यान्  
कृतान् क्रियमाणान् करिष्यमाणांश् च  
सर्वान् अशेषतः **क्षमस्व** ॥ ११ ॥  

इति चूर्णिकाम् अनुसन्धायन् शिष्यस्य भरं भगवत्-पादांभोजयोर् न्यसेत् ॥

## दक्षिणा
अनन्तरम् आचार्याय यथा-विभवं वस्त्रभूषणादिकं समर्प्य  
सर्वेषां श्रीवैष्णवानां यथा-शक्ति दक्षिणां समर्प्य,  

## उपदेशः
आचार्यः शिष्यस्य वृत्तिम् आदिशेत् - 

> नित्यं विष्णुपरं कर्म  
> कुरु निन्द्यानि मा कृथाः ।  
सदा ऽऽत्मानं विबुध्यस्व  
मा कामेषु मनः कृथाः ॥  
यजस्व नित्यमात्मेशं  
मा नंसीर् अन्यदेवताः ॥  
उपास्व वैष्णवान् नित्यम्  
असतो मोपसीसरः। 

शिष्यः प्रत्यादेशम् "ओम्" इति ब्रूयात् -  

ततः शिष्य आचार्यस्य श्रीपादतीर्थं तळिगै-प्रसादं च स्वीकृत्य  
भगवद्-भागवत-कैङ्कर्य-परो भवेत् 

इति पञ्चसंस्कारविधिः समाप्तः॥

## स्त्रीशूद्राणां पञ्चसुस्कारविधिः
नमस्सदसे  
सर्वम् आयुर् उपसताम्।  
सर्वेभ्यः श्रीवैष्णवेभ्यो नमः॥  
विषक्सेनाराधनं कृत्वा,  
प्राणान् आयम्य 

> अमीषां भगवद्-दास्य-सिद्ध्य्-अर्थं  
> पञ्चसंस्कार-कर्म करिष्ये 

इति सङ्कल्प्य  

> अथ स्थल-मण्टप-वेदिकादि-शुद्ध्यर्थं  
वासिष्ठसंहितागत-प्रकारेण  
शुद्धि-पुण्याहं वाचयिष्ये 

इति सङ्कल्प्य  
स्थण्डिलोपरि सकूर्च-रत्न+-आम्र-शाखा-युक्त-- तीर्थ-पूरित-कुण्डन् निधाय  
तस्मिन् गङ्गाम् आवाहयेत्।  

> सन्निधत्स्वेह भगवत्-  
पादाम्बुज-विनिस्सृते।  
मन्दाकिनि नमस्तुभ्यं  
सदाभय-सु??शोभने, 

इत्यावाह्य  
षोडशोपचारैर् अभर्च्य,  
अभिमन्त्रण-श्लोकाः …
