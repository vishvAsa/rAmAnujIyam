+++
title = "०५ स्वाध्याय-प्रकरणम्"

+++

ततश् चतुर्थे काले, 

> कृतञ् च करिष्यामि भगवन् नित्येन भगवत्-प्रीत्य्-अर्थेन महा-विभूति-चतुरात्म्य-भगवद्-वासुदेव-पादारविन्दार्चनेन स्वाध्यायेन भगवत्-कर्मणा भगवन्तं वासुदेवम् अर्चयिष्यामि

इति सङ्कल्प्य - 

> भगवतो बलेन भगवतो वीर्येण भगवतस् तेजसा भगवतः कर्मणा भगवतः कर्म करिष्यामि भगवतो वासुदेवस्य 


इति बल-मन्त्रम् अनुसन्धाय -

[[137]] 

> भगवान् एव स्व-नियाम्य--स्व-रूप--स्थिति-प्रवृत्ति--स्व-शेषतैक-रसेन मया स्वकीयैश् चोपकरणैस् स्वाराधनैक-प्रयोजनाय परम-पुरुषस् सर्व-शेषी स्व-शेष-भूतम् इदं, स्वाध्यायाख्यं, कर्म स्वस्मै स्व-प्रीतये स्वयम् एव कारयति -

इति सात्त्विक-त्यागं कृत्वा -  

चतुर्-मुख-प्रसाद-विदित-सकल-वेद-तद्-उपबृह्मणार्थेन स्व-योग-महिम-साक्षात्-कृत-परावर-तत्त्व-याथात्म्येन वाल्मीकि-महर्षिणा लोकानुग्रहाय प्रणीतं "वेदः प्राचेतसाद् आसीत्" इत्य् आदिना सर्वाभ्युपगत-वेदापर-पर्याय-महिमानं, “मध्याह्ने स्त्री-प्रसङ्गतः” इत्य् उक्त-रीत्या स्वाध्याय-काले, अवश्य-पठनीयतया सङ्गृहीतं श्रीमद्-रामायणाख्यम् इतिहासं शरणागति-सार-भूतं सार्थम् अनुसन्दधीत। अर्थानुसन्धानाशक्तौ  श्रीमद्-रामायण-ग्रन्थ-मूल-मात्र-पारायणं कुर्यात्। तथा मनु-पराशर-व्यास-शुक-शौनकादि-परम-ऋषि-प्रणीत-भगवत्-प्रीणन-स्व-चित्त-रञ्जकेतिहास-पुराण-परिशीलनं कुर्यात् - 

उपबृह्माण-निरपेक्षाधिकारी वेद-भागम् एव चिन्तयेत् - तत्रापि साक्षात् भगवत्-प्रतिपादक-भागम् एव चिन्तयेत्।

तथा वेदान्त-द्वय-व्याख्यान-सापेक्षाधिकारी व्याख्यानेन सह, तन्-निरपेक्षाधिकारी-मूल-मन्त्रं च चिन्तयेत् श्रीमद्-भाष्य--भगवद्-गीता--तद्-भाष्य--श्रीमद्-रहस्य-त्रय-सार--स्व-योग-महिम-साक्षात्-कृत-निगमान्त-श्रीमत्-पराङ्कुश-परमाचार्य-प्रणीत-द्रामिड-गाथा[[??]]-सहस्र-संहिता--तद्-व्याख्यान-परिशीलनं, अन्-असूयुभ्यः,[[??]] परावर-तत्व-निर्णयाभिलाषिभ्यः, वीत-रागेभ्यः, प्रश्रीतेभ्यः स्व-शिष्येभ्यः निगमान्त-तद्-व्याख्यान-प्रवचनादिकं कुर्यात्, परिपूर्ण-ज्ञान-उपबृह्मण-निरपेक्षाधिकारी भगवत्-प्राप्ति--तद्-उपाय-प्रतिपादक-द्वादशाक्षर-षड्-अक्षर-द्वय-मूल-मन्त्रादि-भगवन्-मन्त्र-जपं कुर्यात्। तद्-अशक्तौ, सर्व-काल-कीर्तनीयानि भगवन्-नामानि सङ्कीर्तयेत्। अन्-अध्याय-दिनेषु वेदाभ्यास-निषेधात् स्मृतीतिहास-पुराण-पठन-मन्त्र-जपादिकं कुर्यात् - आशौच-दिने तेषाम् अपि निषेधात् भगवन्-नाम-कीर्तनं कुर्यात्।

[[138]]

तद् एवं, यथाधिकारं, यथा-सम्भवं, सम्भूय वा पृथग् वा भगवत्-प्रीणन-स्व-चित्त-रञ्जक-यौगिक-ज्ञान-प्रदीप-स्नेहायमान-वाचिक-पापोदय-प्रतिबन्धक-इतिहास-पुराण-भगवत्-स्तोत्र-निगमान्त-द्वय-तद्-व्याख्यान-ग्रन्थ-श्रवण-मनन-प्रवचन-सत्-संवाद-व्यापक-मन्त्र-जपादयः, अनुष्ठेयाः।  तद्-अन्-अन्तरं, बन्धु-जन-कार्यं, आत्म-कार्यं, गृह-क्षेत्रादि-चिन्तनं च कुर्यात्। आत्म-पोष्य-रक्षणार्थं यावन्ति धनानि सम्पादनीयानि बह्व्-आयास-वर्जं शास्त्राविरुद्ध-मार्गेण यदृच्छा-प्राप्तानि तावन्ति धनान्य् एव लब्ध्वा सन्तुष्येत् - 

## सायं सन्ध्या-वन्दन-विधिः

अथ लोहितायति सूर्ये, वस्त्र-परिनर्तन-पूर्वकं, सायं सन्ध्याम् उपासीत। तत्-प्रकारः - पादौ प्रक्षाल्य प्राङ्-मुख-उदङ्-मुखो वा, आसीनः द्विर् आचम्य - प्राणानायम्य - 

> श्री-भगवद्-आज्ञया भगवत्-प्रीत्य्-अर्थं सायं सन्ध्यम् उपासिष्ये।  

[^१_१३९]:    
    
    चतुर्दशी-अष्टमि-अमावास्या-पौर्णमासी। प्रतिपत्-मन्व्-आदि-युगादि-विषुव-द्वय[[??]]-अयन-द्वय-रूप-सङ्क्रान्ति दिनानि; यस्मिन् दिने,  उदयात् परं, अस्तमयात् पूर्वं वा त्रि-मुहूर्तम् अन्-अध्याय-तिथि-प्राप्तिः तद्-दिनं; यस्यां चतुर्दश्यां सूर्यास्तमयत् पूर्वं, पौर्णमास्याः, अमावास्याया वा  प्राप्तिः, चतुर्दशि-पूर्व-भूता त्रयोदशी-तिथिः,यस्माद् दिनात् पूर्व-दिने, अपर-दिने च अन्-अध्यायः,तद्-दिनं च।

[[139]]

इति सङ्कल्प्य - कृतं चेत्यादिना सङ्कल्प्य - बल-मन्त्रम्-अनुसन्धाय -  भगवान् एवेति सात्विक-त्यागं कृत्वा - "आपोहिष्टेति मन्त्रस्य" इत्य् आरभ्य "आत्मानं परिषिच्य" इति पर्यन्तं, प्रातस् सन्ध्या-वन्दनवत् कुर्यात्। 

> अग्निश्चेत्य् अनुवाकस्य सूर्य ऋषिः, देवी गायत्री-च्छन्दः, अग्निर् देवता

इति न्यस्य - "अपां प्राशने विनियोगः" इत्य् उक्त्वा - हस्ते, आचमनवज् जलं गृहीत्वा - 

> अग्निश्च मामन्युश्च मन्युपतयश्च मन्यु कृत्रेभ्यः, पापेभ्यो रक्षन्ताम्, यदह्ना पापमकार्षं मनसा वाचा हस्ताभ्याम्, पद्भ्यामुदरेण शिश्ना, अहस्तदवलुम्पतु, यत्किञ्च दुरितं मयि, इदमहं मामृतयोनौ, सत्येज्योतिषि जुहोमि स्वाहा
[[TODO: परिष्कार्यम्]]

इत्य् अपः प्राश्य - आचम्य - "दधिक्रावण्ण इति मन्त्रस्य" इत्य् आरभ्य “राक्षस-मुद्रा-रहीताञ्जलिना तोयेन” इति पर्यन्तं, प्रातस् सन्ध्या-वन्दनवत् कुर्यात्। अर्धास्तमिते सूर्ये, प्रत्यङ्-मुखस् तिष्ठन्,अर्घ्य-त्रयं दत्त्वा - अर्घ्यात् पूर्वं सूर्यास्तमये सति, प्राणानायम्य - 

> सायं सन्ध्या-कालाति-क्रम-प्रायश्चित्तार्थं, तुर्यार्घ्य-प्रदानं करिष्ये

इति सङ्कल्प्य - “सप्त-व्याहृति-सम्पुटित-गायत्र्या" इत्य् आरभ्य "सन्तर्प्य आचम्य" इति पर्यन्तं, प्रातस् सन्ध्या-वन्दनवत् कुर्यात्। विष्ण्व्-आयतनं, तत्-समीपं, अन्यद् वा गत्वा यत्र जपः करिष्यते तत्-स्थलं प्रणव-व्याहृतिभिः प्रोक्ष्य - तत्र उदग्-अग्र-दर्भेषु पत्यङ्-मुखम् आसीनः, “आसन-मन्त्रस्य" इत्य् आरभ्य "दश-वारम्" इति पर्यन्तं प्रातस् सन्ध्या-वन्दनवत् कुर्यात् - 

> सायं सन्ध्यायां गायत्री-मन्त्र-जपं करिष्ये

इति सङ्कल्प्य - “आयात्व् इत्य् अनुवाकस्य" इत्य् आरभ्य "इत्य् अनुवाकेनावाह्य” इति पर्यन्तं प्रातस् सन्ध्या-वन्दनवत् कुर्यात्। 

> सायं सरस्वतीं श्यामां रवि-मण्डल-मध्य-गाम्।  
साम-वेदं व्याहरन्तीं चक्रायुध-धरां शुभाम्।  
ध्यायामि विष्णु-दैवत्यां वृद्धां गरुड-वाहनाम्॥ 

[[140]]

इति ध्यात्वा -

"आसनादि[[??]] षोडश" इत्य् आरभ्य "सविता देवता, इति न्यस्य" इति पर्यन्तं प्रातस् सन्ध्या-वन्दनवत्। "सायं सन्ध्या-जपे विनियोगः" इत्य् उक्त्वा - "अस्त्र-मन्त्रेण" इत्य् आरभ्य "संहताङ्गुलि-कर-द्वयम्" इति पर्यन्तं, प्रातस् सन्ध्या-वन्दनवत् - नाभि-समम् उद्धृत्य, "कनिष्ठिका-मूलारभ्य"[[??]] इत्य् आरभ्य "त्रिः प्राणानायम्य" इति पर्यन्तं, प्रातस् सन्ध्या-वन्दनवत् - “सायं सन्ध्योपस्थानं करिष्ये" इति सङ्कल्प्य - "उत्तम इत्य् अनुवाकस्य" इत्य् आरभ्य "गायत्रीम् उद्वास्य" इति पर्यन्तं प्रातस् सन्ध्या-वन्दनवत् - 

> इमं म इति पञ्चर्चस्य, देवरात ऋषिः, गायत्री-त्रिष्टुप्-गायत्री-जगती-त्रिष्टुभश् छन्दांसि, सविता देवता 

इति न्यस्य - "सायं सन्ध्योपस्थाने निनियोगः" इत्य् उक्त्वा - 

> इमं मे वरुण श्रुधीहवमद्यामृडय, त्वामवस्युराचके, तत्त्वायामि ब्रह्मणा वन्दमानस्तदाशास्ते यजमानो हविर्भिः, अहेडमानो वरुणेह बोध्युरुशग्ं समान आयुः प्रमोषीः, यच्चिद्धिते विशो यथा प्रदेववरुणव्रतम्, मिनीमसीद्यविद्यवि, यत्किञ्चेदं वरुण दैव्ये जने ऽभिद्रोहं मनुष्याश्चरामसि, अचित्ती यत्तव धर्मायुयोपिम मानस्तस्मादेनसो देव रीरिषः, कितवासो यद्रिरिपुर्न दीवि यद्वाघासत्यमुतयन्न विद्म, सर्वाताविष्यशिथिरेव देवाथातेस्याम वरुणप्रियासः 
[[TODO: परिष्कार्यम्]]

इत्य् उपस्थाय - शेषं, प्रातस् सन्ध्या-वन्दनवत् कुर्यात्।

[[141]]

प्रदोष-रहित-रात्रौ[^१_१४२], आशौचादि-रहितः, श्रीमद्-अष्टाक्षरम् अपि यथा-शक्ति 

## प्रदोषादिषु जपादि-नियम-विधिः

जपित्वा आचम्य सात्विक-त्यागं कुर्यात्। प्रदोष-रात्रौ अष्टाक्षरं नैव जपेत्। प्रदोष-अन्-अध्याय-रात्रिषु आपदि च, गायत्री-जपस्य सङ्कोचः कार्यः। तत्-प्रकारस् त्व् इत्थं - प्रतिपत्-पौर्णमासी-अमावास्या-रात्रिषु, षट्-त्रिंशत्-सङ्ख्यया; चतुर्थि-अष्टमी-चतुर्दशी-रात्रिषु, चतुः-पञ्चाशत् सङ्ख्यया; सप्तमी-रात्रौ,सप्त-त्रिंशत्-सङ्ख्यया; विष्व्-अयन-त्रयोदशी-रात्रिषु अष्टाविंशति-सङ्ख्यया, गायत्री-जपं कुर्यात्। महा-प्रदोषाख्ये त्रयोदशी-प्रदोषे, दिवसस्याष्टम-भागम् आरभ्य, अर्ध-रात्र-पर्यन्तं गायत्री-जप, सायम् औपासन, वैश्वदेव, सायम् अभिगमन, भगवद्-आराधन-व्यतिरिक्त-दशायां, आत्मनो हितम् अ-चिन्तयन्, काष्ठवन् मौनं कुर्यात् - श्राद्ध-भोजन-रात्रौ, आशौच-दिने, आपदि च दश-सङ्ख्यया[^२_१४२] गायत्री-जपं कुर्यात्। विमान-स्थं देवं प्रदोषे, स्व-गृहार्चाम् अर्ध-रात्रे, न पश्येन् न प्रणमेत्। प्रदोषे ऽपि नृ-सिंहस् सेव्य एव - आस्थान-मण्टपे वीथ्यां तु सर्वदा पश्येत् प्रणमेच् च।

[^१_१४२]:    
    
    चतुर्थी, सप्तमी, त्रयोदशी, इन्दतिथिकलिल् सूर्यास्तमयत्तुक्कु मेल् कालविशेषत्तुक्कु, प्रदोष मेन्ऱुसेर्, चतुर्थी सप्तमी तिथिकलिल् सूर्यास्त मयम्मुदल्  मून्ऱु मुहूर्त कालं प्रदोषं - त्रयोदशी तिथियिल् पकलिनेट्टां भागम्मुदल् अर्धरात्रपर्यन्तं प्रदोषं। एन्ददिनं सूर्यास्त मयानन्तरम् ओन्बदु नाल्लिकैक्कुल् चतुर्थी तिथिवरुकिन्ऱदो अन्ददिनं प्रदोषं मल् लानाल् सूर्यास्तमयानन्तरं चतुर्थी रेण्डु  नाल्लिकै इरुन्दाल् अन्ददिनं प्रदोषं। एन्ददिनं सूर्यास्तमया नन्तरं पदिनैन्दु नाल्ली कैक्कुल् सप्तमीवरुकिन्ऱदो अन्ददिनं प्रदोषं। मल् लानाल् सूर्यास्तम यानन्तरं सप्तमी ओरुनाल्लीकै इरुन्दाल् अन्ददिनं प्रदोषम्। एन्ददिनत्तिल् सूर्योदयादि अऱुपदुनाल्लीकैक्कुल् त्रयोदशि वरुकिन्ऱदो अन्ददिनं प्रदोषं, मल् लानाल् सूर्यास्तमयानन्तरम् अरैवाल्लीगैत्रयोदशि इरुन्दालुं अन्ददिनं प्रदोषं। 

[^२_१४२]: गायत्री-जपः कदाचिद् अपि दश-न्यूनो न कार्यः।

[[142]]

ततो वारि-पूरित-पात्रं गृहीत्वा, गृहम् आसाद्य - प्रातः कालवत् आहिताग्निर् अग्नि होत्रं कुर्यात्। अन्-आहिताग्निर् औपासनं कुर्यात्, ततः श्री-विष्णु-सहस्र-नाम-पारायणं कुर्यात्।

ततः, प्रातर् अभिगमन-रीत्या सायं भगवन्तं शरणम् उपगच्छेत्, तत्रत्य "एतत्-क्षणोत्तर-कालीन" इत्य् आरभ्य "रूप-रक्षायाम्" इति पर्यन्तस्य स्थाने 

> प्रातर् अभिगमन-पर्यन्त-भगवत्-कैङ्कर्योत्पादन-रूप-रक्षायाम्

इति वाक्यं प्रयुज्य, अनुसन्धेयम्।

स्नानासनं विना, इज्या-कालीन आराधनवत् आराधनं कुर्यात् - तद्-अ-शक्तौ, अलङ्कारासन-अर्घ्य-पाद्याचमन-गन्ध-माल्य-पुष्प-धूप-दीप-मात्रा-दान-भोज्यासन-पाद्याचमन-अर्हणाम्बु-समर्बण-हविर्-निवेदन-पुनर् मन्त्रासनान्तं कुर्यात्। पर्यङ्कासन-पाद्याचमनीयानि समर्प्य क्षीराज्य-शर्करोपेत-नैवेद्यं समर्प्य -  नमस् कृत्य, नाग-भोग-समन्विते पुष्प-धूपैर् आमोदिते योग-पर्यङ्के श्री-भूमि-नीलाभिस् सह भगवन्तं शाययेत्। नीराजनं कृत्वा - अर्ध्यं समर्प्य - चक्राद्यैर् अस्त्रैः वैनतेयेन च दशसु दिक्षु रक्षां ध्यात्वा - देव-गृहाद् वाम-पाद-विन्यास-पूर्वकं बहिर् गच्छेत्

ततः, देवालयं गत्वा श्रियः पतिं विमान-स्थं पश्येत् - तद्-अ-सन्भवे विमानं, गो-पुरं वा पश्येत् - 

[[143]]

ततः, वैश्वदेवे षड्-आहुतीर् हुत्वा 

> ये भूताः प्रचरन्ति नक्तम्बलिमिच्छन्तो वितुदस्य प्रेष्याः तेभ्यो बलिम्पुष्टिकामो हरामि मयि पुष्टिं पुष्टिपतिर्दधातु स्वाहा
[[TODO: परिष्कार्यम्]]

"नक्तं चरेभ्यो भूतेभ्य इदम्" इति मन्त्रेण वैहायस-बलिं च कुर्यात्। बलि-हरण-पञ्च-महा-यज्ञांस् तु न कुर्यात्। केचिद् बलि-हरणम् अपि कुर्वन्ति - यथा-सम्प्रदायम् अनुष्ठेयम्।

रात्रौ विशेषात्, अतिथीन् यथा-शक्त्य् अभिपूजयेत्।

ततः, पूर्ववत्, भोजनं कुर्यात् - भोजन-निषेधक-शास्त्रं विना,अन्येन निमित्तेन भोजने विलुप्ते प्राणाग्नि-होत्र-मन्त्रं जपेत्।

ततः, दिवेव, मन्त्र-जपं, रात्रि-योग्य-वेदाध्ययनं "रात्रौ चोर-प्रसङ्गेन" इत्य् उक्त-रीत्या श्रीमद्-भागवतादि-सात्विक-पुराण-पठनं च कुर्यात्।

> भगवान् एव स्व-नियाम्य--स्व-रूप--स्थिति-प्रवृत्ति--स्व-शेषतैक-रसेन मया स्वकीयैश् चोपकरणैस् स्वाराधनैक-प्रयोजनाय परम-पुरुषस् सर्व-शेषी स्व-शेष-भूतम् इदं, स्वाध्यायाख्यं, कर्म स्वस्मै स्व-प्रीतये स्वयम् एव कारितवान्

इति सात्त्विक-त्यागं कृत्वा - 

> कृतञ् च करिष्यामि भगवन् नित्येन भगवत्-प्रीत्य्-अर्थेन महा-विभूति-चतुरात्म्य-भगवद्-वासुदेव-पादारविन्दार्चनेन स्वाध्यायेन भगवत्-कर्मणा भगवान् प्रीयतां वासुदेव

इति स्वाध्यायं भगवति समर्पयेत्।

[[144]]