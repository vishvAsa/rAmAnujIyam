 +++
title = "०३ उपादान-प्रकरणम्"

+++

अथाह्नो द्वितीय-यामे प्राप्ते 

> कृतञ् च करिष्यामि भगवन् नित्येन भगवत्-प्रीत्य्-अर्थेन महा-विभूति-चतुरात्म्य-भगवद्-वासुदेव-पादारविन्दार्चनेन उपादानेन भगवत्-कर्मणा भगवन्तं वासुदेवम् अर्चयिष्यामि

इति सङ्कल्प्य 

> भगवतो बलेन भगवतो वीर्येण भगवतस् तेजसा भगवतः कर्मणा भगवतः कर्म करिष्यामि भगवतो वासुदेवस्य  

इति बल-मन्त्रम् अनुसन्धाय -

> भगवान् एव स्व-नियाम्य स्व-रूप-स्थिति-प्रवृत्ति-स्व-शेषतैक-रसेन मया स्वकीयैश् चोपकरणैस् स्वाराधनैक-प्रयोजनाय परम-पुरुषस् सर्व-शेषी स्व-शेष-भूतम् इदं उपासनाख्यं कर्म स्वस्मै स्व-प्रीतये स्वयम् एव कारयति -

इति सात्विक-त्यागं कृत्वा -

> अह्नो द्वितीय-भागेन कृष्णाराधन-तत्-परः।  
द्रव्याण्य् आराधनार्थानि शास्त्रीयाणि समार्जयेत्॥  
प्रभूतानि विशुद्धानि शुद्ध-देशोद्भवानि च।  
अ-रौद्राण्य् अ-निषिद्धानि सङ्गृहीतानि वैष्णवैः॥  
सुगन्धीनि मनो-ज्ञानि पुष्पाण्य् अभिमुखानि च।  
वासांसि धन-धान्यानि चन्दनाद्य्-अनुलेपनम्॥  
अन्यानि हविर्-अर्थानि तानि मूल-फलानि च।  
सङ्क्षालितानि बहुशो देव-भोग्यानि यानिच॥  
दधि-क्षीराज्य-मुख्यानि द्रव्याणि च विशेषतः।  
उत्तमान् उपदंशांश् च मुद्ग-माषादि कान्य् अपि॥  
ताम्बूलादीनि चान्यानि सर्वाण्य् आदाय सादरम्।  
यथार्हं तानि संस्कृत्य प्रक्रमेतार्चनं ततः॥ 

> प्रातर् उत्थाय चिन्वीयात् स्वारामात् स्वयम् एव हि।  
पूजार्थम् अस्त्र-मन्त्रेण पुष्पादीन् यत्नतः पथि॥  
यायाद् अरण्यम् अथ वा निर्बाधं हि तदार्जने।  
अ-कण्टक-द्रुमोत्थाश् च कण्टकि-द्रुम-जा अपि॥  
हृद्यास् सुगन्धाः कर्मण्याग्राह्यान् सर्वे सितादय।  
उग्र-गन्धा ह्य् अ-कर्मण्यास् त्व् अ-प्रसिद्धास् तथैव च॥  
चतुष्पथ-शिवावास-श्मशानावनि-मध्य-गाः। 
क्षता अशनि-पाताद्यैः क्रिमि-कीट-समावृता॥  
वर्जनीयाः प्रयत्नेन पत्र-पुष्प-फलादयः।  
अम्बुजानि सुगन्धीनि सित-रक्तानि कानिचित्॥  
योक्तव्यानि पवित्राणि स्वयम् आराधने तु वै।  
साङ्कुराणि च पत्राणि प्रभूतान्य् एवम् एव हि॥  
विहितान्य् अर्चने नित्यं यथर्तु प्रभवानि च। 
न गृहे कर-वीरोत्थैः कुसुमैर् अर्चनं हितम्॥   
विशेषतस् सकामस्य सिद्धि-भूति-युतस्य च 

इत्य् आदि-शास्त्राणि पर्यालोच्य हेयोपादेय-विभागं विविच्य - 

> स्व-प्रयत्न-कृतं शस्तं मध्यमं वन्यम् उच्यते।  
अधमस् तु क्रय-क्रीतं याचितस् त्व् अधमाधमम्

इत्य् उक्त-रीत्या, उत्तमादि-विभागम् अपि विविच्य, आराधनोपयुक्त-द्रव्यम् आर्जयेत् समित्-पुष्प-कुशादीनाम् अस्त्र-मन्त्रेणार्जनं कुर्यात् -

[[72]]

## समित्-तुलसी-पुष्प-दर्भाहरण-विधिः

स्वारामात् स्वार्जितम् उत्तमम् - वन्यं मध्यमम् - क्रय-क्रीतम् अधमम् - प्रतिग्रह-लब्धे दातुर् एव फलम् - कर्तुः किञ्चिद् भवेन् न वा -

> समिधः पावनाः पूज्याश् चर्म-युक्ताः परुट्-पराः।  
युष्मान् हरामि होमार्थम् अस्मान् रक्षन्तु सर्वदा

इति समिध आहरेत् - 

तुलसी ग्रहणे वर्ज्य-दिनानि; - 

> आर-वारे च शुक्रे च मन्व्-आदिषु युगादिषु।  
नाहरेत् तुलसी-पत्रं मध्याह्नात् परतो ऽहनि।  
सङ्क्रान्त्यां पक्षयोर् अन्ते द्वादश्यां निशि सन्ध्ययोः।  
तुलसीं ये विचिन्वन्ति ते कृन्तन्ति हरेश् शिरः

इत्यादीनि - 

> तुलस्य्-अमृत-जन्मासि सदा त्वं केशव-प्रिये।  
केशवार्थं लुनामि त्वां वरदा भव शोभने॥  
मोक्षैक-हेतोर् धरणि-प्रसूते विष्णोस् समस्तस्य गुरोः प्रियेते।  
आराधनार्थं पुरुषोत्तमस्य लुनामि पत्रं तुलसि क्षमस्व॥  
प्रसीद मम देवेशि प्रसीद हरि-वल्लभे।  
क्षीरोद-मथनोद्भूते तुलसि त्वं प्रसीद मे

इति मन्त्रैः, अ-निषिद्ध-दिनेषु साङ्कुरां चतुष्-पत्रां षट्-पत्रां वा तुलसीं गृह्णीयात् -

[[73]]

अ-शुद्ध-देशोद्भव--उग्र-गन्ध--अ-गन्ध--अ-प्रसिद्ध--चत्वर-श्मशानादि-स्थान-ग-अशनि-वाताहत--क्रिमि-कीट-समावृतानि, पत्र-पुष्प-फलादीनि, कृष्ण-पुष्पाणि कर-वीर-पुष्पं च वर्जयेत् - शुद्ध-देशोद्भव--अ-रौद्र--वैष्णव-सङ्गृहीत--हृद्य--सुगन्ध--सित-रक्तानि पुष्पाणि, कण्टकाकण्टकोद्भवानि पुष्पाणि च गृह्णीयात् - 

कुशाहरण-विधिः - 

> शुचौ देशे शुचिर् भूत्वा स्थितः पूर्वोत्तरामुखः।  
हुङ्कारेणैव मन्त्रेण कुशास् स्पृश्या द्विजोत्तमैः” 

इत्य् उक्त-रीत्या “ॐ हुं" इति स्पृष्ट्वा - 

> विरिञ्चेन सहोत्पन्न-परमेष्ठि-निसर्ग-ज।  
नुद-सर्वाणि पापानि दर्भ-स्वस्ति-करो मम (भव)

इति मन्त्रेण दर्भ-लवनं कुर्यात् -

एवं, आयुर्-बलम् इति मन्त्रेण दन्त-धावन--काष्ठ-पत्राणि सङ्गृह्णीयात् - 

> कुलटा-षण्ड-पतित-वैरिभ्यः काकिणीम् अपि।  
उद्यताम् अपि गृह्णीयान् नापद्य् अपि कदाचन॥  
तस्करात् कितवात् षण्डात् डम्भ-लोभ-मदान्वितात्।  
मात्रा-वित्तं न गृह्णीयाद्[[??]] अ-भक्ताद् अपचारतः

इत्य् आदि-भगवच्-छास्त्र-धर्म-शास्त्रादितः प्रतिग्रह-नियमस् सम्यग् अवलोकनीयः - आपद्-वशेनासत्-प्रतिग्रहे सम्भाविते ऽपि 

> दानं ददद्भिर् यैर् उक्तम् अच्युतः प्रीयताम् इति। प्रतिग्रहीतृभिश् चैव न ते मद्-विषयोपगाः 

इति शौनकोपात्त-यम-वचन-रीत्या "अच्युतः प्रीयताम्" इति मन्त्रम् उच्चार्य, सद्-असत् प्रतिग्रहं कुर्यात् -  बलादि-मन्त्र-निष्ठानां बलादि-मन्त्रैर् अपि प्रतिग्रहः कार्यः - तद् इह साक्षाद् वा परम्परया वासम् आराधनोपकरण-भूत-शास्त्रीय-समस्त-द्रव्योपायेषु स्व-शक्येषु ध्यानादि-विरोधि-काय-क्लेश-कर-बह्व्-आयास-रहितेषु न्यायतः प्रवर्तेत -

[[74]]

## आन्तरोपादान-क्रमः

एवं, बाह्योपकरणवत्, अन्-अनन्तर-भावीज्यानर्हत्वापादकाष्टादश-चण्डाल-षड्-वृषल-सञ्ज्ञका ऽनात्म-गुण-तिरस्कारकतया इज्योपयोगित्वात्, परमात्म सम्प्रीणनेषु

> अहिंसा प्रथमं पुष्पं पुष्पं इन्द्रिय-निग्रहः।  
सर्व-भूत-दया-पुष्पं क्षमा पुष्पं विशेषतः।  
ज्ञानं पुष्पं तपः पुष्पं ध्यानं पुष्पं तथैव च।  
सत्यम् अष्ट-विधं पुष्पं विष्णोः प्रीति-करं भवेत्

इत्यादिना प्रधानत-मतयोपदेशात्[[??]], ज्ञान-वृद्धि-हेतु-भूत-सदाचार्य-सेवा सम्भाषणादिभिः, अमानित्वादि गुणानाम् आन्तराणां सम्पादनम् अप्य् उपादान-कोटानिविशते[[??]] - पूर्व-सिद्ध-बाह्योपकरणस्यापि पुंसः, आन्तरोपकरण-संवर्धक-वेदान्त-कालक्षेपस्याप्य् उपादान-रूपतया तत्-काले तेन काल-यापनं कुर्यात् - एकस्मिन् दिने विष्व्-अयनादि-निमित्त-वशेनानेकेज्या-प्रसक्तौ "अङ्ग-गुण-निरोधे च तादर्थ्यात्" इति न्यायेन, उपादान, अभिगमनादि-काल-सङ्कोचः कार्यः - तस्मात् समाराधनोपयुक्तं बाह्यम् आन्तरं चोपादद्यात् - इत्य् उपादान-निष्कर्षः - 

अथ 

> भगवान् एव स्व-नियाम्य स्व-रूप-स्थिति-प्रवृत्ति-स्व-शेषतैक-रसेन मया स्वकीयैश् चोपकरणैस् स्वाराधनैक-प्रयोजनाय परम-पुरुषस् सर्व-शेषी स्व-शेष-भूतम् इदं उपादानाख्यं कर्म स्वस्मै स्व-प्रीतये स्वयम् एव कारितवान् -

इति सात्विक-त्यागं कृत्वा - 

<details><summary>द्राविडम्</summary>

अवकाश मिल्लातनमयङ्कलिल् कर्मङ्कलै च्चुरुक्क वेण्डियता यिरुन्ताल् प्रधानमान अङ्गियैच्चुरुक्कामल् अप्रधानमान अङ्गङ्गलैये सङ्कोचप्सडुत्त वेणु मेङ्किऱ न्यायत्ताले विष्वादिनिमित्तमाय् अनेक इज्यै नेरिडुम्पक्षत्तिल् अङ्गङ्गलान अभिगमनोपादान कालङ्गलैये शुरुक्क वेणुं - 

</details>

[[75]]

""
""
""

Ze 

पश्चिणाल प्रकाश्, इज्या प्रकरण, "कृतञ्चकरिष्यामि भगवन्नि त्येन भगवत्पत्यर्थन महाविभूतिचातु रात्य भगनद्वासु देव पादार निर्च नेन 

उपादाना भ्येस भगव 

त्कर्मणा भगवाणा प्रियतां वासु देवः " इति उपादानं भगवति 

समर्पये 
