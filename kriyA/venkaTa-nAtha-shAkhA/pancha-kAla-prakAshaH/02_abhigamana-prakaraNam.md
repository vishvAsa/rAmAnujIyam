+++
title = "०२ अभिगमन-प्रकरणम्"

+++
## वङ्गीश-कृत-प्रातर्निर्वेद-कारिकाः 

> 
<div class="js_include" url="/rAmAnujIyam/kriyA/vangi-vaMsheshvara-kArikA/01_abhigamaH/01_yogAntam/01_prAtar-nirveda-kArikAH/" unfilled newLevelForH1="5" includeTitle="false"> </div> 

इत्य् अतीतः कालो व्यर्थ इति निर्विण्णो भूत्वा, 


<div class="js_include" url="/rAmAnujIyam/kriyA/vangi-vaMsheshvara-kArikA/01_abhigamaH/01_yogAntam/02_sAttvika-dhRtiH/" unfilled newLevelForH1="5" includeTitle="false"> </div>  


<div class="js_include" url="/rAmAnujIyam/kriyA/vangi-vaMsheshvara-kArikA/01_abhigamaH/01_yogAntam/03_pAnchakAlika-kriyA-sankalpaH/" unfilled newLevelForH1="5" includeTitle="false"> </div>  

इति सात्विक-धृतिम् अवलम्बेत।

[[6]]

## सङ्कल्पादि

> कृतञ् च करिष्यामि भगवन्न् इत्य् एव भगवत्-प्रीत्य्-अर्थेन महा-विभूति-चतुरात्म्य-भगवद्-वासुदेव-पादारविन्दार्चनेन अभिगमनेन भगवत्-कर्मणा भगवन्तं वासुदेवम् अर्चयिष्यामि

इति सङ्कल्प्य 

> भगवतो बलेन भगवतो वीर्येण भगवतस् तेजसा भगवतः कर्मणा भगवतः कर्म करिष्यामि भगवतो वासुदेवस्य  

इति बल-मन्त्रम् अनुसन्धाय --

> भगवान् एव स्व-नियाम्य-स्व-रूप-स्थिति-प्रवृत्ति-स्व-शेषतैक-रसेन मया सक्वीयैश् चोपकरणैस् स्वाराधनैक-प्रयोजनाय परम-पुरुषस् सर्व-शेषी-स्व-शेष-भूतम् इदम् अभिगमनाख्यं कर्म स्वस्तै स्व-प्रीतये स्वयम् एव कारयति 

इति सात्विक-त्यागं कृत्वा -- 

> एतत्-क्रिया-विरोधीनि प्राचीनान्य् अ-शुभानि मे।  
कर्माण्य् अन्-अन्तान्य् अच्छेद्यान्य् अनादीन्य् अ-शुचीनि च॥  
स्वयैव कृपया देवो विनाश्यास्मन् मनो-रथान्।  
पूरयत्व् इति सम्प्रार्थ्य मन्त्रम् एतम् उदीरयेत्॥ 

इति करिष्यमाण-कैङ्कर्य-प्रतिबन्धक-निवृत्तिं सम्प्रार्थ्य --

> त्वय्य् आराधन-कामो ऽयं व्रतञ् चरितुम् इच्छति।  
सङ्कल्प्य सिद्ध्यै भगवन् पूरयास्य मनो-रथान्॥  

इति मन्त्रेण कैङ्कर्य-परिपूर्तिं सम्प्रार्थ्य -- 

> अस्मद्-देशिकम् अस्मदीय-परम् अचार्यान् अ-शेषान् गुरून्  
श्रीमल्-लक्ष्मण-योगि-पुङ्गव-महा-पूर्णौ मुनिं यामुनम्। 
रामं पद्म-विलोचनं मुनि-वरं नाथं शठ-द्वेषिणं  
सेनेशं श्रीयम् इन्दिरा-सहचरन् नारायणं संश्रये॥  

इति स्वाचार्य-प्रभृति-भगवत्-पर्यन्त-गुरु-परम्परा-प्रपदन-पूर्वकं भगवन्तं प्रपद्य --

> सव्यं पादं प्रसार्य श्रित-दुरित-हरं दक्षीणं कुञ्चयित्वा  
जानुन्य् आधाय सव्येतरम् इतर-भुजन् नाग-भोगे निधाय।
पश्चाद् बाहु-द्वयेन प्रतिभट-शमने धारयन् शङ्ख-चक्रे  
देवी-भूषादि-जुष्टो जनयतु जगतां शर्म वैकुण्ठ-नाथः॥  

इति ध्यात्वा॥

[[7]]

> ॐ वासु-देवाय नमः- ॐ सङ्कर्षणाय नमः- ॐ प्रद्युम्याय नमः- ॐ अनिरुद्धाय नमः -

इति व्यूह-नाम-चतुष्टयं सङ्कीर्त्य॥  

> ॐ केशवाय नमः ॐ नारायणाय नमः ॐ माधवाय नमः ॐ गोविन्दाय नमः ॐ विष्णवे नमः ॐ मधुसूदनाय नमः ॐ त्रिविक्रमाय नमः ॐ वामनाय नमः ॐ श्री-धराय नमः ॐ हृषीकेशाय नमः ॐ पद्मनाभाय नमः ॐ दामोदराय नमः

इति द्वादश-व्यूह-नामानि सङ्कीर्त्य -

> ॐ मत्स्याय नमः ॐ कूर्माय नमः ॐ वराहाय नमः ॐ नारसिंहाय नमः ॐ वामनाय नमः ॐ परशु-रामाय नमः ॐ श्री-रामाय नमः ॐ बल-रामाय नमः ॐ कृष्णाय नमः ॐ कल्किने नमः

इति दशावतार-नामानि च सङ्कीर्त्य -

> ॐ श्रीं श्रियै नमः ॐ भूं भूम्यै नमः ॐ नीं नीलायै नमः

इति देव्यादि-नामान्य् अपि सङ्कीर्त्य -

> सत्-सङ्गाद् भव निस्पृहो गुरु-मुखाच्छ्रीशं प्रपद्यात्मवान्  
प्रारब्धं परिभुज्य कर्म-शकलं प्रक्षीण-कर्मान्तरः।  
न्यासाद् एव निरङ्कुशेश्वर-दया-निर्लून-मायान्वयो  
हार्दानुग्रह-लब्ध-मध्य-धमनि-द्वाराद् बहिर् निर्गतः॥  
मुक्तो ऽर्चिर् दिन-पूर्व-पक्ष-षडुदङ्मासाब्दवातांशुमद्  
ग्लौ-विद्युद्-वरुणेन्द्र-धातृ-महितस् सीमान्त-सिन्ध्वाप्लुतः ।  
श्री-वैकुण्ठम् उपेत्य नित्यम् अजडं तस्मिन् परब्रह्मणः  
सायुज्यं समवाप्य नन्दति समं तेनैव धन्यः पुमान् ॥  
प्रातर् नित्यानुसन्धेयं परमार्थं मुमुक्षुभिः।  
श्लोक-द्वयेन सङ्क्षिप्तं सुव्यक्तं वरदो ऽब्रवीत्॥

इति श्लोक-द्वयं सङ्कीर्त्य - पूर्वाचार्य-प्रणीत-स्तोत्र-रत्न-दया-शतक-मुकुन्द-माला-वेङ्कटेश-सुप्रभाताभीतिस् तव दशावतार-स्तोत्रादीनि स्तोत्राण्य् अपि शृण्वताम् अपि हर्ष-जनकेनोच्चैस् स्वरेण सङ्कीर्त्य तत्-कालोचित-द्वयादि-मन्त्रान् उच्चरन्, अवकाशे सति पश्चिमयाम् अ-कर्तव्यं वेदाभ्यासं च कुर्यात्। 

[[8]]

ततस् सन्ध्यायाम् आसन्नायां “सन्धातृत्वेन सर्वेषां सन्ध्या" इति परिकीर्तितं भगवन्तम् उपासितुं जिगमिषुः "श्री-हरिर् हरिर् हरिर्" इति कीर्तयन् शयनाद् उत्थाय - "ओं नमः क्षिति-धराय" इति मन्त्रेण क्षिति-धरं महा-वराहम् अनुध्यायन् वाम-पादं भूमौ विन्यस्य -- 

> नमो ऽस्तु प्रिय-दत्तायै तुभ्यं देवि वसुन्धरे।  
त्वम् माता सर्व-लोकानाम् पाद-स्पर्शं क्षमस्व मे॥

इति भुवं प्रपद्य - पद-क्रमान् कुर्वन्, 

> विष्णोः क्रमोस्यभिमाति हागायत्रेण छन्दसापृथिवी मनुविक्रमे निर्भक्तस्सययन्द्विष्मो विष्णोः क्रमोस्यभिशस्ति हात्रैष्टुभेन छन्दसान्तरीक्ष मनुविक्रमे निर्भ क्तस्सयन्द्विष्मो विष्णोः क्रमोस्यरातीयतो हन्ताजागतेन छन्दसादिवमनुविक्रमे निर्भक्तस्सयन्द्विष्मो विष्णोः क्रमोसीशत्रूयतो हन्तानुष्टुभेन छन्दसादिशोनुविक्रमे निर्भक्तस्स्यन्द्विष्मः" 
[[TODO: परिष्कार्यम्]]

इति पादेन्द्रियाधि-दैवतं, त्रिविक्रमं, ध्यायेत्॥ 

[[9]]

## मल-मूत्रोत्सर्जन-विधिः, 

ततस् स्नानीय-तिलाक्षत-दर्भ-वस्त्रादि-दृष्टादृष्टार्थं स्नानोपकरणं सर्वं सम्भृत्य - तमस्-तिरोहित-दुष्ट-जन्तु-पलायनार्थं वैणव-दण्डं संगृह्य - निर्गम-मार्गं सञ्चाल्य - केशवम् अनुध्यायन्, सङ्कीर्तयन्, गृहान् निर्गत्य - विशुद्ध-देशे निक्षिप्त-स्नानोपकरणः, स्वाश्रमादिभ्यो नैर्ऋत्यान् दिशि द्वित्रेषु पात-प्रमितां भुवम् अतिक्रम्य - क्रिमि-कीटाद्य्-अ-दूषिताः, आखु-कृष्ट--हलोत्खात--कूलस्थ--शर्करामेध्य-संयुक्त--पर-शौच-शिष्ट--ऊषर--वल्मीक--जल-मध्य-स्थ--स्व-गृह-स्थित--सिकता--पांसु--कर्दम-व्यतिरिक्ता मृदस् सङ्गृह्य - शौच-स्थले, यत्र क्वचिद् वा निधाय - सन्त्यक्त-पादुकस् सन्,सुदूरङ् गत्वा, त्रिः कर-ध्वनिङ् कृत्वा - उत्तरीयेण शिरः प्रावृत्य - निवीतं ब्रह्म-सूत्रं दक्षिण-कर्णे आवेष्ट्य - घ्राणम् आस्यञ् चोत्तरीयेण प्रच्छाद्य - अ-याज्ञीयैश् शुष्कैस्-तृणैः पर्णैर् वा भूमिम् आच्छाद्य - दिवा-सन्ध्ययोश् चोधङ्-मुखः, रात्रौ दक्षिणा-मुखः, मौनादि-नियम-युक्तः, देवालय--नदी--गो--ब्राह्मण--अग्नि--सूर्य--चन्द्र--नक्षत्र--वाय्व्-अश्वत्थाद्य्-अन्-अभीमुखः, आराम--उद्यान--तुलसी-वन--सस्य--श्मशान--ऊषर--वल्मीक--गिरि--दुर्ग--गर्त--क्षेत्र--खलाध्वामेध्य--सिकता-च्छाया; गुल्म--चत्वर--वारि--कष्ट--गोष्ठ--वृक्ष-मूल--दर्भ-मूल--तटाकाब्धि--नदी-तट--गोमय--यज्ञ-शाला--शाद्वल--गृहाङ्कण--पाषाण--रन्ध्र--कीटादि-जन्तु-देश-व्यतिरिक्ते; गो--स्त्री--द्विज--देवालयानां सन्निधौ, वाम-हस्तेन मेहनङ् गृहीत्वा, विण्-मूत्रे परित्यजेत् - चिर-कालं तत्र न तिष्टेत् - स्व-मलं न पश्येत् - न निष्ठीवेत् -  नोच्छ्वसेत् - आर्द्र-वाससा मल-मूत्रे न विसृजेत् - अ-याज्ञिय-काष्ठादिना पुरीष-लेपं वाम-हस्तेन निघर्षयेत् -  

[[10]]

## शौच-विधिः

दक्षिणेन हस्तेन पूर्व-स्थापितां मृदङ् गृहीत्वा - शौच-स्थलं गत्वा - गुद--लिङ्ग--पाद--हस्त-शौचार्थं, पूर्व-स्थापितां, तदा स्थापितां वा मृदं चतुर्धा विभज्य - स्थापयित्वा - उदङ्-मुखः परिचारकेणोद्धृत-जल-प्रक्षेप-पूर्वकं शौचङ् कुर्यात् - उद्धृत-तोयाभावे, तटाकादौ शौचङ् कुर्यात् - नदीषु भगवत्-तीर्थेषु च न कदाचिच् छौचङ् कुर्यात् - तटाकादौ बाह्य-मृत्तिकां, नाहरेत् - आकूर्पराद् आमणि-बन्धाद् वा जलान् मृदम् आहृत्य - शोधिते तीरे निक्षिप्य - जलस्यारत्नि-मात्रात् परतः स्थले स्थित्वा - दिवा-सन्ध्ययोश् चोदङ्-मुखः, रात्रौ दक्षिणा-मुखः, सव्यङ् करम् अन्तर्-जानु इतरङ् करं बहिर्-जानु कृत्वा - मृदं दक्षिण-करेण गृहीत्वा - वाम-करे क्षिप्त्वा - गुदं मेहनञ् च विशोधयेत् - मूत्र-पुरीषयोर् युगपत् प्रवृत्तौ पुरीषस्य प्रथमम् - क्रमेण प्रवृत्तौ, यथा-क्रमं शौचं कुर्यात् - अत्र विण्-मूत्रयोस् साहित्ये षण्-मृत्तिकाभिर् मूत्र-शौचं कुर्यात् - पञ्च-दशभिर् द्वादशभिर् वा गुद-शौचं कुर्यात् - गुद-लिङ्गान्यतर-शौचानन्तरं, पञ्चभिष् षड्भिर् वा मृत्तिकाभिर् वाम-हस्तं, प्रक्षाल्य - अन्-अन्तरम् अन्य-शौचं कुर्यात् - मूत्र-शौचे, आर्द्रामलक-मात्रा-मृत्तिकाः, गुद-शौचे प्रथम-मृत्तिका-प्रसृति-मात्रा, द्वितीया तृतीया च, तद्-अर्ध-परिमाणा - इतरास् तु आर्द्रामलक-द्वि-गुणाः तत्-समा वा - सर्वत्र गुद-लिङ्ग-शौचेषु प्रतिमृत्तिकं, अन्तरान्तरा वाम-हस्तं, मृज्-जलाभ्यां  प्रक्षालयेत् - यावन् मृल्-लेपो नापैति तावद् दक्षिणेन पाणिना आपो देयाः - कट्य्-आदौ मल-सम्बन्ध-शङ्कायां सप्त-मृत्तिका देयाः - उत्थाय - वामं करं दशभिः, पादौ प्रत्येकं सप्तभिः, संहत-करौ दशभिः सप्तभिर् वा शोधयेत् - मूत्र-मात्र-प्रवृत्तौ पञ्चभिस् त्रिभिर् वा मृत्तिकाभिर् लिङ्ग-शौचं कुर्यात् - वाम-हस्ते पञ्च, हस्तयोस् तिस्रो मृदो देयाः - ततो नख-शोधनं कृत्वा शौच-देशं प्रक्षालयेत् - अ-ज्ञानतस् शुक्लोत्सर्गे तु मूत्र-शौचाद् द्वि-गुणम्, - इदम् अहश् शौचम् - अहश् शौचापेक्षया रात्राव् अर्धम्; पथि-पादः स्त्रीणाम् अर्धम् - ब्रह्म-चारिणो द्वि-गुणम् वान-प्रस्थ-यत्योश् चतुर्-गुणं यथा-शक्त्य् आतुरस्य-एवं, धर्म-शास्त्राद्य्-उक्त-स्व-वर्णाश्रमावस्थाद्य्-अनुगुण-दृष्टादृष्टार्थ-मृत्-सङ्ख्या-वर्ण-परिमाणादि-नियमवत् गन्ध-लेप-क्षय-करम् अर्शः पीडा-रहितं शौचं कुर्यात् - अन्यतो गत्वा करौ पादौ प्रक्ष्याल्य - आसीनो वाम-भागे मूत्रोत्सर्गे चतुरश् षड् वा , पुरीषे ऽष्टौ द्वादश वा गण्डूषान् कृत्वा - मूत्रोत्सर्गे द्विर् आचामेत् - उभयोत्सर्गे त्रिर् आचामेत्।

[[11]]

## आचमन-विधिः

शुजौ देशे कुक्कुटासन-संस्थितः, बाहू द्वयं, जान्व्-अन्तरे कृत्वा - प्राङ्-मुख उदङ्-मुखो वा वाग् यतः - दक्षिण-हस्त-तलं, गोकर्णाकारं कृत्वा - वाम-हस्तेन जलं स्पृशन्, देव-तीर्थेन [^१_१२]माष-मग्नञ् जलम् आदाय - "ॐ अच्युताय नमः" "ॐ अनन्ताय नमः" "ॐ गोविन्दाय नम" इति निश्शब्दं हृदयङ् गमं प्रतिमन्त्रं  [^२_१२] ब्रह्म-तीर्थेन पिबेत् - अङ्गुष्ठ-मूलेन अपस् स्पृष्ट्वा - ओष्ठ-द्वयं द्विः परिमृज्य - तद्-अङ्गुष्ठ-मूलं, पुनः प्रक्षाल्य - अङ्गुष्ठाग्रेण "ॐ केशवाय नमः" इति दक्षिण-कपोलम्, "ॐ नारायणाय नमः" इति वाम-कपोलम् - साङ्गुष्ठानामिकया, "ॐ माधवाय नमः" इति दक्षिण-नेत्रम्, "ॐ गोविन्दाय नमः" इति वाम-नेत्रम् - साङ्गुष्ठ-तर्जन्या, “ॐ विष्णवे नमः" इति दक्षिण-नासिकाम्, "ॐ मधुसूदनाय नमः" इति वाम-नासिकाम् - 
साङ्गुष्ठ-कनिष्ठिकया,"ॐ त्रिविक्रमाय नमः" इति दक्षिण-श्रोत्रम्, "ॐ वामनाय नमः" इति वाम-श्रोत्रं - साङ्गुष्ठ-मध्यमया, "ॐ श्री-धराय नमः" इति दक्षिण-भुज-मूलम्, "ॐ हृषीकेशाय नमः" इति वाम-भुज-मूलम् - केवलाङ्गुष्ठेन "ॐ पद्मनाभाय नमः" इति नाभिम् - तलेन हृदयञ् च संहताभिस् सर्वाङ्गुलीभिः, "ॐ दामोदराय नमः" इति मूर्धानञ् च प्रत्यङ्गम् उदक-स्पर्श-पूर्वकं स्पृशेत्। 

[^१_१२]: अङ्गुष्ठं विना सर्वासाम् अङ्गुलीनाम् अग्रेण।
[^२_१२]: हस्त-तल-मध्ये या रेखा तस्या मूलेन

[[12]]

## दन्त-धावन-विधिः

पादौ प्रक्षाल्य - द्विर् आचम्य - वस्त्र-प्रावृत-शिराः, प्राङ्-मुखो वा पूर्वोत्तर-दिग्-भागाभिमुखो वा, कुक्कुटासन-संस्थितः - अन्तर्-जानु-करः - शाल्मलि--अश्वत्थ--कोविदार--शमि--क्रमुक--पालाश--मोचा--कार्पास--कुश--नारिकेल--विभीतक--दर्भा वर्जयित्वा - अर्क--न्यग्रोध--खदिर--करञ्ज-मूल--ककुभ-मूल--अपामार्ग-निम्ब--जम्ब्व्--आम्र--क्षीर-युक्त--कण्टक-युक्त--काष्ठानाम् अन्यतम-दन्त-काष्ठानि, षोडशाङ्गुल-दीर्घाणि द्वादशाङ्गुलानि वा वक्र-ग्रन्थि-रहितानि, कनिष्ठिकाग्रवत्-स्थूलानि 

> आयुर्-बलं यशो-वर्चः प्रजां पशु-वसूनि च।  
ब्रह्म-प्रज्ञाञ् च मेधाञ् च त्वन् नो देहि वनस्पते

इति मन्त्रेणाभिमन्त्र्य - गृहीत्वा; प्रक्षाल्य, 

> दन्त-धावन-मन्त्रस्य मार्कण्डेय ऋषिः अनुष्टुप् छन्दः, वनस्पतिर् देवता

इति शिरो-जिह्वा हृदयेषु न्यस्य - “दन्त-धावने विनियोगः" इत्य् उक्त्वा तेनैव मन्त्रेण र्दन्त-धावनङ् कुर्यात् - काष्ठालाभे तत् तत् पर्णानि तृणं वा गृह्णीयात् - वाम-भागाधो देशम् आरभ्य प्रादक्षिण्येन दन्त-धावनं, जिह्वा-निर्लेखनञ् च कृत्वा - दन्त-काष्ठम् प्रक्षाल्य - नैर्ऋत्यां शुद्ध-देशे निरस्य - षोडश-गण्डूषान् कुर्यात् - प्रतिपत्-पर्व-षष्ठी-चतुर्दश्य्-एकादश्य्-अष्टमीषु त्रि-जन्मसु च काष्ठेन दन्त-धावनन् न कुर्यात् - एकादश्य्-अमावास्ययोस् तु, जम्बू--प्लक्षाम्र-पर्णान्य् एव गृह्णीयात् - नान्यत् - श्राद्ध-दिने तैर् अपि न कुर्यात् - तृण-पर्णादीनाम् अप्य् अ-भावे, द्वादश-गण्डूशान् कुर्यात् - गोष्ठे, देवालये नद्यां, श्मशाने, शुचि-स्थले, सलिले, यज्ञ-शालायां, दन्त-धावनं न कुर्यात् - गण्डूष-काले तर्जन्या दन्त-शोधनं न कुर्यात् - तत् तोयञ् च न पिबेत् - द्विर् आचामेत्। 

[[13]]

## भगवच्-छास्त्रोक्त-स्नान-विधिः

ततो भगवद्-भागवताधिष्ठितन् तीर्थङ् गत्वा - तीरं संशोध्य - मृद्-वारिभिस् सुप्रक्षालित-पाणि-पादः, समाचम्य - प्राङ्-मुख उदङ्-मुखो वा आसीनः, पवित्र-पाणिः त्रिः प्राणानायम्य। 

प्राणायाम-विधिः -- कनिष्ठानामिकाभ्यां वाम-नासिकां रुद्ध्वा - दक्षिण-नासयान्त-स्थं वायुं तूष्णीं बहिर्-विसृज्य - अङ्गुष्ठेन दक्षिण-नासिकां सम्यग् रुद्ध्वा - वाम-नासया वायुम् आपूर्य - अङ्गुलीभिस् ताभिर् एव नासिका-द्वयं रुद्ध्वा - ओष्ठाभ्याम् आस्यं बद्ध्वा - दृष्टी सम्यङ् निमील्य मौनम् आचरन्, हृत्-पङ्कजे श्रियः पतिन् ध्यायन्, 

> ॐ भूः, ॐ भुवः, ओग्ं सुवः, ओम् महः, ॐ जनः, ॐ तपः, ओग्ं सत्यम्, ॐ तत् सवितुर् वरेणियं भर्गो देवस्य धीमहि, धियो यो नः प्रचोदयात्, ओम् आपो ज्योती रसो ऽमृतं बह्म भूर् भुवस् सुवर् ओम्
[[TODO: परिष्कार्यम्]]

इति प्रणव-सहित-सप्त-व्याहृति-सहितां सप्रणवाङ्गाय त्रीं सशिरस्कां त्रिर् मनसा जपित्वा - दक्षिण-नासया वायुं शनैश् शनैर् विसृजेत्। 

अञ्जलिं बद्ध्वा "अस्मद्-गुरुभ्यो नमः" इति गुरु-परम्परा-स्मरण-पूर्वकं 

> श्रीमान् वेङ्कट-नाथार्यः कवि-तार्किक-केसरी।  
वेदान्ताचार्य-वर्यो मे सन्निधत्तां सदा हृदि॥  
गुरुभ्यस् तद्-गुरुभ्यश् च नमो वाकम् अधीमहे।  
वृणीमहे च तत्राद्यौ दम्पती जगतां पती॥  
श्रीमन्न् अभीष्ट-वरद त्वाम् अस्मि शरणङ् गतः।  
स्व-शेष-भूतेन मया स्वीयैस् सर्व-परिच्छेदैः। 
विधातुं प्रीतम् आत्मानन् देवः प्रक्रमते स्वयम्।  
शुक्लाम्बर-धरं विष्णुं शशि-वर्णञ् चतुर्-भुजम्॥  
प्रसन्न-वदनन् ध्यायेत् सर्व-विघ्नोपशान्तये॥  
यस्य द्वि-रद-वक्त्राद्याः पारिषद्याः परश् शतम्।  
विघ्नन्निघ्नन्ति सततं विष्वक्सेनन्तम् आश्रये॥  
हरिर् ओम् एतत् 

[[14]]

इत्य् उक्त्वा दक्षिण-जानूपरि दक्षिणोत्तरौ पाणी कृत्वा॥ "श्री-गोविन्द-गोविन्द-गोविन्द" इत्य् आरभ्य तत् तद्-वर्ष--आयन--ऋतु--मास--तिथि--वारादिकम् उक्त्वा 

> अस्यां, शुभ-तिथौ, 
श्री-भगवद्-आज्ञया, भगवत्-प्रीत्य्-अर्थं, कर्मण्यता-सिद्ध्य्-अर्थं, आस्तिन् तीर्थे, अस्यां नद्यां वा प्रातस् स्नानम् अहङ् करिष्ये

इति सङ्कल्प्य - "कृतञ् च करिष्यामि" भगवन्न् इत्य् एव 

> भगवत्-प्रीत्य्-अर्थेन महा-विभूति-चातुरात्म्य-भगवद्-वासुदेव-पादारविन्दार्चनेन प्रातस् स्नानाख्येन भगवत्-कर्मणा भगवन्तं वासुदेवम् अर्चयिष्यामि"

इति सङ्कल्प्य - 

> भगवतो बलेन भगवतो वीर्येण भगवतस् तेजसा भगवतः कर्मणा भगवतः कर्म करिष्यामि भगवतो वासुदेवस्य

इति बल-मन्त्रम् अनुसन्धाय, 

> भगवान् एव स्व-नियाम्य स्व-रूप-स्थिति-प्रवृत्ति-स्व-शेषतैक-रसेन मया स्व-कीयैश् चोपकरणैस् स्वाराधनैक-प्रयोजनाय परम-पुरुषस् सर्व-शेषी स्व-शेष-भूतम् इदं प्रातस् स्नानाख्यङ् कर्म स्वस्तै स्व-प्रीतिये स्वयम् एव कारयति

इति सात्विक-त्यागङ् कृत्वा - 

> समस्त-जगद्-आधार-शङ्ख-चक्र-गदा-धर।  
देहि देव ममानुज्ञां युष्मत्-तीर्थ-निषेवणे

> रघु-वीर--पद-न्यास--पवित्री-कृत--पांसवे।  
दश-कण्ठ--शिरश्-छेद-हेतवे सेतवे नमः॥  
विगाहे यामुनन् तीर्थं साधु बृन्दावने स्थितम्।  
निरस्त-जिह्मग-स्पर्षे यत्र कृष्णः कृतादरः॥  
विगाहे तीर्थ-बहुलां शीतलाङ् गुरु-सन्ततिम्।  
श्रीनिवास-दयाम्भोधि-परीवाह-परम्पराम्॥  
कृपे कृत-जगद्-धिते कृपण-जन्तु-चिन्तामणे  
रमा-सहचरं क्षितौ रघु-धुरीणयन्त्या त्वया।  
व्यभज्यत सरित्-पतिस् सकृद् अवेक्षणा तत्-क्षणात्  
प्रकृष्ट-बहु-पातक-प्रशम-हेतुना सेतुना॥

तेनार् कमलत्तिरुमकणातञ्छिकन्दु रैयुं, वानाडुकन्दवर् वैयत्तिरुप्पिडंवञ्छरुम, क्कानारिमयमुं कङ्गैयुं काविरियुं कडलुं, नानानगरमु नाकमुङ्कूडियनन्निलमे॥ 

[[15]]

इति यथा सम्प्रदायम् उक्त्वा ध्यात्वा - “वीर्यायास्त्राय फट्” इत्य् अस्त्र-मन्त्रेणाभिमृष्ट-काष्ठादिना मूल-मन्त्रेण शुद्ध-देशान् मृदम् आदाय - न्यूनाधिक-भागेन द्विधा विभज्य - न्यूनं भागं, तीरे निधाय - अभ्युक्ष्य - आधिकेन भागेन देहं सर्वतः प्रक्षाल्य - त्रिर् निमज्ज्योत्तीर्य - आसीन आचम्य - भगवन्तन् ध्यायन्, मूल-मन्त्रेण पञ्च-विंशति-कृत्व आवर्तितेन प्राणायाम-त्रयङ् कृत्वा - अन्यं मृद्-भागम् आदाय - दक्षिण-पाणिना वाम-पाणि-तलस्य आदौ मध्ये अन्ते च त्रिधा कृत्वा - पृथक् पृथक् सम्प्रोक्ष्य - मूल-मन्त्रेणाभिमन्त्र्य - आदिम-भागेन मूल-मन्त्रेणा ऽवाहयिष्यमाण-गङ्गायाः पीठम् अन्तर्-वारिणि कल्पयित्वा - मध्यम-भागेन विदिशः, दिशश् च, ऊर्ध्वां, अधराञ् च बद्ध्वा - साङ्गुष्ठ-तर्जन्या ऽस्त्र-मन्त्रेण सच्छोटं स्नान-विघ्नकरान् निरस्य - अन्तिम-भागेन पाणिभ्यां, मूल-मन्त्रेण स्व-गात्रम् अनुलिप्य - जलं प्रविश्य - सङ्कल्पित-पीठे 

> आवाहयामि त्वान् देवि-स्नानार्थम् इह सुन्दरि।  
एहि गङ्गे नमस् तुभ्यं सर्व-तीर्थ-समन्विते

इत्य् उदकाञ्जलिना गङ्गाम् आवाह्य - उदकाञ्जलिम् आदाय - 

> विष्णु--वाम-पदाङ्गुष्ठ-नख-प्रोतो विनिस्सृते।  
तद्-भक्ति-विघ्न-रूपात् त्वङ् गङ्गेमां मोचयै न सः 

इत्य् अर्घ्यन् दत्वा - उदकाञ्जलिम् आदाय - मूल-मन्त्रेण सप्त-कृत्वो ऽभिमन्त्र्य - स्व-मूर्ध्नि सिञ्चेत् - एवं त्रिः - पञ्च-कृत्वः, सप्त-कृत्वो वा आसिच्य - दक्षिणेन पाणिना जलम् आदाय - त्रिः पञ्च-कृत्वो वा मूल-मन्त्रेणाभिमन्त्र्य - पीत्वा - आचम्य - मूल-मन्त्रेण स्वात्मानं प्रोक्ष्य - परिषिच्य - तीर्थे निमग्नो भगवत्-पादारविन्द-विन्यस्त-शिरस्कः, यावच् छक्ति मूल-मन्त्रञ् जपित्वा - आदित्य-मण्डलान्त-स्थं, हरिन् ध्यात्वा - अभिवीक्ष्य - उत्तीर्य - दक्षिण-पादाञ्जले वाम-पादं स्थले च निधाय - आसीनो द्विर् आचम्य - तीर-स्थस् सन्, 

[[16]]

> श्रीमान् वेङ्कट-नाथार्यः कवि-तार्किक-केसरी।  
वेदान्ताचार्य-वर्यो मे सन्निधत्तां सदा हृदि॥  
सञ्चिन्तयेद् भगवतश् चरणारविन्दं  
वज्राङ्कुश-ध्वज-सरो-रुह-लाञ्छनाढ्यम्।  
उत्तुङ्ग-रक्त-विलसन्-नख-चक्र-वाल- 
ज्योत्स्नाभिर् आहत महद् धृदयान्धकारम्॥  
यच् छौच-निस्सृत-सरित्-प्रवरोदकेन  
तीर्थेन मूर्ध्नि विधृतेन शिवश् शिवो ऽभूत्।  
ध्यातुर् मनश्-शमल-शैल-निसृष्ट-वज्रन् 
ध्यायेच् चिरं भगवतश् चरणारविन्दम्॥  
ध्येयं सदा परिभव-घ्नम् अभीष्ट-दोहन्  
तीर्थास्पदं शिव-विरिञ्चि-सुतं शरण्यम्।  
भक्तार्तिहं प्रणत-पाल भवाब्धि-पोतं  
वन्दे महा-पुरुषु ते चरणारविन्दम्॥  
त्यक्त्वा सुदुस्त्यजसुरेप्सित राज्य्-अ-लक्ष्मीन्  
धर्मिष्ठ आर्य-वचसा यद् अगाद् अरण्यम्।  
माया-मृगन् दयितयेप्सितम् अन्वधावद्  
वन्दे महा-पुरुष ते चरणारविन्दम्॥  
स्व-पुरुषम् अभिवीक्ष्य पाश-हस्तं  
वदति यमः किल तस्य कर्ण-मूले।  
परिहर मधुसूदन प्रपन्नान्  
प्रभुर् अहम् अन्य-नृणान् न वैष्णवानाम्॥  
ये कण्ठ-लग्न--तुलसी--नलिनाक्ष-माला  
ये बाहु-मूल-परिचिन्हित-शङ्ख-चक्राः।  
ये वा ललाट-फलके लसद्-ऊर्ध्व-पुण्ड्रास्  
ते वैष्णवा भुवनम् आशु पवित्रयन्ति॥  
कमल-नयन-वासुदेव-विष्णो  
धरणि-धराच्युत-शङ्ख-चक्र-पाणे।  
भव शरणम् इतीरयन्ति ये वै  
त्यज भट-दूर-तरेण तान् अ-पापान्॥  
रमा-दयित-रङ्ग-भू-रमण-कृष्ण-विष्णो हरे  
त्रिविक्रम-जनार्दन-त्रि-युग-नाथ-नारायण।  
इतीव शुभदानि यः पठति नाम धेयानि तेन  
तस्य यम-वश्यता-नरक-पात-भीतिः कुतः॥  
अन्येशाना त्वम् असि जगतस् संश्रयन्ती मुकुन्दं  
लक्ष्मीः पद्मा जल-धि-तनया विष्णु-पत्नीन्दिरेति।  
यन्-नामानि श्रुतिपरिपणान्य् एवम् आवर्तयन्तो  
नावर्तन्ते दुरित-पवन-प्रेरिते जन्म चक्रे॥  
यज्ञेशाच्युत गोविन्द माधवानन्त केशव।  
कृष्ण विष्णो हृषीकेश वासुदेव नमो ऽस्तु ते॥  
नमः परम-कल्याण नमस्ते विश्व-मङ्गल।  
वासुदेवाय शान्ताय यदूनां पतये नमः॥ 

[[17]]

इति यथा सम्प्रदायम् अनुसन्दधानः वस्त्र-खण्ड-द्वयेन प्रत्येकं शिरो-ऽङ्गञ् च सम्मृज्य 

> ॐ भूर्भु वस्सुवः, शुचीवूहव्या मरुतश्शुचीनां, शुचिग्ंहिनोम्यध्वरग्ं शुचिभ्यः, ऋलेन नत्यमृत्ति सापरियन्, कञ्चिजनावश्शुचयः पान का 
[[TODO: परिष्कार्यम्]]

इति मन्त्राभ्यां शुष्कं वासः प्रोक्ष्य - 

> दे॒वस्य॑त्वा सवि॒तुः प्र॑स॒वे॑ ऽश्विनो॑र्भा॒हुभ्यां॑ पू॒ष्णो हस्ता॑भ्या॒माद॑दे 

इत्य् आदाय 
 
> उदु॒त्यञ्जा॒तवे॑दसन्दे॒वं व॑हन्ति के॒तवः॑ - दृ॒शे विश्वा॑य॒ सूर्य॑म्

इत्य् आदित्याय दर्शयित्वा 
  
> अव॑धूत॒ग्ं ॒रक्षोऽव॑धूता॒ आरा॑तयः

इत्य् अवधूय 

> आवहन्ती वितन्वाना, कुर्वाणा चीरम् आत्मनः, वासाग्ंसि मम गावश् च, अन्न-पाने च सर्वदा, ततो मे श्रियम् आवह 
[[TODO: परिष्कार्यम्]]


इत्य् उच्चार्य - उत्तरीयेण शिरस् संवेष्ट्य - उपवीतं, निवीतं, कर्णे निधाय - कौपीनन् धृत्वा - जङ्घे मृज्-जलाभ्यां संशोध्य - हस्तौ प्रक्षाल्य - वस्त्रम् उत्तरीयञ् च धृत्वा - उपवीती - ऊरू प्रक्षाल्य - पादौ प्रक्षाल्य - द्विर् आचम्य - प्राणानायम्य - 

> श्री-भगवद्-आज्ञया भगवत्-प्रीत्य्-अर्थं मन्त्र-स्नानङ् करिष्ये

इति संकल्प्य - "ॐ आपो॒हिष्टाम॑यो॒भुवः॑" इति पादयो, "ॐ तान॑ ऊ॒र्जे द॑धातन" इति मूर्ध्नि, "ॐ म॒हेरणा॑य॒ जक्ष॑से" इति हृदये, "ॐ यो व॑श्शि॒वत॑मो॒ रसः॑" इति मूर्ध्नि, "ॐ तस्य॑ भाजयते॒ हनः॑" इति हृदये, "ॐ उ॒श॒तीरि॑वमा॒तरः॑" इति पादयोः, "ॐ तस्मा॒ अर॑ङ्गमामवः" इति हृदये, "ॐ यस्य॒ क्षया॑य॒जिन्व॑थ" इति पा दयोः, "ॐ आपो॑ज॒नय॑थाचनः" इति मूर्ध्नि च, प्रोक्षयेत्।

> ख-स्थितं पुण्डरीकाक्षं मन्त्र-मूर्तिं हरिं स्मरेत्।  
अन्-अन्तादित्य-सङ्काशं वासुदेवं चतुर्-भुजम्॥  
शङ्ख--चक्र--गदा--पद्म-धारिणं वन-मालिनम्।  
केयूर-हारिणं देवं सुवर्ण-मकुटोज्ज्वलम्॥  
ध्वज-वज्राङ्कुशालक्ष्य पाद-पद्मं सु-निर्मलम्।  
तत्-पादाङ्गुष्ठ-जां गङ्गां निपतन्तीं स्व-मूर्द्धनि॥  
चिन्तयेद् ब्रह्म-रन्ध्रेण प्रविशन्तीं स्वकां तनुम्।  
तया संक्षालयेत् सर्वं बाह्यम् आभ्यन्तरं मलम्॥  
तत्-क्षणाद् विरजा मन्त्री जायते स्फटिकोपमः।  
इमं मानसिकं स्नानं मन्त्राच् छत-गुणं स्मृतम् ॥

इति ध्यायेत्- इदम् एव मानसिक-स्नानम् - स्नान-वस्त्रम् अ-निष्पीड्य स्व-पार्श्वे निक्षिपेत् न पुरतः 

[[18]]

## धर्म-शास्त्रोक्त-स्नान-विधिः

अथ धर्म-शास्त्रोक्त-स्नान-विधिः प्रसङ्गाल् लिख्यते मृद्-वारिभिस् सुप्रक्षालित-पाणि-पादः, समाचम्य - प्राङ्-मुख उदङ्-मुखो वा आसीनः, पवित्र-पाणिः प्राणानायम्य अञ्जलिं बध्वा "अस्मद्-गुरुभ्यो नमः" इति गुरु-परम्परा-स्मरण-पूर्वकं, 

> श्रीमान् वेङ्कट-नाथार्यः कवि-तार्किक-केसरी। 
वेदान्ताचार्य-वर्यो मे सन्निधत्तां सदा हृदि॥  
गुरुभ्यस् तद्-गुरुभ्यश् च नमो वाकम् अधीमहे।  
वृणीमहे च तत्राद्यौ दम्पती जगतां पती॥  
श्रीमन्न् अभीष्ट-वरद त्वाम् अस्मि शरणं गतः।  
स्व-शेष-भूतेन मया स्वीयैस् सर्व-परिच्छदैः॥  
विधातुं प्रीतम् आत्मानं देवः प्रक्रमते स्वयम्।  
शुक्लाम्बर-धरं विष्णुं शशि-वर्णं चतुर्-भुजम्॥  
प्रसन्न-वदनं ध्यायेत् सर्व-विघ्नोप-शान्तये॥  
यस्य द्वि-रद-वक्त्राद्याः पारिषद्याः परश् शतम्।  
विघ्नन् निघ्नन्ति सततं विष्वक्सेनं तम् आश्रये॥  
हरिर् ओन् तत्

दक्षिण-जानूपरि दक्षिणोत्तरौ पाणी कृत्वा, "श्री-गोविन्द-गोविन्द-गोविन्द" इत्य् आरभ्य तत् तद्-वर्ष--अयन--ऋतु--मास--तिथि--वारादिकम् उक्त्वा,

> अस्यां शुभ-तिथौ श्री-भगवद्-आज्ञया भगवत्-प्रीत्य्-अर्थं कर्मण्यता-सिद्ध्य्-अर्थं, अस्मिन् तीर्थे, अस्यां नद्यां वा, प्रातस् स्नानम् अहं करिष्ये 

इति सङ्कल्प्य -  

[[19]]

> कृतञ् च करिष्यामि भगवन्-नित्येन भगवत्-प्रीत्य्-अर्थेन महा-विभूति-चातुरात्म्य-भगवद्-वासुदेव-पादारविन्दार्चनेन प्रातस् स्नानाख्येन भगवत्-कर्मणा भगवन्तं वासुदेवम् अर्चयिष्यामि  

इति सङ्कल्प्य -

> भगवतो बलेन भगवतो वीर्येण भगवतस् तेजसा भगवतः कर्मणा भगवतः कर्म करिष्यामि भगवतो वासुदेवस्य

इति बल-मन्त्रम् अनुसन्धाय, 

> भगवान् एव स्व-नियाम्य स्व-रूप-स्थिति-प्रवृत्ति-स्व-शेषतैक-रसेन मया स्वकीयैश् चोपकरणैस् स्वाराधनैक-प्रयोजनाय परम-पुरुषस् सर्व-शेषी स्व-शेष-भूतम् इदं प्रातस् स्नानाख्यं कर्म स्वस्तै स्व-प्रीतये स्वयम् एव कारयति 

इति सात्विक-त्यागं कृत्वा - 

> समस्त-जगद्-आधार-शङ्ख-चक्र-गदा-धर।  
देहि देव ममानुज्ञां युष्मत्-तीर्थ-निषेवणे॥  
रघु-वीर-पद-न्यास-पवित्री-कृत-पांसवे।  
दश-कण्ठ-शिरश् छेद-हेतवे सेतवे नमः

इति भगवन्तम् अनुज्ञाप्य - जलं प्रविश्य - "हरिर् हरिर्" इति त्रिर् निमज्ज्य -

> उदुत्तमं वरुणपाशमस्मदवाधमं विमध्य मग्गं श्रथाय। अथावयमादित्यव्रतेतवानागसो अदितये स्याम - अस्तभ्नाद्यामृषभो अन्तरिक्षममिमीत वरिमाणम्पृथिव्या आसीद द्विश्वाभुवनानिसम्राड्विश्वेत्तानि वरुणस्य व्रतानि - यत्किञ्चेदं वरुण दैव्ये जनभिद्रोहम्मनुष्याश्चरामसि, अचित्तीयत्तव धर्मायुयोपिम मानस्त्रस्मादेनसोदेवरीरिषः, कितवसो यद्रिरिपुर्नदिवियद्वाघासत्यमुतयन्नविद्म, सर्वाताविष्य शिथिरेव देवाथाते स्याम वरुण प्रियासः - अवतेहेडो वरुणनमोभिरवयज्ञेभिरीमहे हविर्भिः क्षयन्नस्मभ्यमसुरप्रचेतो राजन्नेनाग्ं सिशिश्रथः कृतानि तत्त्वायामि ब्रह्मणा वन्दमानस्तदाशास्ते यजमानो हविर्भिः, अहेडमानोवरुणेह बोध्युरुशग्ं समान आयुः प्रमोषीः।
[[TODO: परिष्कार्यम्]]

इति वरुण-सूक्तं जपित्वा

[[20]]

> हिरण्यशृङ्गं वरुणं प्रपद्ये तीर्थं मे देहि याचतः यन्मया भुक्तमसाधूनाम्पापेभ्यश्च प्रतिग्रहः, यन्मे मनसा वाचा कर्मणा वा दुष्कृतङ्कृतम् तन्न इन्द्रो वरुणो बृहस्पतिस् सविता च पुनन्तु पुनः पुनः 
[[TODO: परिष्कार्यम्]]

इति द्वाभ्याम् अवगाह्य "सु॒मि॒त्रान॒ आप॒ ओष॑धयस्सन्तु" इति आत्मानम् अभिषिच्य - "दु॒र्मि॒त्रास्तस्मै॑ भूयासु॒र्यो॑ऽस्मान् द्वेष्टि॒ यञ्च॑व॒यन्द्वि॒ष्मः" इति जलं हस्ताभ्यां तीरे त्रिर् निक्षिप्य - "नमो॒ऽग्नये॑ऽप्सु॒मते॒ नम॒ इन्द्रा॑य नमो॒ वरु॑णाय॒ नमो॑ वारु॒ण्यै नमो॒द्भ्यः" इति तीर्थाधि-दैवतं श्रियः पतिं प्रणम्य "यद॒पाङ्क्रू॒रं यद॑मे॒ध्यं यद॑शा॒न्तन्तदप॑गच्छतात्" इति जल-स्था ऽमेध्यांशं दक्षिणतो निरस्य 

> अत्याशनादतीपानाद्यच्च उग्रात्प्रति ग्रहात्। तन्मे वरुणो राजा पाणिनाह्यवमर्शतु - सोऽहमपापोविरजो निर्मुक्तोमुक्तकिल्बिषः। नाकस्य पृष्ठमारुह्य गच्छेद्ब्रह्म सलोकताम्
[[TODO: परिष्कार्यम्]]


इति ऋग्भ्यां स्तोयं त्रिर् आलोढ्य हस्तायाम-प्रमाणं चतुर्-अश्रं तीर्थे पीठं "ॐ" इति विलिख्य - तत्र, 

> आवाहयामि त्वां देवि स्नानार्थम् इह सुन्दरि।  
एहि गङ्गे नमस् तुभ्यं सर्व-तीर्थ-समन्विते

इति गङ्गाम् उदकाञ्चलिना ऽऽवाह्य[[??]]

[[21]]

>  विष्णु-पादाब्ज-सम्भूते गङ्गे त्रि-पथ-गामिनि।  
धर्म-द्रवेति विख्याते पापं मे हर जाह्नवि॥ 

इति गङ्गां सम्प्रार्थ्य -

> विष्णु-वाम-पदाङ्गुष्ठ-नख-स्रोतो विनिस्सृते।  
तद्-भक्ति-विघ्न-रूपात्त्वं गङ्गे मां मोचयैनसः॥

इत्य् उदकाञ्जलिनार्घ्यं दत्त्वा -

> नन्दिनी नलिनी सीता मालती च मलापहा।  
विष्णु-पादाब्ज-सम्भूता गङ्गा त्रि-पथ-गामिनी॥  
भागीरथी भोगवती जाह्नवी त्रि-दशेश्वरी।

इति द्वादश-गङ्गा-नामानि सङ्कीर्त्य 

> गङ्गे च यमुने चैव गोदावरि सरस्वति।  
नर्मदे सिन्धु कावेरि जलेस्मिन् सन्निधिं कुरु॥  

इति सान्निध्यं प्रार्थ्य 

> इमं मे गङ्गे यमुने सरस्वति शुतुद्रिस्तोमग्ं सचतापरुष्णिया, असिक्निया मरुद्वृधे वितस्तयार्जिकीये शृणुह्या सुषोमया
[[TODO: परिष्कार्यम्]]

इति पुण्य-तीर्थानि संस्मृत्य - 

> पुष्कराद्यानि तीर्थानि गङ्गाद्यास् सरितस् तथा। 
आगच्छन्तु महा-भागास् स्नान-काले सदा मम॥  

इत्य् उक्त्वा -

> आपो अस्मान् मातरश्शुन्धन्तु घृतेन नो घृतपुवः पुनन्तु विश्वमस्मत्प्रवहन्तुरि प्रमुदाभ्यश्शुचिरा पूत एमि 
[[TODO: परिष्कार्यम्]]

इति निमज्य -

> अपोहिष्टा मयोभुवस्तान ऊर्जे दधातन, महेरणाय चक्षसे, योवश्शिवतमोरसस्तस्य भाजयते हनः, उशतीरिव मातरः, तस्मा अरङ्ग मामवो यस्य क्षयाय जिन्वथ आपो जनयथाचनः 
[[TODO: परिष्कार्यम्]]

इति तिसृभिः -- 

[[22]] 

> हिरण्यवर्णाश्शुचयः पावकायासु जातः कश्यपो यास्विन्द्रः, अग्निं या गर्भन्दधिरे विरूपास्तान आपश्शग्ग्ं स्योना भवन्तु, यासाग्ं राजा वरुणो याति मध्ये सत्यानृते अवपश्यञ्जनानाम्, मधुश्चुतश्शुचयो याः पावकास्तान आपश्शग्ग्ं स्योना भवन्तु, यासान्देवा दिवि कृण्वन्ति भक्षं या अन्तरिक्षे बहुधा भवन्ति, याः पृथिवीं पयसोन्दन्ति शुक्रास्तान आपश्शग्ग्ं स्योना भवन्तु शिवेन मा चक्षुषा पश्यतापश्शिवया तनुवोपस्पृशत त्वचं मे सर्वाग्ं अग्नीग्ं रप्सुषदो हुवे वो मयि वर्चो बलमोजो निधत्त 
[[TODO" परिष्कार्यम्]]

इति चतसृभिः --

> पवमानस्सुवर्जनः, प्रवित्रेण विचर्षणिः, यः पोता स पुनातु मा, पुनन्तु मा  देव जनाः पुनन्तु मनवो धिया,पुनन्तु विश्व आयवः, जातवेदः पवित्रवत्,पवित्रेण पुनाहि मा, शुक्रेण देव दीद्यत्, अग्ने क्रत्वाक्रतूग्ं रनु, यत्ते पवित्रमर्चिषि। अग्ने विततमन्तरा, ब्रह्म तेन पुनीम हे, उभाभ्यां देवसवितः, पवित्रेण सवेन च, इदं ब्रह्म पुनीमहे, वैश्वदेवीपुनती देव्यागात्, यस्यै ब्रह्वीस्तनुवो  वीतपृष्ठाः, तया मदन्तस्सधमाद्येषु, वयग्ग्ं स्याम पतयोरयीणाम्, वैश्वानरो रश्मिभिर्मा पुनातु, वातः प्राणे नेषिरो मयो भूः, द्यावापृथिवी पयसा पयोभिः, ऋतावरी यज्ञिये मा पुनीताम्,बृहद्भिस्सवितस्स्तृभिः,वर्षिष्ठैर्देवमन्मभिः, अग्ने दक्षैः पुनाहि मा, येन देवा अपुनत, येनापो दिव्यङ्कशः तेन दिव्येन ब्रह्मणा, इदं ब्रह्म पुनीमहे, यः पावमानीरध्येति ऋषिभिस् सम्भृतग्ं रसम्, सर्वग्ं स पूतमश्नाति, स्वदितं मातरिश्वना, पावमानीर्यो अध्येति, ऋषिभिस्सम्भृतग्ं रसम्, 

[[23]]

> तस्मै सरस्वती दुहे,क्षीरग्ं सर्पिर्मधूदकम्, पावमानीस्स्वस्त्ययनीः सुदुघाहि पयस्वतीः, ऋषिभिस् सम्भृतो रसः, ब्राह्मणेष्वमृतग्ं हितम्, पावमानीर्दिशन्तु नः, इमं लोकमथो अमुम्, कामान्त्समर्धयन्तु नः, देवीर्देवैस्समाभृताः, पावमानीस्वस्त्ययनीः सुदुघाहि घृतश्चुतः ऋषिभिस्सम्भृतो रसः ब्राह्मणेष्वमृतग्ं हितम्, येन देवाः पवित्रेण, आत्मानम्पुनते सदा। तेन सहस्र धारेण पावमान्यः पुनन्तु मा, प्राजापत्यम्पवित्रम्, शतोद्यामग्ं हिरण्मयम्, तेन ब्रह्मविदो वयम्, पूतं ब्रह्म पुनीमहे, इन्द्रस्सुनीती सहमा पुनातु, सोमस्स्वस्या वरुणस्समीच्या, यमो राजा प्रमृणाभिः पुनातु मा, जातवेदा मोर्जयन्त्या पुनातु 

इत्य् अनुवाकेन च प्रोक्ष्य --

> अघमर्षण-सूक्तस्याघमर्षण ऋषिः अनुष्टुप्-छन्दः, भाव-वृत्तो देवता, अघमर्षण-जपे विनियोगः

> ऋतञ्च सत्त्यञ्चाभिद्धात्तपसोऽध्यजायत ततो रात्रिरजायत ततस्समुद्रो अर्णवः। समुद्रादर्णवादधिसंवत्सरो अजायत, अहोरात्राणि विदधद्विश्वस्य मिषतो वशी, सूर्याचन्द्रमसौ धाता यथापूर्वमकल्पयत्, दिवञ्च पृथिवीञ्चान्तरिक्ष मथोसुवः
[[TODO: परिष्कार्यम्]]

इति षड्-वाक्यन् द्वादशाष्टौ त्रिर् वा यथा-शक्त्य्-आवर्त्य - भगवन्तन् नारायणन् ध्यात्वा - तत्-पादाब्जान् निपतन्तीं स्व-मूर्ध्नि गङ्गां ध्यात्वा  - तया बाह्यम् आन्तरञ् च मलं संक्षाल्य 

[[24]] 

> यत्पृथिव्याग्ं रजस्वमान्तरिक्षे विरोदसी, इमाग्ंस्तदापो वरुणः पुनात्वघमर्षणः। एष भूतस्य भव्ये भुवनस्य गोप्ता, एष पुण्यकृतान् लोकानेषमृत्योर् हिरण्मयम्, द्यावापृथिव्योर् हिरण्मयग्ं सग्ग्ं श्रितग्ं सुवः सनस्स्सुवस्सग्ं शिशाधि 
[[TODO: परिष्कार्यम्]]

इत्य् अञ्जलिना जलं गृहीत्वा शिरस्य् अभिषिच्य -

> आर्द्रं ज्वलति ज्योतिरहमस्मि। ज्योतिर्ज्वलति ब्रह्माहमस्मि, योऽहमस्मि ब्रह्माहमस्मि, अहमेवाहं माञ्जुहोमि स्वाहा 
[[TODO: परिष्कार्यम्]]

इति चुलकेन जलं पीत्वा -- 

> अकार्यकार्यवकीर्णीस्तेनोभ्रूणहागुरुतल्पगः, वरुणोऽहमघममर्षणस्तस्मात्पापात्प्रमुच्यते। रजोभूमिस्त्वमाग्ं रोदयस्त्व प्रवदन्ति धीराः, पुनन्तु ऋषयः पुनन्तु वसवः पुनातु वरुणः पुनात्वघमर्षणः 
[[TODO: परिष्कार्यम्]]

इति द्वाभ्यां प्रोक्ष्य - आचम्य - प्राणानायम्य - 

> श्री-भगवद्-आज्ञया भगवत्-प्रीत्य्-अर्थं स्नानाङ्गं देवर्षि-पितृ-तर्पणं करिष्ये 

इति सङ्कल्प्य - देवान् ऋषीन् पितॄन् भगवद्-आत्मकान् ध्यात्वा 

> ॐ ब्रह्मादयो ये देवास् तान् देवांस् तर्पयामि - ॐ सर्वान् देवांस् तर्पयामि - ॐ सर्व-देव-गणांस् तर्पयामि - ॐ सर्व-देव-पत्नींस् तर्पयामि - ॐ सर्व-देव-गण-पत्नींस् तर्पयामि

इति देव-तीर्थेन विसृजेत् - अङ्गुष्ठ-सक्त-निवीती, उदङ्-मुखः -

> ॐ कृष्ण-द्वैपायनादयो ये ऋषयस् तान् ऋषींस् तर्पयामि - ॐ सर्वान् ऋषींस् तर्पयामि - ॐ सर्व-ऋषि-गणांस् तर्पयामि - ॐ सर्व-ऋषि-पत्नींस् तर्पयामि - ॐ सर्व-ऋषि-गण-पत्नींस् तर्पयामि

इति ऋषि-तीर्थेन विसृजेत्[^१_२५] -

[^१_२५]: कनिष्ठिकयोर् मूलेन, अधः 

[[25]] 

प्राचीनावीती - दक्षिणा-मुखः

> ॐ सोमः पितृमान् यमो ऽङ्गिरस्वान् अग्निः कव्य-वाहन इत्यादयो ये पितरस् तान् पितॄंस् तर्पयामि - ॐ सर्वान् पितॄंस् तर्पयामि - ॐ सर्व-पितृ-गणांस् तर्वयामि - ॐ सर्व-पितृ-पत्नींस् तर्पयामि - ॐ सर्व-पितृ-गण-पत्नींस् तर्पयामि

इति पितृ-तीर्थेन विसृजेत्[^१_२६] -

[^१_२६]: वाम-हस्त-संयुक्त-दक्षिण-हस्ताङ्गुष्ठ-तर्जन्योर् मध्य-भागेन। 

> ऊर्जं वहन्तीरमृतङ्घृतं पयः कीलालम्परिस्रुतं,स्वधास्थ तर्पयत मे पितॄन् 
[[TODO: परिष्कार्यम्]]

इति जले अञ्जलिना त्रिः प्रदक्षिणी-कृत्य दक्षिण-पार्श्व-तीरं संशोध्य - "तृप्य॑त॒, तृप्य॑त॒, तृप्य॑त" इति त्रिर् जलाञ्जलिन् तीरे प्रक्षिप्य - तत्-तीरं पुनस् संशोधयेत् - उपवीती - स्थल एक-पादं, जल एक-पादञ् च निक्षिप्य - आसीनः द्विर् आचम्य - निविती - उपरितन-वस्त्रञ्  चतुर्-गुणी कृत्य 

> ये के चास्मत् कुले जाता अ-पुत्रा गोत्र-जा मृताः।  
ते गृह्णन्तु मया दत्तं वस्त्र-निष्पीडनोदकम्॥  

इति मन्त्रेणापसव्यं स्थले निष्पिड्य - वस्त्रं वाम-मणि-बन्धे निधाय - उपवीती - द्विर् आचम्य - पुरः दक्षिण-पार्श्वे वा केशाम्बु विसृज्य - 

> श्रीमान् वेङ्कटनाधार्यः कवि-तार्किक-केसरी।  
वेदान्ताचार्य-वर्यो मे सन्निधत्तां सदा हृदि॥  
आभगवत्तः प्रथिताम् अनघाम् आचार्य-सन्ततिं वन्दे।  
मनसि मम यत्-प्रसादाद् वसति रहस्य-त्रयस्य सारो ऽयम्॥  
कर्म-ब्रह्मात्मके शास्त्रे कौतस्कुत-निवर्तकान्।  
वन्दे हस्ति-गिरीशस्य वीथी-शोधक-किङ्करान्॥  
अध्यासीन-तुरङ्ग-वक्त्र--विलसज्-जिह्वाग्र-सिंहासनाद्  
आचार्याद् इह देवतां समधिकाम् अन्यां न मन्यामहे ।  
यस्यासौ भजते कदाचिद् अजहद्-भूमा स्वयं भूमिकां  
मग्नानां भविनां भवार्णव-समुत्ताराय नारायणः ॥  
सञ्चिन्तयेद् भगवतश् चरणारविन्दं  
वज्राङ्कुश-ध्वज-सरो-रुह-लाञ्छनाढ्यम्।  
उत्तुङ्ग-रक्त-विलसन् नख-चक्र-वाल-  
ज्योत्स्नाभिर् आहत महद्-धृदयान्ध-कारम्॥  

[[26]]

> यच् छौच-निस्सृत-सरित्-प्रवरोदकेन  
तीर्थेन मूर्ध्नि विधृतेन शिवश् शिवो ऽभूत्।  
ध्यातुर् मनश्शमलशैल-निसृष्ट-वज्रन्  
ध्यायेच् छिरं भगवतश् चरणारविन्दम्॥  
ध्येयं सदा परिभव-घ्नम् अभीष्ट-दोहस्  
तीर्थास्पदं शिव-विरिञ्चि-नुतं शरण्यम्।  
भक्तार्तिहं प्रणत-पाल-भवाब्धि-पोतं  
वन्दे महा-पुरुष ते चरणारविन्दम्॥  
त्यक्त्वा सु-दुस्त्यज-सुरेप्सित-राज्य-लक्ष्मीं  
धर्मिष्ठ आर्य-वचसा यद् अगाद् अरण्यम् ।  
माया-मृगं दयितयेप्सितम् अन्वधावद्  
वन्दे महा-पुरुष ते चरणारविन्दम् ॥  
स्व-पुरुषम् अभिवीक्ष्य पाश-हस्तं  
वदति यमः किल तस्य कर्ण-मूले।  
परिहर मधुसूदन-प्रपन्नान्  
प्रभुर् अहम् अन्य-नृणान् न वैष्णवानाम्॥  
ये कण्ठ-लग्न-तुलसी-नलिनाक्ष-माला  
ये बाहु-मूल-परिचिन्हित-शङ्ख-चक्राः।  
ये वा ललाट-फलके लसद् ऊर्ध्व-पुण्ड्रास्  
ते वैष्णवा भुवनम् आशु पवित्रयन्ति॥  
कमल-नयन-वासुदेव-विष्णो  
धरणि-धराच्युत-शङ्ख-चक्र-पाणे। 
भव-शरणम् इतीरयन्ति ये वै  
त्यज भट-दूर-तरेण तान् अ-पापान्॥  
रमादयित-रङ्ग-भू-रमण-कृष्ण-विष्णो हरे  
त्रिविक्रम-जनार्दन-त्रि-युग-नाथ-नारायण।  
इतीव शुभदानि यः पठति नामधेयानि ते  
न तस्य यम-पश्यता नरक-पात-भीतिः कुतः॥  
अस्येशाना त्वम् असि जगतः संश्रयन्ती मुकुन्दं  
लक्ष्मीः पद्मा जल-धि-तनया विष्णु-पत्नीन्दिरेति ।  
यन्-नामानि श्रुति-परिपणान्य् एवम् आवर्तयन्तो  
नावर्तन्ते दुरित-पवन-प्रेरिते जन्म-चक्रे ॥  
यज्ञेशाच्युत गोविन्द माधवानन्त केशव।  
कृष्ण विष्णो हृषीकेश वासुदेव नमो ऽस्तु ते॥  
नमः परम कल्याण नमस् ते विश्व-मङ्गल। 
वासुदेवाय शान्ताय यदूनां पतये नमः॥  

इत्य् अनुसन्दधानः आसीन एव दक्षिणा-मुखः वस्त्र-खण्ड-द्वयेन प्रत्य् एकं  शिरो ऽङ्गञ् च  सम्मृज्य -

> ॐ भूर्भुवस्सुवः, शुचिवोह व्यामरुतश्शुचीनां, शुचिग्ं हीनोम्यध्वरग्ं  शुचिभ्यः, ऋतेन सत्यमृतसाप आयन्, शुचि जन्मानश्शुचयः पावकाः 
[[TODO: परिष्कार्यम्]]

इति मन्त्रेण शुष्कं वासः प्रोक्ष्य - 

[[27]] 

>  दे॒वस्य॑ त्वा सवि॒तुः प्र॑स॒वे॑ ऽश्विनो॑र्बा॒हुभ्यां॑ पू॒ष्णोहस्ता॑भ्या॒माद॑दे 

इत्य् आदाय  

> उदु॒त्यञ्जा॒तवे॑दसन्दे॒वं व॑हन्ति के॒तवः॑, दृ॒शे विश्वा॑य॒ सूर्य॑म्

इत्य् आदित्याय दर्शयित्वा - 

> अव॑धूत॒ग्ं॒ रक्षोऽव॑धूता॑ अरा॑तयः

इत्य् अवधूय - 

> आवहन्ती वितन्वाना, कुर्वाणा चीरमात्मनः, वासाग्ंसि मम गावश्च, अन्नप्राने च सर्वदा,ततो मे श्रियमावह 
[[TODO: परिष्कार्यम्]]

इत्य् उच्चार्य उत्तरीयेण शिरस् संवेष्ट्य - उपवीतं निवीतङ् कर्णे निधाय - कौपीनं धृत्वा - जङ्घे मृज्-जलाभ्यां संशोध्य - हस्तौ प्रक्षाल्य - पञ्च-कच्छ[^१_२८]-युक्त-वस्त्रं धृत्वा[^२_२८] उत्तरीयं च धृत्वा - उपवीती - ऊरू प्रक्षाल्य - पादौ प्रक्षाल्य - द्विर् आचम्य - अन्तरीयं स्नान-वस्त्रं प्रोक्ष्य - चतुर्गुणी-कृत्य - निविती - अ-मन्त्रकं 

[^१_२८]:    
    
    > पुरतस् स्याच् चतुष् कच्छः पृष्ठतश् चैक-कच्छ-वान्।  
    दैवे पैत्रे तथा ब्राह्मे पञ्च-कच्छो भवेन् नरः।

[^२_२८]: अन्तरीय वस्त्र-धारण-समये स्नान-शाटी-मथः पतनं विना,ऊर्ध्वम् उद्धृत्य निक्षिपेत्। 

> उच्छिष्ट-भागिनो दासा  
ये मृतास् ते त्व् अमन्त्रकम् ।  
तृप्यन्तु तरुतां प्राप्ताः  
मम सम्बन्धिनो मृताः ॥

इति मन्त्रेण वा निष्पीड्य - मणि-बन्धे निधाय - उपवीती द्विर् आचामेत् - ततः आचम्य - प्राणानायम्य - 

> श्री-भगवद्-आज्ञया भगवत्-प्रीत्य्-अर्थं मन्त्र-स्नानं करिष्ये 

इति सङ्कल्प्य।

"ॐ आपो॒हिष्ठा म॑यो॒भुवः॑" इति पादयोः, "ॐ तान॑ ऊ॒र्जे द॑धातन" इति मूर्ध्नि, "ॐ म॒हेरणा॑य॒ चक्ष॑से" इति हृदये, "ॐ योव॑श्शि॒वत॑मो॒रसः॑" इति मूर्ध्नि, ॐ तस्य॑ भाजयते॒ हनः॑" इति हृदये, “ॐ उ॒श॒तीरि॑व मा॒तरः॑” इति पादयोः, "ॐ तस्मा॒ अर॑ङ्गमामवः" इति हृदये, “ॐ यस्य॒ क्षया॑य जिन्व॑थ" इति पादयोः, “ॐ आपो॑ ज॒नय॑थाचनः,” इति मूर्ध्नि, प्रोक्षयेत्, 

[[28]]

> ख-स्थितं पुण्डरीकाक्षं मन्त्र-मूर्तिं हरिं स्मरेत्।  
अन्-अन्तादित्य-सङ्काशं वासुदेवश् चतुर्-भुजम्।  
शङ्ख--चक्र--गदा--पद्म-धारिणं वन-मालिनम्।  
केयूर-हारिणं देवं सुवर्ण-मकुटोज्वलम्।  
ध्वज-वज्राङ्कुशालक्ष्य-पाद-पद्मं सु-निर्मलम्।  
तत्-पादाङ्गुष्ठ-जां गङ्गां निपतन्तीं स्व-मूर्धनि। 
चिन्तयेद् ब्रह्म-रन्ध्रेण प्रविशन्तीं स्वकां तनुम्।  
तया संक्षालयेत् सर्वं बाह्यम् आभ्यन्तरं मलम्।  
तत्-क्षणाद् विरजा मन्त्री जायते स्फटिकोपमः॥ 
इमं मानसिकं स्नानं मन्त्राच् छत-गुणं स्मृतम् ॥

इति ध्यायेत् - इदम् एव मानसिक-स्नानम्।

अ-प्रतिषिद्ध-दिनेष्व् अ-शक्तश् चेद् उष्णोदकेन स्नायात् - उपहतश् चेन् नोष्णोदकेन स्नायात् - वारुण-स्नानाशक्तौ अ-शिरस्कं स्नायात् - तत्राप्य् अ-शक्तौ पादादि-नाभि-पर्यन्तं मृज्-जलैस् सम्यक् प्रक्षाल्य आर्द्र-वाससा सर्वाङ्ग-मार्जन-रूपं कापिल-स्नानं कुर्यात् - तत्राप्य् अ-शक्तौ तत् तच् छास्त्र-चोदितेषु पार्थिव[^१_२९], वायव्य[^२_२९], मान्त्र[^३_२९], मानस[^४_२९], पञ्चाङ्ग[^५_२९], ब्राह्म[^६_२९] (स्पृष्ट्वा)स्नानान्तरेषु अन्यतम-स्नानङ् कुर्यात्। 

[^१_२९]: केशवादिनामङ्गलै ध्यानित्तुक्कोण्डु द्वादशोर्ध्वपुण्ड्रं धरक्किऱतु -

[^२_२९]: पशुक्कलुडैय धूलिगलै सूर्यास्तमयकालत्तिल् धरित्तुक्काल्लुवतु।

[^३_२९]: 18-19 वदु पुटङ्गलित् विवरिक्कप्पट्टिरुक्किऱतु। 

[^४_२९]: 18-19 वदु पुटङ्गलित् विवरिक्कप्पट्टिरुक्किऱतु।

[^५_२९]: इरण्डुकालेगलैयुं इरण्डुकैगलैयुं मुखत्तैयुं, जलत्ताल् शुद्धिशेयेदुक्काल्लुवतु।  

[^६_२९]: आतुरनै ओरुभागवतन् स्पर्षंपण्णि पत्तुआवर्ति स्नानं पण्णिकिऱतु।

[[29]]

## ऊर्ध्व-पुण्ड्र-विधिः

नारिकेल-पात्रे तीर्थम् आदाय - उद्धरिण्या जलम् आदाय - आस्त्र-मन्त्रेण (वीर्यायास्त्राय फट्) वाम-पाणि-तलं संशोध्य - प्रणवेन मृदं निधाय - जलम् आदाय - 

> गन्धद्वारान्दुराधर्षां नित्यपुष्टाङ्करीषिणीम्, ईश्वरीग्ं सर्वभूतानां तामिहोपह्वये श्रियम् 
[[TODO: परिष्कार्यम्]]

इति श्वेत-मृत्-सेचनं कृत्वा - अस्त्र-मन्त्रेण दशसु दिुक्षु रक्षां कृत्वा -  प्रणवेन संमिश्री-कृत्य - मूल-मन्त्रेणाभिमन्त्र्य - यथा-सम्प्रदायं नृ-सिंह-बीजं विलिख्य - 

> भगवान् पवित्रं वासुदेवः पवित्रं शत-धारं सहस्र-धारम् अ-परिमित-धारं अरिष्टम् अ-च्छिद्रम् अ-च्युतम् अन्-अन्तं अ-क्षयम् अ-व्ययं परम-पवित्रं भगवान् वासु-देवः पुनातु 

इति पवित्र-मन्त्रेण जलं निस्राव्य - भगवत्-पाद-युगलं स्मृत्वा तर्जन्या मृदं जलं चैकी-कृत्य भगवत्-पाद-युगलं स्मृत्वा - दक्षिण-पाणिना मृदम् उपगूह्य

> विष्णोर्नुकं वीर्याणि प्रवोचं यः पार्थिवानि विममे रजाग्ंसि यो अस्कभायदुत्तरग्ं सधस्थं विचक्रमाणस्त्रेधोरुगायः
[[TODO: परिष्कार्यम्]]

इति मन्त्रेण पञ्चोपनिषन्-मन्त्रैः

> (ॐ षौं नमः पराय परमेष्ठ्य्-आत्मने नमः - ॐ यां नमः पराय पुरुषात्मने नमः - ॐ रां नमः पराय विश्वात्मने नमः - 
ॐ वां नमः पराय निवृत्त्य्-आत्मने नमः - ॐ लां नमः पराय सर्वात्मने नमः) 

मूल-मन्त्रेण चाभिमन्त्र्य - द्वादशाक्षरेण इष्टं[^१_३०] सम्प्रार्थ्य। 


[^१_३०]:    
    
    > “तत्-पाद-भक्ति-ज्ञानाभ्यां फलम् अन्यत् कदाचन।  
    न याचेत् पुरुषो विष्णुं”

इति वचनात् भगवत्-पाद-भक्ति-ज्ञान-रूपेष्टं सम्प्रार्थ्येत्य् अर्थः[[??]] -

[[30]]

> विष्णोरराटमसि विष्णोः पृष्ठमसि विष्णोश्श्नप्त्रेस्थो विष्णोस्यूरसि विष्णोर्ध्रुवमसि वैष्णवमसि विष्णवेत्वा  
[[TODO: परिष्कार्यम्]]

इति सप्तभिर् वैष्णवैर् मन्त्रैर् अभिमन्त्र्य - तर्जन्या प्रणवेन मूर्ध्नि किञ्चिन् न्यस्य - अनामिकया लालाटे चतुर्-अङ्गुलं नासिका-मूलम् आरभ्य ललाटान्तं वा ऊर्ध्वं - द्व्य्-अङ्गुलं त्र्य्-अङ्गुलं वा विस्तृतं - कुक्षौ नाभ्ब्य्-आदि-द्वादशाङ्गुलम् ऊर्ध्वं त्र्य्-अङ्गुल-विस्तृतं - हृदये प्रादेश-मात्रम् अष्टाङ्गुलं वा उर्ध्वञ् चतुर्-अङ्गुलं विस्तृतं - कण्ठे चतुर्-अङ्गुलम् ऊर्ध्वं त्र्य्-अङ्गुल-विस्तृतं - दक्षिण-कुक्षि-पार्श्वे द्वादशाङ्गुलम् ऊर्ध्वं त्र्य्-अङ्गुलं विस्तृतं - दक्षिण-बाहु-मूले द्वादशाङ्गुलम् ऊर्ध्वं त्र्य्-अङ्गुलं विस्तृतं - दक्षिण-कण्ठ-पार्श्वे चतुर्-अङ्गुलम् विस्तृतं -  वाम-कुक्षि-पार्श्वे द्वादशाङ्गलम् ऊर्ध्वं त्र्य्-अङ्गुलं विस्तृतं - वाम-बाहु-मूले द्वादशाङ्गुलम् ऊर्ध्वं त्र्य्-अङ्गुलं विस्तृतं - वाम-कण्ठ-पार्श्वे चतुर्-अङ्गुलम् ऊर्ध्वं त्र्य्-अङ्गुलं विस्तृतं - जघनो परिपृष्ठ-भागे त्र्य्-अङ्गुलं आयतं विस्तृतञ् च - ककुदे त्र्य्-अङ्गुलम् आयतं त्र्य्-अङ्गुलं विस्तृतञ् च, भगवत्-पादाकृतीन् पुण्ड्रान्,

> चतुश् चक्रं नमस्यामि केशवं कनक-प्रभम्।  
नारायणं घन-श्यामं चतुश् शङ्खं नमाम्य् अहम्।  
माधवं मणि-भङ्गाभं चिन्तयामि चतुर्-गदम्।  
चन्द्र-भासं चतुश् शार्ङ्गं गोविन्दम् अहम् आश्रये॥  
विष्णुं चतुर्-हलं वन्दे पद्म-किञ्जल्क-सन्निभम्।  
चतुर्-मुसलम् अब्-जाभं संश्रये मधुसूदनम्।  
अग्नि-वर्णं चतुः खड्गं भावयामि त्रिविक्रमम्।  
वामनं बाल-सूर्याभं चतुर्-वज्रं विभावये।   
श्री-धरं पुण्डरीकाभं चतुः-पट्टं समाश्रये। 
चतुर्-मुद्गरम् अभ्येमि हृषीकेशं तटित्-प्रभम्।  
पञ्चायुधं पद्म-नाभं प्रणमाम्य् अर्क-रोचिषम्।  
दामोदरं चतुः पाशं इन्द्र-कोप-निभं भजे।  
वासुदेवम् उपासेहं पूर्णेन्द्व्-अयुत-सन्निभम्॥

इत्य् आदि-ध्यान-पुरस्-सरं “ॐ केशवाय नमः" इत्य् आदि-मन्त्रैः ललाटादि-स्थानेषु क्रमेण धृत्वा, शेषं द्वादशाक्षरेण मूर्ध्नि धारयेत् -  विष्णु-गात्र-परामृष्टं हरिद्रा-चूर्णं, “श्रियै नमः" इति ललाटे - "अमृतोद्भवायै नमः" इति कुक्षौ -

[[31]]

"कमलायै नमः" इति हृदये - "चन्द्र-शोभिन्यै नमः" इति कण्ठे - "विष्णु-पत्न्यै नमः" इति दक्षिण-कुक्षि-पार्श्वे - "वैष्णव्यै नमः” इति दक्षिण-बाहु-मूले - “वरारोहायै नमः" इति दक्षिण-कण्ठ-पार्श्वे -  “हरि-वल्लभायै नमः" इति वाम-कुक्षि-पार्श्वे - "शार्ङ्गिण्यै नमः" इति वाम-बाहु-मूले" - "देव-देविकायै नमः" इति वाम-कण्ठ-पार्श्वे - "महा-लक्ष्म्यै नमः" इति पृष्टे - "लोक-सुन्दर्यै नमः" इति ककुदे - “सर्वाभीष्ट-फल-प्रदायै नमः” इति शिरसि - दीपाकारं धारयेत् - “ॐ केशवाय नमः" इत्य् आदि-क्रमेण पुण्ड्रान् अङ्गुलीभिः स्पृष्ट्वा - पुनः "केशवाय नमः" इत्य् आदि-क्रमेण अञ्जलिञ् च कुर्यात् - ऊर्ध्व-पुण्ड्र-धारणानन्तरं हस्तौ न प्रक्षालयेत् , अ-शक्तौ अपदि वा मृत्तिका-सेचन-मन्त्र-जपादिकं पूर्ववत् कृत्वा 

> उद्धृताऽसीवराहेण कृष्णेन शतबाहुना, भूमिर्धेनुर्धरणी लोकधारिणी, मृत्तिके हन मे पापं यन्मया दुष्कृतङ्कृतम्। त्वयाहतेन पापेन जीवामि शरदश्शतम्। मृत्तिके देहि मे पुष्टिन्त्वयि सर्वम्प्रतिष्ठितम्। 
[[TODO: परिष्कार्यम्]]

इति मन्त्रेण प्रणवेन वा 

> दामोदरं केशवञ् च न कदाचित् परित्यजेत् 

इत्य् उक्त-रीत्या ललाटे ककुदे च ऊर्ध्व-पुण्ड्रौ धारयेत् — केशव-दामोदर-मन्त्राभ्यां केशव-दामोदरौ ध्यायेत्। 

> अस्मद्-गुरुभ्यो नमः अस्मत्-परम-गुरुभ्यो नमः - अस्मत्-सर्व-गुरुभ्यो नमः - श्रीमते वेदान्त-गुरवे नमः - श्रीमते रामानुजाय नमः - श्री-पराङ्कुश-दासाय नमः - श्रीमद्-यामुन-मुनये नमः - श्री-राम-मिश्राय नमः -  श्री-पुण्डरीकाक्षाय नमः - श्रीमन्-नाथ-मुनये नमः - श्रीमते शठ-कोपाय नमः - श्रीमते विष्वक्सेनाय नमः - श्रियै नमः -  श्री-धराय नमः

[[32]]

> अस्मद्-देशिकम् अस्मदीय-परमाचार्यान् अ-शेषान् गुरून्  
श्रीमल्-लक्ष्मण-योगि-पुङ्गव-महा-पूर्णौ मुनिं यामुनम्।  
राम पद्म-विलोचनं मुनि-वरं नाथं शठ-द्वेषिणं  
सेनेशं श्रियम् इन्दिरा-सहचरं नारायणं संश्रये॥

इति।

> एन्नुयिर् तन्दलित्तवरैच्चरणम्पुक्कु यानडै वे यवर् कुरुक्कणिरै वणङ्गि, प्पिन्नरुलार्पेरुम्बूदूर् वन्दवळ्ळल् पेरियनम्बि यालवन्दार् मणक्काल्नम्बि, नन्नेरियै यवर्कुरैत्त वुय्यक्कोण्डार् नादमुनि शडकोपन् शेनैनादन्, इन्नमुदत्तिरुमगलेनिऱवरै मुन्निट्टेम्पेरुमान्तिरुवडिकलडैकिनेऱने

इति च गुरु-परम्परां सङ्ग्रहेण स्वाचार्य-प्रभृति-भगवत्-पर्यन्तं विस्तरेण तद्-विषय-पद्यैश् चानुसन्धाय - तुलसी-काष्ठ-मालां, पद्माक्ष-मालां, श्री-पवित्र-मालाञ् च कण्ठे नाभि-दघ्नाः धृत्वा - शिरसि च पवित्र-मालां धृत्वा - द्वाभ्यां दर्भाभ्यां, द्व्य्-अङ्गुल-वलयं, एकाङ्गुल-ग्रन्थिमत्, चतुर्-अङ्गुलाग्रं, सकृत् प्रदक्षिणी-कृतं पवित्रं द्वि-गुणी-कृतं ब्रह्म-ग्रन्थिं वा,अनामिका-मूल-पर्व-मध्यम-पर्वणोर् मध्ये हस्त-द्वये वा दक्षिण-हस्ते वा धारयेत् - 

ब्रह्म-यज्ञ-जपयोः ब्रह्म-ग्रन्थिं, तद् इतरेषु कर्मसु यथा-रुचि पवित्रं ब्रह्म-ग्रन्थिं वा,भोजने वर्तुलं, पवित्रं धारयेत्। 

## स्नानाङ्ग-देवर्षि-पितृ-तर्पण-विधिः 

पादौ प्रक्षाल्य - आचम्य - प्राणानायम्य -

> श्री-भगवद्-आज्ञया भगवत्-प्रीत्य्-अर्थं, स्नानाङ्गं देवर्षि-पितृ-तर्पणं करिष्ये 

इति सङ्कल्प्य - देवान् ऋषीन् पितॄन् भगवद्-आत्मकान् ध्यात्वा 

[[33]] 

> ॐ ब्रह्मादयो ये देवास् तान् देवांस् तर्पयामि - ॐ सर्वान् देवांस् तर्पयामि ॐ सर्व-देव-गणांस् तर्पयामि - ॐ सर्व-देव-पत्नीस् तर्पयामि - ॐ सर्व-देव-गण-पत्नीस् तर्पयामि

इति देव-तीर्थेन विसृजेत् - अङ्गुष्ठ-सक्त-निवीती उदङ्-मुखः, 

> ॐ कृष्ण-द्वैपायनादयो ये ऋषयस् तान् ऋषींस् तर्पयामि - ॐ सर्वान् ऋषींस् तर्पयामि - ॐ सर्व-ऋषि-गणांस् तर्पयामि - ॐ सर्व-ऋषि-पत्नीस् तर्पयामि - ॐ सर्व-ऋषि-गण-पत्नीस् तर्पयामि

इति ऋषि-तीर्थेन विसृजेत् - प्राचीनावीती, दक्षिणा-मुखः, 

> ॐ सोमः पितृ-मान्यम् ओङ्गिरस्वान् अग्निः कव्यवाहन इत्य् आदयो ये पितरस् तान् पितॄंस् तर्पयामि - ॐ सर्वान् पितॄंस् तर्पयामि - ॐ सर्व-पितृ-गणांस् तर्पयामि - ॐ सर्व-पितृ-पत्नीस् तर्पयामि - ॐ सर्व-पितृ-गण-पत्नीस् तर्पयामि -

इति पितृ-तीर्थेन विसृजेत् - 

> ऊर्जं वहन्तीरमृतङ्घृतम्पयः कीलालम्परिस्रुतं, स्वधास्थ तर्पयत मेतृन्
[[TODO: परिष्कार्यम्]]

इति जले, अञ्जलिना त्रिः प्रदक्षिणी-कृत्य दक्षिण-पार्श्व-तीरं संशोध्य। “तृप्य॑त॒, तृप्य॑त॒ तृप्य॑त" इति त्रिर् जलाञ्जलिं तीरे प्रक्षिप्य, तत्-तीरं पुनस् संशोधयेत् - उपवीति - आचामेत्।

अवगाहन-स्नानं विना गौण-स्नानेषु नैमित्तिक-स्नानेषु[^१_३४] च देवर्षि-पितृ-तर्पणन् न कुर्यात् - 

> भगवान् एव स्व-नियाम्य स्व-रूप-स्थिति-प्रवृत्ति-स्व-शेषतैक-रसेन मया स्वकीयैश् चोपकरणैस् स्वाराधनैक-प्रयोजनाय परम-पुरुषस् सर्व-शेषी स्व-शेष-भूतम् इदं प्रातस् स्नानाख्यं कर्म स्वस्तै स्व-प्रीतये स्वयम् एव कारितवान् 

इति सात्विक-त्यागं कृत्वा  - 

[^१_३४]:    

    अस्पृश्य-स्पर्श-सेवान्ते त्व् अश्रु-साते क्षुरे भगे।  
    स्नानं नैमित्तिकं ज्ञेयं देवर्षि-पितृ-वर्जितम्॥ 

> अनेन प्रातस् स्नानाख्येन भगवत्-कर्मणा भगवान् प्रीयतां वासुदेवः

इति प्रातस् स्नानं समाचरेत् - 

[[34]]

## प्रातस् सन्ध्यावन्दन-विधिः[^१_३५]

[^१_३५]: सन्ध्या-वन्दन-भाष्यं, अनुबन्धे-द्रष्टव्यम् 

द्विर् आचम्य - प्राणानायम्य - 

> श्री-भगवद्-आज्ञया भगवत्-प्रीत्य्-अर्थं, प्रातस् सन्ध्याम् उपासिस्ष्ये 

इति सङ्कल्प्य - 

> कृतञ् च करिष्यामि भगवन्-नित्येन भगवत्-प्रीत्य्-अर्थेन महा-विभूति-चातुरात्म्य-भगवद्-वासुदेव-पादारविन्दार्चनेन प्रातस् सन्ध्योपासनाख्येन भगवत्-कर्मणा भगवन्तं वासुदेवम् अर्चयिष्यामि 

इति च सङ्कल्प्य - 

> भगवतो बलेन भगवतो वीर्येण भगवतस् तेजसा भगवतः कर्मणा भगवतः कर्म करिष्यामि भगवतो वासुदेवस्य

इति बल-मन्त्रम् अनुसन्धाय - 

> भगवान् एव स्व-नियम्य स्व-रूप-स्थिति-प्रवृत्ति-स्व-शेषतैक-रसेन मया स्वकीयैश् चोपकरणैस् स्वाराधनैक-प्रयोजनाय परम-पुरुषस् सर्व-शेषी स्व-शेष-भूतम् इदं प्रातस् सन्ध्योपासनाख्यं कर्म स्वस्तै स्व-प्रीतये स्वयम् एव कारयति -

इति सात्विक-त्यागं कृत्वा - भगवन्तं श्री-भूमि-नीला-समेतं ध्यात्वा - पूर्वं पुण्ड्रा धारणे उदके दक्षिणानामिकया यथा-सम्प्रदायं नृ-सिहं बीजं विलिख्य, तत्-तीर्थेन, ऊर्ध्व-पुण्ड्रं धृत्वा - 

> आपोहिष्ठेति मन्त्रस्य सिन्धु-द्वीप ऋषिः, देवी गायत्री-च्छन्दः, आपो देवता" 

इति शिरो-जिह्वा-हृदयेषु अन्-अङ्गुष्टाभिर् अङ्गुलीभिस् स्पृष्ट्वा - "प्रोक्षणे विनियोगः" इत्य् उक्त्वा - वाम-हस्तेन तोयं संस्पृश्य - ब्रह्म-तीर्थेन तीर्थम् आदाय -  देव-तीर्थेनोर्ध्व-मुखेन प्रणवेन एक-वारं, समस्त-व्याहृतिभिः एक-वारं, गायत्र्या च एक-वारं, प्रोक्ष्य - 

[[35]]

> ॐ अपो हिष्ठा मयोभुवः - ॐ तान ऊर्जे दधातन - ॐ महेरणाय चक्षसे - ॐ योवश्शिवतमोरसः - ॐ तस्य भाजयते हनः - ॐ उशतीरव मातरः - ॐ तस्मा अरङ्ग मावमः
[[TODO: परिष्कार्यम्]]

इति प्रत्येकं शिरसि[^१_३६] प्रोक्ष्य "ॐ यस्य॒ क्षया॑य॒ जिन्व॑थ" इति पाद-द्वये सम्प्रोक्ष्य “ॐ आपो॑ ज॒नयथा॑ चनः" इति पुनश् शिरसि प्रोक्ष्य - "ॐ भूर्भुव॒स्सुवः॑" इति आत्मानं परिषिच्य - 

[^१_३६]: मार्जन-जल-बिन्दुः यथा क्षिति-तले न च्युतो भवेत् तथा शिरस्य् एव मार्जनं यत्नेन कुर्यात्। 

> सूर्यश् चेत्य् अनुवाकस्य अग्निर् ऋषिः, देवी गायत्री-च्छन्दः, सूर्यो देवता

इति पूर्ववत् न्यस्य "अपां प्राशने विनियोगः” इत्य् उक्त्वा हस्ते आचमनवज्-जलं गृहीत्वा, 

> सूर्यश्च मामन्युश्च मन्युपतयश्च मुन्युकृतेभ्यः, पापेभ्यो रक्षन्ताम्, यद्रात्रिया पापमकार्षम्, मनसा वाचा हस्ताभ्याम्, पद्भ्यामुदरेण शिश्ना, रात्रिस्तदवलुम्पतु, यत्किञ्च दुरितम्मयि, इदमहम्माममृतयोनौ, सूर्येज्योतिषि जुहोमि स्वाहा 
[[TODO: परिष्कार्यम्]]

इत्य् अनुवाकेन, आपः प्राश्य - आचम्य - 

> दधिक्रावण्ण  इति मन्त्रस्य वाम-देव ऋषिः अनुष्टुप्-छन्दः, दधिक्रावा देवता, 

इति न्यस्य "अपां प्रोक्षणे विनियोगः" इत्य् उक्त्वा - 

> ॐ दधिक्रावण्णो आकारिषम्, ॐ जिष्णोरश्वस्य वाजिनः, ॐ सुरभिनो मुखाकरत्, ॐ प्रण आयूगंषि तारिषत्, ॐ अपोहिष्ठामयोभुवः, ॐ तान उर्जे दधातन, ओं महेरणाय चक्षसे, ॐ योवश्शिवतमो रसः, ॐ तस्य भाजयते हनः, ॐ उशतीरिव मातरः, ॐ तस्मा अरङ्ग मामवः,
[[TODO: परिष्कार्यम्]]

[[36]]

इति पूर्ववच् छिरसि प्रोक्ष्य ”ओं यस्य॒ क्षया॑य॒ जिन्व॑थ" इति पाद-द्वये - "ॐ आपो॑ ज॒नय॑थाचनः" इति पुनश् शरसि प्रोक्ष्य - "ॐ भूर्भुव॒स्सुवः॑" इति आत्मानं परिषिच्य - प्राणानायम्य -

> श्री-भगवद्-आज्ञया भगवत्-प्रीत्य्-अर्थं प्रातस् सन्ध्यायाम् अर्घ्य-प्रदानं करिष्ये 

इति सङ्कल्प्य - उत्थाय 

> ॐ अर्घ्य-प्रदान-मन्त्रस्य विश्वामित्र ऋषिः, देवी गायत्री-च्छन्दः, सविता देवता,

इति न्यस्य - "अर्घ्य-प्रदाने विनियोगः" इत्य् उक्त्वा स-प्रणव-स-व्याहृतिक-गायत्र्या आदित्यान्तर्वर्ति-भगवन्तं ध्यायन्, पार्ष्णि-द्वयम् उद्धरन्, आभ्रू-मध्यं समुद्धत्य, तर्जन्य्-अङ्गुष्ठ-संयोग-रूप-राक्षस-मुद्रा-रहिताञ्जलिना तोयेन, अर्घ्य-त्रयं प्रत्येकं मन्त्रम् उच्चार्य जल-मध्ये प्रक्षिपेत् - अर्घ्यात् पूर्वं सूर्योदये सति, प्राणानायम्य, 

> प्रातस् सन्ध्या-कालाति-क्रम-प्रायश्चित्तार्थं, तुर्यार्घ्य-प्रदानं करिष्ये

इति सङ्कल्य - सप्त-व्याहृति-सम्पुटित-गायत्र्या तत्-तत्-सूत्रोक्त-मन्रेण वा तुर्यार्घ्यं दत्वा - तीरं गत्वा "ॐ भूर्भूव॒स्सुवः॑" इति आत्मानं परिषिच्य - प्रदक्षिणं परिक्रम्य "असावादित्यो ब्रह्म" इति ध्यात्वा - आचम्य -

"ॐ केशवं तर्पयामि" इति मार्ग-शीर्ष-मासेशम् "ॐ नारायणं तर्पयामि", इति पुष्य-मासेशं, "ॐ माधवं तर्पयामि", इति माघ-मासेशं "ॐ गोविन्दं तर्पयामि", इति फाल्गुन-मासेशं, "ॐ विष्णुं तर्पयामि", इति चैत्र-मासेशं, "ॐ मधुसूदनं तर्पयामि" इति वैशाख-मासेशं, "ॐ त्रिविक्रमं तर्पयामि" इति ज्येष्ठ-मासेशं, "ॐ वामनं तर्पयामि" इति आषाढ-मासेशं, "ॐ श्री-धरं तर्पयामि" इति श्रावण-मासेशं, "ॐ हृषीकेशम् तर्पयामि" इति भाद्र-पद-मासेशं, "ॐ पद्म-नाभं तर्पयामि" इति आश्वयुज-मासेशं, "ॐ दामोदरं तर्पयामि" इति कार्तिक-मासेशं, इति प्रत्येकं ध्यात्वा सन्तर्प्य - आचामेत् -

[[37]] 

जले सन्ध्यां कुर्याच् चेत्, जानु-दघ्न-जले तिष्ठन् कुर्यात् - स्थले कुर्याच् चेत्, कुक्कुटासनेनासीनः, कुर्यात् - यद् वा - स्थल एक-पादं, जल एक-पादं, न्यस्य कुर्यात् - तथा चेत्, अन्तर् बहिश् च शुद्धो भवति - आर्द्र-वाससा सन्ध्यां न कुर्यात् - कुर्याच् चेत्, जानु-दघ्न-जले तिष्ठन्, प्रदक्षिण-नमस्कारौ विना, उपस्थानं कुर्यात् -

विष्ण्वायतनं[^१_३८] तत्-समीपम् अन्यद् वा गत्वा, तत्-सलं प्रणव-व्याहृतिभिः प्रोक्ष्य - तत्र प्राग्-अग्र-दर्भेषु स्थित्वा, 

> आसन-मन्त्रस्य पृथिव्या मेरु-पृष्ठ ऋषिः, सुतलं छन्दः, श्री-कूर्मो देवता

इति न्यस्य, "आसने विनियोगः" इत्य् उक्त्वा 

> पृथ्वि त्वया धृता लोका देवि त्वं विष्णुना धृता।  
त्वं च धारय मां देवि पवित्रं कुरुम् आसनम्

इति पृथ्वीं प्रार्थ्य -

> प्रणवस्य ऋषिर् ब्रह्मा देवी गायत्री-च्छन्दः, परमात्मा देवता

> भूर् आदि सप्त-व्याहृतीनाम् अत्रि-भृगु-कुत्स-वसिष्ठ-गौतम-काश्यपाङ्गिरस ऋषयः, गायत्र्य्-उष्णिग्-अनुष्टुब्-बृहती-पङ्क्ति-त्रिष्टुब्-जग त्यश् छन्दांसि,

> अग्नि-वाय्व्-अर्क-वागीश-वरुणेन्द्र-विश्व-देवा देवता

> सावित्र्या ऋषिः विश्वामित्र, देवी गायत्री-च्छद्धः सविता देवता

> गायत्री शिरसो ब्रह्मा ऋषिः अनुष्टुप्-छन्दः, परमात्मा देवता

इति न्यस्य."सर्वेषां प्राणायामे विनियोगः"- इत्य् उक्त्वा - 

[^१_३८]:    

    विष्ण्व्-आलये तत्-समीपे वा सन्ध्या-वन्दन-करणे  अर्घ्य-प्रदान-गायत्र्यादि-मन्त्र-जपान् सर्व-कालेषु देवाभिमुख एव कुर्यात् - अन्यत्र, गायत्रीतर-मन्त्र-जपान् सर्व-कालेषु प्राङ्-मुख उदङ्-मुखो वा आसीन एव कुर्यात् 
    
    >  अश्वत्थम् अग्निम् अर्कञ् च सोमं गुरुम् अथो जलम्।  
    पृष्ठी कृत्य जपन् विप्रो याति स्थावरतां नर।

[[38]]

"ॐ भूः" इति पादयोः, "ॐ भुवः" इति जङ्घयोः, “ओग्ं सुवः" इति जान्वोः, "ओं महः" इति उदरे, "ॐ जनः" इति कण्ठे, "ॐ तपः" इति मुखे, "ओग्ं स॒त्यं" इति मस्तके, न्यस्येत् - श्वेत-श्याम-पीत-पिशङ्ग-नील-रोहित-कनक-वर्णाः, अभयाक्ष-स्रग्-अप्पात्र-वर-हस्ताः,स-पवित्र-चतुर्-हस्ताः, स्रक्-चन्दनाद्य् अलङ्कृताः, सर्वाभरण-भूषिताः, सोपवीताः, स-जटाश् च ध्यात्वा - "ॐ तत्स॑वि॒तुः ज्ञानाय हृदयाय नमः” इति साङ्गुष्ठ-तर्जन्या हृदये, "ॐ वरे॑णियम् ऐश्वर्याय शिरसे स्वाहा" इति अन्-अङ्गुष्ठाभिर् अङ्गुलीभिर् मस्तके, "ॐ भर्गो॑ दे॒वस्य॑ शक्त्यै शिखायै वौषट्" इति अङ्गुष्ठ-नालेन अधो मुखेन मुष्टिना शिखा-मध्ये, "ॐ धीमहि बलाय कवचाय हुम्” इति कण्ठादि-कट्य्-अन्तां तनुं पाणिभ्यां वर्मवत् स्पृष्ट्वा,"ॐ धियो॒योनः॑ तेजसे नेत्राभ्यां वौषट्" इति तर्जनी-मध्यमाग्राभ्यां युगपन् नेत्र-द्वये, न्यस्य “ॐ प्रचो॒दया॑त् वीर्यायास्त्राय फट्" इति सास्त्रच्छोटेन साङ्गुष्ठ-तर्जन्य्-अग्रेण पूर्वाद्याश् चतुर्-दिशः पश्चाद् अग्न्यादि-विदिशश् च बध्नीयात् - एवम् अङ्ग-न्यासं कृत्वा - ॥ ध्यानम् ॥ 

> मुक्ता-विद्रुम-हेम-नील-धवल-च्छायैर् मुखैस् त्रीक्षणैर्  
युक्ताम् इन्दु-कला-निबद्ध-मकुटान् तत्त्वार्थ-वर्णात्मिकाम्।  
गायत्रीं वरदाभयाङ्कुश-कशाश् शुभ्रं कपालं गुणं  
शङ्खञ् चक्रम् अथारविन्द-युगलं हस्तैर् वहन्तीं भजे

इति ध्यात्वा -

> ओमापो॒ज्योती॒रसो॒ऽमृत॒म्ब्रह्म॒ भूर्भुव॒स्सुव॒रोम्

इति शिरो-मन्त्रेण कराभ्यां शिरः प्रभृति-पादान्तं वर्म-वेष्टनवत् स्व-पार्श्वयोस् स्पर्श-रूपं व्यापक-न्यासं कुर्यात् - 

> अर्क-मण्डल-मध्य-स्थं सूर्य-कोटि-सम-प्रभम्।  
ब्रह्मादि-सेव्य-पादाब्-जम् नौमि ब्रह्म-रमा-सखम्

इत्य् उक्त्वा - त्रिः प्राणानायम्य -

[[39]]

> अष्टोत्तर-सहस्रम् अष्टोत्तर-शतं, दश-वारं[^१_४०], ओदयाद् वा, प्रातस् सन्ध्या-गायत्री-मन्त्र-जपं करिष्ये

इति सङ्कल्प्य -  

[^१_४०]:    
    
    > आशौच-काले विपदि दश-वारं जपेन् नरः।  
    अन्यदा ऽष्टोत्तर-शतं वा ऽष्टोत्तर-सहस्रकम् 

> आयात्व् इत्य् अनुवाकस्य वामदेव ऋषिः, अनुष्टुप्-छन्दः, गायत्री देवता

इति न्यस्य - "गायत्र्य्-आवाहने विनियोगः” इत्य् उक्त्वा, 

> आयातुवरदादेव्यक्षरम्ब्रह्मसम्मितम्, गायत्रीञ्छन्दसाम्मातेदम्ब्रह्म जुषस्वनः - ओजोसि सहोसि बलमसि भ्राजोसि देवानान्धामनामासि विश्वमसि विश्वायुस्सर्वमसि सर्वायुरभिभूरोङ्गायत्रीमावाहयामि
[[TODO: परिष्कार्यम्]]

इत्य् अनुवाकेनावाह्य - 

> प्रातर् ध्यायामि गायत्रीं रवि-मण्डल-मध्यगाम्।  
ऋग्-वेदम् उच्चारयन्तीं रक्त-वर्णां कुमारिकाम्।  
अक्ष-माला-करां[[??]] ब्रह्म-दैवत्यां हंस-वाहनाम्

इति ध्यात्वा - आसनादि-षोडशोपचारान् मनसा प्रणवेन समर्प्य - 

> प्रणवस्य ऋषिर् ब्रह्मा देवी गायत्री-च्छन्दः, परमात्मा देवता

> भूर् आदि-व्याहृति-त्रयस्य, अत्रि-भृगु-कुत्सा ऋषयः, गायत्र्य्-उष्णिग्-अनुष्टुभश् छन्दांसि, अग्नि-वाय्व्-अर्का देवताः

> सावित्र्या ऋषिर् विश्वामित्रः, देवी गायत्री-च्छन्दः, सविता देवता

इति न्यस्य - "प्रातस् सन्ध्या-जपे विनियोगः" इत्य् उक्त्वा - 

अस्त्र-मन्त्रेण कर-तल-कर-पृष्ठयोश् शुद्धिं कृत्वा -

> तत्स॑वि॒तुर्वरे॑णियं भर्गो॑ दे॒वस्य॑ धीमहि धियो॒योनः॑ प्रचो॒दया॑त् 

इति गायत्र्या (कूर्परम् आरभ्य अङ्गुल्य्-अग्र-पर्यन्तं, पर्यायेण कर-स्पर्श-रूपं) व्यापक-न्यासं कृत्वा - प्रणवेन प्रकोष्ठान्तं, कर-द्वये ऽपि तलयोः पृष्ठयोः पर्यायेण परामृश्य - कर-तलयोः प्रणवं न्यस्य - 

[[40]]

"ॐ भू, अङ्गुष्ठाभ्यां नमः" इति अङ्गुष्ठयोर् मूलम् आरभ्य, अग्र-पर्यन्तं, तर्जनीभ्यां, न्यस्य - “ॐ भुवः, तर्जनीभ्यां नमः" इति, तर्जन्योः, आङ्गुष्ठाभ्यां तथा न्यस्य - “ओग्ं सुवः, मध्यमाभ्यां नमः" इति मध्यमयोः, अङ्गुष्टाभ्यां तथा न्यस्य - "ॐ तत्स॑वि॒तुर्वरे॑ण्यं, अनामिकाभ्यां नमः" इति, अनामिकयोः, अङ्गुष्ठाभ्यां तथा न्यस्य - "ॐ भर्गो॑ दे॒वस्य॑ धीमहि, कनिष्ठिकाभ्यां नमः" इति, कनिष्ठिकयोः, अङ्गुष्ठाभ्यां तथा न्यस्य "ॐ धियो॒योनः॑ प्रचो॒दया॑त्, कर-तल-कर-पृष्ठाभ्यां नमः" इति, कर-तल-कर-पृष्ठयोः, कर-द्वये ऽपि परामृश्य - एवं, कर-न्यासं कृत्वा - 

"ॐ भूः ज्ञानाय हृदयाय नमः" इति, अङ्गुष्ठ-युक्त-तर्जन्या हृदये न्यस्य - "ॐ भुवः, ऐश्वर्याय शिरसे स्वाहा" इति, अङ्गुष्ठाभिर् अङ्गुलीभिर् मस्तके न्यस्य - "ओग्ं सुवः शक्त्यै शिखायै वौषट्" इति, अङ्गुष्ठ-नालेन अधो मुखेन मुष्टिना शिखा-मध्ये न्यस्य - "ॐ तत्स॑वि॒तुर्वरे॑ण्यं, बलाय कवचाय हुम्" इति कण्ठादि-कट्य्-अन्तां, तनुं पाणिभ्यां, वर्मवत् स्पृष्ट्वा - "ॐ भर्गो॑ दे॒वस्य॑ धीमहि, तेजसे नेत्राभ्यां वौषट्" इति तर्जनी-मध्यमाग्राभ्यां युगपन् नेत्र-द्वये न्यस्य - "ॐ धियो॒योनः॑ प्रचो॒दया॑त्, वीर्यायास्त्राय फट्" इति सास्त्रच्छोटेन साङ्गुष्ठ-तर्जन्य्-अग्रेण पूर्वाद्याश् चतुर्-दिशः पूर्वं, पश्चाद् अग्न्य्-आदि-विदिशश् च बध्नीयात् - एवम् अङ्ग-न्यासं कृत्वा - ॥ ध्यानम् ॥ 

> यो देवस् सवितास्माकं धियो धर्मादि-गोचराः।  
प्रेरयेत् तस्य यद् भर्गस् तद् वरेण्यम् उपास्महे

इति गायत्र्य्-अर्थं सञ्चिन्त्य -

[[41]]

> आदित्य-मण्डले ध्यायेत् परमात्मानम् अ-व्ययम्।  
विष्णुं चतुर्-भुजं रक्त-पङ्कजानन-मध्य-गम्।  
किरीट-हार-केयूर-कटकादि-विभूषितम्।  
श्री-वत्स-वन-माला श्री-तुलसी कौस्तुभो ज्वलम्।  
हरिं पीताम्बर-धरं शङ्ख-चक्र-गदा-धरम्।  
प्रसन्न-वदनं रत्न-कुण्डलैर् मण्डिताननम्।  
सर्व-रत्न-समायुक्त-सर्वाभरण-भूषितम्॥ 

एवं भगवन्तम् आदित्य-मण्डले ध्यात्वा - किञ्चिद् आकुञ्चिताग्राङ्गुलि-तलं परस्पर-संयुतं, संहताङ्गुलि-कर-द्वयं नासा-समम् उद्धृत्य, कनिष्ठिका मूलम् आरभ्य प्रादक्षिण्य क्रमेण गणनया[^१_४२] यथा सङ्कल्पं, पञ्चावसानम्[^२_४२] उपांशु-जपं[^३_४२] कुर्यात् - 

[^१_४२]: एवं प्रतिदश-सङ्ख्यं वामतर्जनी-मूल-पर्वारभ्य, एकैक-पर्वणि प्रादक्षिण्य क्रमेण वामाङ्गुष्टाग्रं न्यस्य गणयेत्। 

[^२_४२]: प्रणवान्ते व्याहृति-त्रयान्ते, पादानाम् अन्ते चेति पञ्चावसानम्। 

[^३_४२]: जप-काले "वरेणियं” इति जपेत्। इतर-काले “वरेण्यं” इदि पठेत्। 

त्रिः प्राणानायम्य - "प्रातस् सन्ध्योपस्थानं करिष्ये" इति सङ्कल्प्य - 

> उत्तम इत्य् अनुवाकस्य वामदेव ऋषिः अनुष्टुप्-छन्धः, गायत्री देवता

इति न्यस्य - "गायत्र्य्-उद्वासने विनियोगः" इत्य् उक्त्वा, 

> उत्तमे शिखरे देवि भूम्याम्पर्वतमूर्धनि, ब्राह्मणेभ्यो ह्यनुज्ञानङ्गच्छ देवियथासुखम् 
[[TODO: परिष्कार्यम्]]

इति गायत्रीम् उद्वास्य - 

> मित्रस्येति ऋचस्य विश्वामित्र ऋषिः, आद्यस्य भीरुट्-छन्धः, परयोर् गायत्री-त्रिष्टुभौ छन्दसी, मित्रो देवता

इति न्यस्य - "प्रातस् सन्ध्योपस्थाने विनियोगः" इत्य् उक्त्वा -

[[42]]

> मित्रस्यचर्षणीधृतश्श्रवो देवस्य सानसिं, सत्यञ्चित्रश्रवस्तमं, मित्रोजनान् यातयति प्रज्ञानन्मित्रोदाधार पृथिवीमुतद्यां, मित्रः कृष्टीर निमिषाऽभिचष्टे सत्यायह व्यङ्घृतवद्विधेम, प्रसमित्र मर्तो अस्तु प्रयस्वान् यस्त आदित्यशिक्षतिव्रतेन, नहन्यते नजीयते त्वोतो नैनमग्ंहो आश्ज्ञोत्यन्तितोनदूरात्
[[TODO: परिष्कार्यम्]]

इति मन्त्रैर् अर्धोदितं, सहस्र-रश्मिं भगवन्तम् आदित्य-मण्डलान्त-स्थं सन्धातृत्वेन सर्वेषां सन्ध्येति परिकीर्तितम् उपस्थाय - 

> ॐ सन्ध्यायै नमः - ॐ सावित्र्यै नमः - ॐ गायत्र्यै नमः - ॐ सरस्वत्यै नमः - ॐ सर्वाभ्यो देवताभ्यो नमो नमः

इति पञ्च-देवताः स-प्रदक्षिणं प्रणम्य - "ॐ कामोकार्षीन्मन्युरकार्षीत्" इति चोक्त्वा, त्रयी-तनुं प्रणम्य - अभिवाद्य - 

> ॐ प्राच्यै दिशे नमः - ॐ दक्षिणायै दिशे नमः - ॐ प्रतीच्यै दिशे नमः - ॐ उदीच्यै दिशे नमः

इति प्राच्यादि-दिङ् नमस्कारं कृत्वा - 

> ॐ ऊर्ध्वाय नमः - ॐ अधराय नमः - ॐ अन्तरिक्षाय नमः - ॐ भूम्यै नमः - ॐ विष्णवे नमः - 
>
> ध्येयस् सदा सवितृ-मण्डल-मध्य-वर्ती  
नारायणस् सरसिजानन-सन्निविष्टः।  
केयूरवान् मकर-कुण्डलवान् किरीटी  
हारी-हिरण्मय-वपुर्-धृत-शङ्ख-चक्रः।  
शङ्ख-चक्र-गदा-पाणे द्वारकानिलयाच्युत।  
गोविन्द पुण्डरीकाक्ष रक्ष मां शरणागतम् 

> नमो ब्रह्मण्य देवाय गो-ब्राह्मण-हिताय च।  
जगद्धिताय कृष्णाय गोविन्दाय नमो नमः

इति श्लोकैः। 

> सयश्चा॑यं पुरुषे, यश्चासा॑वादि॒त्ये, स एकः॑

इत्य् अधीतं, हृदयान्त-स्थितं, परमात्मानं प्रणम्य - अभिवादयेत् - 

[[43]]

जप-काले निष्ठीवन--जृम्भण--क्रोध--निद्रा--आलस्य--क्षुधा--मद--पतित-श्वान्त्य-जा लोकान् दश-जप-वैरिणस् त्यजेत् - सम्भवेयुर् यदि, आचम्य पुनर् जपेत् - पतितादि-सम्भाषणे, स्नात्वा पुनर् जपेत् - जप-काले नाभेर् अधः स्व-कायं स्पृशेच् चेत् करं प्रक्षालयेत् - जलाभावे दक्षिण-कर्णं स्पृशेत् - जप-मध्ये वाङ्-नियमातिक्रमे, 

> इ॒दं विष्णु॒र्विच॑क्रमे त्रे॒धानिद॑धेपदम्, समू॑ढमस्य पाग्ं सु॒रे

इति ऋचं जपेत् विष्णुं वा स्मरेत् - श्री-कृष्णं वा ध्यात्वा कीर्तयेत् - जप-मध्ये यदि भागवतः समागच्छेत् तं प्रणम्याभिवाद्य, योग-क्षेमादिकं पृष्ट्वा, तद्-अनुज्ञातः, जप-शेषं समाचरेत्। 

उदयात् पूर्वं सङ्कल्पित-सङ्ख्या-समाप्तौ उदयानन्तरं करिष्यमाणोपस्थासस्य च कालान् आगमेन, अवसर-लाभे, अष्टाक्षर-जपं कुर्यात् - अवसरालाभे, उदयानन्तरं, उपस्थाय, ततो ऽष्टाक्षर-जपं कुर्यात्।

## मूल-मन्त्र-जप-विधिः

वाक्य-गुरु-परम्परां, श्लोक-गुरु-परम्परां, पञ्च-संस्कार-प्रदात्र्-आचार्य-परम्पराञ् चानुसन्धाय - मूल-मन्त्रेण पञ्च-विंशति कृत्वः[^१_४४], अभ्यस्तेन त्रिः प्राणनायम्य - 

[^१_४४]: वाम-तर्जनी-मूल-पर्वारभ्य एकैक-पर्वणि प्रादक्षिण्य-क्रमेण वामाङ्गुष्ठाग्रं न्यस्य गणयेत्।  

> श्री-भगवद्-आज्ञया भगवत्-प्रीत्य्-अर्थं प्रातस् सन्ध्यायां, अष्टोत्तर-शत-कृत्वः, अष्टाक्षर-महा-मन्त्र-जपं करिष्ये

इति सङ्कल्प्य - 

> अस्य श्रीमदष्टाक्षर-महा-मन्त्रस्य अन्तर्यामी नारायण ऋषिः बदरिकाश्रम-वासी नारायण ऋषिर् वा देवी गायत्री-च्छन्धः, परमात्मा श्रीमन्-नारायणो देवता

इति न्यस्य - अञ्जलिं बद्ध्वा - 

[[44]]

> अं बीजम् - आय शक्तिः - मं कीलकम् - ह्रीं कवचम् - ऐम् अस्त्रम् - बुद्धिस् तत्त्वं - शुक्लादिर् वर्णः - उदात्तादिस् स्वरः - श्री-वैकुण्ठः क्षेत्रम् - जीव-परमात्मनोस् स्वस्वामिभावस् सम्बंधः - श्रीमन्-नारायणप्रीत्य्-अर्थे जपे विनियोगः -

इति ध्यात्वा - मूल-मन्त्रेण कूर्परम् आरभ्य अङ्गुल्य्-अग्र-पर्यन्तं स्व-हस्तौ परस्परं, त्रीः परामृश्य, ततश् शुद्धयोर् हस्तयोः मन्त्रस्य व्यापक-न्यासं कुर्यात्। 

दक्षिण-हस्ताङ्गुष्ठाग्रेण, "ॐ ॐ" इति दक्षिण-तर्जनी-मध्यम-पर्वणि न्यस्य - आद्य्-अन्त-पर्वणोः "ॐ" इति प्रत्येकं प्रणवं न्यस्येत् - “ॐ नं” इति मध्यमा-मध्यम-पर्वणि न्यस्य - आद्य्-अन्त-पर्वणोः - "ॐ" इति प्रत्येकं प्रणवं न्यस्येत् - "ॐ मों" इति अनामिका-मध्यम-पर्वणि न्यस्य - आद्य्-अन्त-पर्वणोः- "ॐ" इति प्रत्येकं प्रणवं न्यस्येत् - "ॐ नां" इति कनिष्ठका-मध्यम-पर्वणि न्यस्य - आद्य्-अन्त-पर्वणोः "ॐ” इति प्रत्येकं प्रणवं न्यस्येत्। 

वाम-हस्ताङ्गुष्ठाग्रेण, "ॐ रां" इति वाम-तर्जनी-मध्यम-पर्वणि न्यस्य - अद्य्-अन्त-पर्वणोः "ॐ" इति प्रत्येकं न्यस्येत् - "ॐ यं" इति मध्यमा-मध्यम-पर्वणि न्यस्य - आद्य्-अन्त-पर्वणोः "ॐ" इति प्रत्येकं न्यस्येत् - "ॐ णां" इति अनामिका-मध्यम-पर्वणि न्यस्य - आद्य्-अन्त-पर्वणोः "ॐ" इति प्रत्येकं न्यस्येत् - "ॐ यं" इति कनिष्ठिका-मध्यम-पर्वणि न्यस्य - अद्य्-अन्त-पर्वणोः "ॐ" इति प्रत्येकं न्यस्येत्[^१_४६]।

[[45]]

[^१_४६]:    
    
    एष स्थिति-न्यासो गृह-स्थस्य - 
    
    अथ संहार-न्यासः, यतीनां वन-स्थानाञ् च -
    
    वाम-हस्ताङ्गुष्ठाग्रेण, 
    
    "ॐ ॐ" इति तर्जनी-मध्यम-पर्वणि 
    "ॐ नं" इति मध्यमा-मध्यम-पर्वणि 
    "ॐ मों" इति अनामिका-मध्यम-पर्वणि 
    "ॐ नां” इति कनिष्ठिका-मध्यम-पर्वणि 
    न्यस्य - आद्य्-अन्त-पर्वणोः "ॐ" इति प्रत्येकं न्यस्येत्।

    दक्षिण-हस्ताङ्गुष्ठाग्रेण,
    
    “ॐ रां” इति कनिष्ठिका-मध्यम-पर्वणि 
    "ॐ यं" इति अनामिका-मध्यम-पर्वणि 
    "ॐ णां" इति मध्यमा-मध्यम-पर्वणि 
    "ॐ यं" इति तर्जनी-मध्यम-पर्वणि 
    न्यस्य - आद्य्-अन्त-पर्वणोः "ॐ" इति प्रत्येकं न्यस्येत्।  
    
    अथ सृष्टि-न्यासः, ब्रह्म-चारिणां - 
    
    दक्षिण-हस्ताङ्गुष्ठाग्रेण,
    
    "ॐ ॐ” इति तर्जनी-मध्यम-पर्वणि 
    "ॐ नं" इति मध्यमा-मध्यम-पर्वणि 
    "ॐ मों" इति अनामिका-मध्यम-पर्वणि 
    "ॐ नां" इति कनिष्ठिका-मध्यम-पर्वणि 
    न्यस्य - आद्य्-अन्त-पर्वणोः, "ॐ" इति प्रत्येकं न्यस्येत्।
    
    वाम-हस्ताङ्गुष्ठाग्रेण,
    
    “ॐ रां” इति कनिष्ठिका-मध्यम-पर्वणि 
    "ॐ यं" इति अनामिका-मध्यम-पर्वणि 
    "ॐ णां इति मध्यमा-मध्यम-पर्वणि 
    "ॐ यं" इति तर्जनी-मध्यम-पर्वणि 
    न्यस्य - आद्य्-अन्त-पर्वणोः, "ॐ" इति प्रत्येकं न्यस्येत्। 

[[46]]

"ॐ ॐ, ज्ञानाय हृदयाय नमः" इति दक्षिण-तर्जन्या दक्षिणाङ्गुष्ठे न्यस्य - "ॐ नं, ऐश्वर्याय शिरसे स्वाहा" इति दक्षिणाङ्गुष्ठेन दक्षिण-तर्जन्यां न्यस्य - “ॐ मों, शक्त्यै शिखायै वौषट्” इति दक्षिणाङ्गुष्ठेन दक्षिण-मध्यमायां न्यस्य - "ॐ नां, बलाय कवचाय हुम्" इति दक्षिणाङ्गुष्ठेन दक्षिणानामिकायां न्यस्य - “ॐ रां, वीर्यायास्त्राय फट्" इति दक्षिणाङ्गुष्ठेन दक्षिण-कनिष्ठिकायां न्यस्य - "ॐ यं, तेजसे नेत्राभ्यां नमः” इति वाम-तर्जन्या वामाङ्गुष्टे न्यस्य - "ॐ णां, तेजसे उदराय नमः" इति वामाङ्गुष्ठेन वाम-तर्जन्यां न्यस्य - “ॐ यं, तेजसे पृष्ठाभ्यां नमः" इति वामाङ्गुष्ठेन वाम-मध्यमायां न्यस्य - 

"ॐ यं, तेजसे बाहुभ्यां नमः" इति वामाङ्गुष्ठेन वामानामिकायां न्यस्य - "ॐ यं, तेजसे ऊरुभ्यां नमः" इति वामाङ्गुष्ठेन वाम-कनिष्ठिकायां न्यस्य - "ॐ यं, तेजसे जानुभ्यां नमः” इति दक्षिणाङ्गुष्ठेन तद्-इतराङ्गुली-नख-मुखेषु न्यस्य - "ॐ यं, तेजसे पादाभ्यां नमः" इति वामाङ्गुष्ठेन तद्-इतराङ्गुली-नख-मुखेषु न्यस्य[^१_४७] - मूल-मन्त्रेण पाणिभ्यां शिरः-प्रभृति-पादान्तं वर्म-वेष्टनवत्-स्व-पार्श्वयोः स्पर्श-रूपं व्यापक-न्यासं कृत्वा - 

[^१_४७]:    
    
    एष स्थिति-न्यासो गृह-स्तस्य। 
    
    अथ संहार-न्यासः, यतीनां वन-स्थानाञ् च - 
    
    "ॐ ॐ, ज्ञानाय हृदयाय नमः” इति वाम-तर्जन्या वामाङ्गुष्ठे न्यस्य 
    "ॐ ॐ नं, ऐश्वर्याय शिरसे स्वाहा" इति वामाङ्गुष्ठेन वाम-तर्जन्यां" न्यस्य 
    "ॐ ॐ मों, शक्त्यै शिखायै वौषट्" इति वाम-मध्यमायां वाम-तर्जन्यां न्यस्य
    "ॐ ॐ नां, बलाय कवचाय हुम्" इति वामानामिकायां वाम-तर्ज्यन्यां न्यस्य
    "ॐ ॐ रां, वीर्यायास्त्राय फट्" इति वाम-कनिष्ठिकायां वाम-तर्जन्यां न्यस्य 
    "ॐ ॐ यं, तेजसे नेत्राभ्यां नमः” इति दक्षिणाङ्गुष्ठेन दक्षिण-कनिष्ठिकायां न्यस्य 
    "ॐ ॐ णां, तेजसे उदराय नमः" इति दक्षिणाङ्गुष्ठेन दक्षिणानामिकायां न्यस्य
    "ॐ ॐ यं, तेजसे पृष्ठाभ्यां नमः" इति दक्षिणाङ्गुष्ठेन दक्षिण-मध्यमायां न्यस्य 
    "ॐ ॐ यं, तेजसे बाहुभ्यां नमः" इति दक्षिणाङ्गुष्ठेन दक्षिण-तर्जन्यां न्यस्य
    "ॐ ॐ यं, तेजसे ऊरुभ्यां नमः" इति दक्षिण-तर्जन्या दक्षिणाङ्गुष्ठे न्यस्य
    "ॐ ॐ यं, तेजसे जानुभ्यां नमः" इति वामाङ्गुष्ठेन तद्-इतराङ्गुली-नख-मुखेषु न्यस्य
    "ॐ ॐ यं, तेजसे पादाभ्यां नमः" इति दक्षिणाङ्गुष्ठेन तद्-इतराङ्गुली-नख-मुखेषु न्यस्य
    
    अथः सृष्टि-न्यासः ब्रह्म-चारिणाम् 
    
    "ॐ ॐ, ज्ञानाय हृदयाय नमः" इति दक्षिण-तर्जन्या दक्षिणाङ्गुष्ठे न्यस्य 
    "ॐ नं, ऐश्वर्याय शिरसे स्वाहा" इति दक्षिणाङ्गुष्ठेन दक्षिण-तर्जन्यां न्यस्य
    "ॐ मों, शक्त्यै शिखायै वौषट्" इति दक्षिणाङ्गुष्ठेन दक्षिण-मध्यमायां न्यस्य
    "ॐ नां, बलाय कवचाय हुम्" इति दक्षिणाङ्गुष्ठेन दक्षिणानामिकायां न्यस्य
    "ॐ रां, वीर्यायास्त्राय फट्" इति दक्षिणाङ्गुष्ठेन दक्षिण-कनिष्ठिकायां न्यस्य
    "ॐ यं, तेजसे नेत्राभ्यां नमः" इति वामाङ्गुष्ठेन वाम-कनिष्ठिकायां न्यस्य
    "ॐ णां, तेजसे उदराय नमः" इति वामाङ्गुष्ठेन वामानामिकायां न्यस्य
    "ॐ यं, तेजसे पृष्ठभ्यां नमः" इति वामाङ्गुष्ठेन वाम-मध्यमायां न्यस्य
    "ॐ यं, तेजसे बाहुभ्यां नमः" इति वामाङ्गुष्ठेन वाम-तर्जन्यां न्यस्य
    "ॐ यं, तेजसे ऊरुभ्यां नमः" इति वाम-तर्जन्या वामाङ्गुष्ठे न्यस्य
    "ॐ यं, तेजसे जानुभ्यां नमः" इति दक्षिणाङ्गुष्ठेन तद्-इतराङ्गुली-नख-मुखेषु न्यस्य
    "ॐ यं, तेजसे पादाभ्यां नमः" इति वामाङ्गुष्ठेन तद्-इतराङ्गुली-नख-मुखेषु न्यस्य

[[47]]

"ॐ ॐ" इति, दक्षिणाङ्गुष्ठ-सहित-कनिष्ठिकया नाभौ विन्यस्य - "ॐ नं" इति, अन्-अङ्गुष्ठाभिर् अङ्गुलीभिर् गुह्ये विन्यस्य -“ॐ मों" इति, अन्-अङ्गुष्ठाभिर् अङ्गुलीभिः जान्वोः विन्यस्य - "ॐ नां " इति साङ्गुष्ठाभिर् अङ्गुलीभिः पादयोः विन्यस्य - “ॐ रां” इति मध्यमाङ्गुल्या शिरसि विन्यस्य - "ॐ यं" इति तर्जनी-मध्यमाभ्यां नेत्रयोः विन्यस्य - "ॐ णां" इति साङ्गुष्ठानामिकया मुख-मध्ये घ्राणस्य पुरतः विन्यस्य - "ॐ यं" इति साङ्गुष्ठ-तर्जन्य्-अग्रेण हृदये[^१_४८] विन्यस्य -

[^१_४८]:     
    
    एष स्थिति-न्यासो गृह-स्थस्य -
    
    अथ संहार-न्यासः यतीनां वन-स्थानाञ् च -
    
    “ॐ ॐ” इति साङ्गुष्ठाभिर् अङ्गुलीभिः पादयोः न्यस्य 
    “ॐ नं" इति अन्-अङ्गुष्ठाभिर् अङ्गुलीभिः जान्वोः न्यस्य 
    "ॐ मों" इति अन्-अङ्गुष्ठाभिर् अङ्गुलीभिः गुह्ये न्यस्य
    "ॐ नां" इति दक्षिणाङ्गुष्ठ-कनिष्ठिकाभ्यां नाभौ न्यस्य
    "ॐ रां" इति साङ्गुष्ठ-तर्जन्य्-अग्रेण हृदये न्यस्य 
    "ॐ यं" इति साङ्गुष्ठानामिकया मुख-मध्ये घ्राणस्य पुरतः न्यस्य 
    "ॐ णां" इति तर्जनी-मध्यमाभ्यां नेत्रयोः न्यस्य 
    "ॐ यं" इति मध्यमाङ्गुल्या शिरसि न्यस्य
    
    अथः सृष्टि-न्यासः ब्रह्म-चारिणाम् 
    
    "ॐ ॐ" इति मध्यमाङ्गुल्या शिरसि न्यस्य
    "ॐ नं" इति तर्जनी-मध्यमाभ्यां नेत्रयोः न्यस्य
    "ॐ मों" इति साङ्गुष्ठानामिकया मुख-मध्ये घ्राणस्य पुरतः न्यस्य
    "ॐ नां" इति साङ्गुष्ठ-तर्जन्य्-अग्रेण हृदये न्यस्य 
    "ॐ रां" इति दक्षिणाङ्गुष्ठ-कनिष्ठिकाभ्यां नाभौ न्यस्य
    "ॐ यं" इति अन्-अङ्गुष्ठाभिर् अङ्गुलीभिर् गुह्ये न्यस्य
    "ॐ णां" इति अन्-अङ्गुष्ठाभिर् अङ्गुलीभिर् जान्वोः न्यस्य
    "ॐ यं" इति साङ्गुष्ठाभिर् अङ्गुलीभिः पादयोः न्यस्य

[[48]] 

"ॐ ॐ, ज्ञानाय हृदयाय नमः" इति, अङ्गुष्ठ-युक्त-तर्जन्या हृदये न्यस्य - "ॐ नं, ऐश्वर्याय शिरसे स्वाहा" इति, अन्-अङ्गुष्ठाभिर् अङ्गुलीभिर् मस्तके न्यस्य - "ॐ मों, शक्त्यै शिखायै वौषट्" इति अङ्गुष्ट-नालेन अधो मुखेन मुष्टिना शिखा-मध्ये न्यस्य - "ॐ नां, बलाय कवचाय हुम्" इति कण्ठादि-कट्य्-अन्तां तनुं पाणिभ्यां वर्मवत् स्पृष्ट्वा - "ॐ रां, वीर्यायास्त्राय फट्" इती साङ्गुष्ठ-तर्जन्या, अंसयोः क्रमेण शब्दयेत् - "ॐ यं, तेजसे नेत्राभ्यां नमः" इति तर्जनी-मध्यमाग्राभ्यां युगपन् नेत्र-द्वये न्यस्य - "ॐ णां, तेजसे उदराय नमः" तेजसे उदराय नमः" इति नाभ्याम् अङ्गुलीभिर् न्यस्य - "ॐ यं, तेजसे पृष्ठाभ्यां नमः" इति पृष्ठयोः अङ्गुलीभिर् न्यस्य - “ॐ यं, तेजसे बाहुभ्यां नमः" इति बाह्वोः, अङ्गुलीभिर् न्यस्य - "ॐ यं, तेजसे ऊरुभ्यां नमः” इति ऊर्वोः अङ्गुलीभिर् न्यस्य - "ॐ यं तेजसे जानुभ्यां नमः" इति जान्वोः, अङ्गुलीभिर् न्यस्य - "ॐ यं, तेजसे पादाभ्यां नमः" इति पादयोः, अङ्गुलीभिर् न्यस्य - " ॐ, वीर्यायास्त्राय फट्" इति सास्त्रच्छोटेन साङ्गुष्ठ-तर्जन्य्-अग्रेण पूर्वाद्याश् चतुर्-दिशः पूर्वं, पश्चाद् अग्न्यादि-विदिशश् च बध्नीयात् - सास्त्रच्छोटेन साङ्गुष्ठ-तर्जन्य्-अग्रेण, भ्रामयन् सन् अत्मनः प्राकारं कुर्यात् - "ॐ बलाय कवचाय हुम्" इति देहावकुण्ठनं कुर्यात् - 

[[49]]

ततः 

> इदं गुरुभ्यः पूर्वेभ्यः क्रियते शिरसा नमः।  
मन्त्र-ज्ञान-प्रदातृभ्यस् तद्-गुरुभ्यो ऽपि साम्प्रतम्।  
नमस् ते मन्त्र-राजाय नमस् ते ऽष्टाक्षरात्मने।  
नमस् ते चेतनाधार-परब्रह्माभिधायिने।  
स्थित्वा ऽन्तर् हृदये सर्वान् आत्मनस् सन्नियच्छते।  
ऋषये ऽष्टाक्षरस्यान्तर्यामिणे हरये नमः।  
अष्टाक्षर-महा-मन्त्र-वर्ण-सङ्ख्याभिधायिनीम्।  
छन्दश् च देवीं गायत्रीं शिरसा प्रणमाम्य् अहम्।  
मन्त्रस्य दैवतञ् चापि परमात्मानम् अव्ययम्।  
नारायणं परं ब्रह्म नतो ऽस्मि शिरसा हरिम्।  
मन्त्र-शक्तिस् स्थिता यस्मिन्न् आश्रिते ऽष्टार्थ-साधिनी।  
वदन् नारायणायेति शक्तिं तां प्रणतोस्म्य् अहम्।  
अकाराद् उत्थिताद् बीजाद् वासुदेवाभिधायिनः।  
तद्-बीजम् अस्य प्रभवं प्रणवं प्रणतोस्म्य् अहम्

इति गुर्वादीन् प्रणम्य - मनसा गन्धाद्यैर् अभिपूज्य ॥ध्यानम्॥ 

> सव्यं पादं प्रसार्य श्रित-दुरित-हरं दक्षिणं कुञ्चयित्वा
जानुन्य् आधाय सव्येतरम् इतर-भुजं नाग-भोगे निधाय।
पश्चाद् बाहु-द्वयेन प्रतिभट-शमने धारयन् शङ्ख-चक्रे
देवी-भूषादि-जुष्टो जनयतु जगतां शर्म वैकुण्ठ-नाथः॥
 
[[50]] 

इति ध्यात्वा - मन्त्रार्थम् अपि चिन्तयन् मूल-मन्त्रं जपेत् - ततः मूल-मन्त्रेण प्राणायामं कुर्यात्।

<details><summary>द्राविडम्</summary>

तिरुमन्त्रत्तिनुडैय अर्थङ्गलै सविस्तारमाक श्रीमद्रहन्यत्रयसारत्तिल् मूलमन्त्राधिकारत्तिल् कंडुकोल् वतु, जपकालत्तिल् अनुसन्धिक्किऱत्तुक्काक मूलमन्त्रत्तिनुडैय अर्थम् इतिन् कीलै सङ्ग्रहमाय्  शोल्लप्पट्टिरुक्किऱतु; - सर्वरक्षक वास सर्वेश्वरनुक्कु अनन्यार्ह निरुपाधिक शेषभूतनुं, तनक्कुदावनल्लातवनुं, निरपेक्षस्वतन्त्रनाकातननुं, ज्ञानस्वरूपनुं, ज्ञानगुणकनुं, अणुस्वरूपनुं, देहादिविलक्षणनुमान नान् (जीविन्) सर्वात्माक्कलुक्कुम् उपायनायुं, उपेयनायुं, आधारनायुं, अन्तर्बहिर्व्याप्तियुल्लवनायुं सर्वज्ञत्व, सर्वशक्तित्व, परत्व, सौलभ्यादि गुणमुल्लवनुं, लक्ष्मी विशिष्टनुमान नारायणनुक्कु सर्वदेश, सर्वकाल, सर्वावस्थोचित सर्वविधकैङ्कर्यङ्गलै पण्णक्कडवेन् - 

</details>

## द्वय-जप-विधिः

मूल-मन्त्रेण पञ्च-विंशति-कृत्वः, अभ्यस्तेन त्रिः प्राणानायम्य - 

> श्री-भगवद्-आज्ञया भगवत्-प्रीत्य्-अर्थं शरणागति-महा-मन्त्र-जपं करिष्ये

इति संकल्प्य - 

> अस्य श्री-शरणागति-महा-मन्त्रस्य लक्ष्मी-नारायण ऋषिः, देवी गायत्री-च्छन्दः, परमात्मा श्री-लक्ष्मी-नारायणो देवता 

इति, न्यस्य - 

> लक्ष्मी-नारायण-प्रीत्य्-अर्थे जपे विनियो 

इत्य् उक्त्वा - द्वय-मन्त्रेण कूर्परम् आरभ्य, अङ्गुल्य्-अग्र-पर्यन्तं, स्व-हस्तौ परस्परं त्रिः परामृश्य, ततश् शुद्धयोर् हस्तयोर् मन्त्रस्य व्यापक-न्यासं कृत्वा -

"श्रीमन्-नारायण-चरणौ अङ्गुष्ठाभ्यां नमः" इत्य् अङ्गुष्ठयोस् तर्जनीभ्यां, "शरणं, तर्जनीभ्यां नमः" इति तर्जन्योर् अङ्गुष्ठाभ्यां, "प्रपद्ये, मध्यमाभ्यां नमः" इति मध्यमयोः, अङ्गुष्ठाभ्यां, "श्रीमते, अनामिकाभ्यां नमः" इति, अनामिकयोः, अङ्गुष्ठाभ्यां, “नारायणाय कनिष्ठिकाभ्यां नमः" इति, कनिष्ठिकयोः अङ्गुष्ठाभ्यां न्यस्य -

[[51]] 

"नमः, कर-तल-कर-पृष्ठाभ्यां नमः" इति कर-तल-कर-पृष्ठयोः परामृशेत् - इति कर-न्यासः - द्वय-मन्त्रेण पाणिभ्यां शिरः-प्रभृति-पादान्तं वर्म-वेष्टनवत्-स्व-पार्श्वयोः स्पर्श-रूपं व्यापक-न्यासं कृत्वा - 

"श्रीमन्-नारायण-चरणौ, ज्ञानाय हृदयाय नमः" इत्य् अङ्गुष्ठ-युक्त-तर्जन्या हृदये, "शरणं, ऐश्यर्याय शिरसे स्वाह" इत्य् अन्-अङ्गुष्ठाभिर् अङ्गुलीभिर् मस्तके, "प्रपद्ये, शक्त्यै शिखायै वौषट्" इत्य् अङ्गुष्ठ-नालेन अधो मुखेन मुष्टिना शिखा-मध्ये, न्यस्य, "श्रीमते, बलाय कवचाय हुम्" इति कण्ठादि-कट्य्-अन्तां तनुं पाणिभ्यां वर्मवत् स्पृष्ट्वा "नारायणाय, तेजसे नेत्राभ्यां वौषट्" इति तर्जनी-मध्यमाग्राभ्यां युगपन् नेत्र-द्वये न्यस्य, “नमः, वीर्यायास्त्राय फट्” इति सास्त्रच्छोटेन साङ्गुष्ठ-तर्जन्य्-अग्रेण पूर्वाद्याश् चतुर्-दिशः पूर्वं, पश्चाद् अग्न्यादि-विदिशश् च बध्नीयात् - इत्य् अङ्ग-न्यासः ॥ ध्यानम् ॥ 

> क्षीराम्भो-निधि-रत्न-मण्टप-महा सौवर्ण-सिंहासने  
वामाङ्के स्थितया प्रसन्न-वदनं श्री-कान्तया ऽऽलिङ्गितम्।  
दोर्दण्डाङ्कित-शङ्ख--पङ्क-ज--गदा-चक्रैर् उदार-श्रियं  
त्वां नित्यं कलयामि जन्म-विमुखो लक्ष्मीश नारायण

इति ध्यात्वा - यथा-शक्ति द्वय-मन्त्रं जपेत्। 

## चरम-श्लोक-जप-विधिः

मूल-मन्त्रेण पञ्च-विंशति-कृत्वः, अभ्यस्तेन त्रिः प्राणानायम्य - 

> श्री-भगवद्-आज्ञया भगवत्-प्रीत्य्-अर्थं, चरम-श्लोक-महा-मन्त्र-जपं करिष्ये

इति सङ्कल्प्य - 

> अस्य श्री-चरम-श्लोक-महा-मन्त्रस्य पार्थ-सारथि ऋषिः, अनुष्टुप्-छन्दः, परमात्मा श्री-कृष्णो देवता

इति न्यस्य - "श्री-कृष्ण-प्रीत्य्-अर्थे जपे विनियोगः" इत्य् उक्त्वा - चरम-श्लोक-मन्त्रेण कूर्परम् आरभ्य अङ्गुल्य्-अग्र-पर्यन्तं स्व-हस्तौ परस्परं त्रिः परामृश्य, ततश् शुद्धयोर् हस्तयोर् मन्त्रस्य व्यापक-न्यासं कृत्वा - 

[[52]] 

"सर्व-धर्मान् परित्यज्य, अङ्गुष्ठाभ्यां नमः" इत्य् अङ्गुष्ठयोस् तर्जनीभ्यां, "मामेकं, तर्जनीभ्यां नमः" इति तर्जन्योः, अङ्गुष्ठाभ्यां, “शरणं व्रज, मध्यमाभ्यां नमः” इति मध्यमयोः अङ्गुष्ठाभ्यां, "अहं त्वा अनामिकाभ्यां नमः" इत्य् अनामिकयोः अङ्गुष्ठाभ्यां, "सर्व-पापेभ्यो मोक्षयिष्यामि, कनिष्ठिकाभ्यां नमः" - इति कनिष्ठिकयोः, अङ्गुष्ठाभ्यां, न्यस्य - "मा शुचः, कर-तल-कर-पृष्ठाभ्यां नमः" इति कर-तल-कर-पृष्ठयोः परामृशेत् - इति कर-न्यासः - चरम-श्लोक-मन्त्रेण पाणिभ्यां शिरः-प्रभृति-पादान्तं वर्म-वेष्टनवत्-स्व-पार्श्वयोः स्पर्श-रूपं व्यापक-न्यासं कृत्वा - 

"सर्व-धर्मान् परित्यज्य, ज्ञानाय हृदयाय नमः” इत्य् अङ्गुष्ठ-युक्त-तर्जन्या हृदये, "मामेकं, ऐश्वर्याय शिरसे स्वाहा" - इत्य् अन्-अङ्गुष्ठाभिर् अङ्गुलीभिर् मस्तके, “शरणं व्रज, शक्त्यै शिखायै वौषट्" - इत्य् अङ्गुष्ठ-नालेन अधो मुखेन मुष्टिना शिखा-मध्ये, न्यस्य - "अहं त्वा, बलाय कवचाय हुम्," इति कण्ठादि-कट्य्-अन्तां तनुं पाणिभ्यां वर्मवत् स्पृष्ट्वा, 

"सर्व-पापेभ्यो मोक्षयिष्यामि, तेजसे नेत्राभ्यां वौषट्" इति तर्जनी-मध्यमाग्राभ्यां युगपन् नेत्र-द्वये न्यस्य - "माशुचः, वीर्यायास्त्राय फट्" इति सास्त्रच्छोटेन साङ्गुष्ठ-तर्जन्य्-अग्रेण पूर्वाद्याश् चतुर्-दिशः पूर्वं पश्चाद् अग्न्यादि-विदिशश् च बध्नीयात् - इत्य् अङ्ग-न्यासं कृत्वा - 

ध्यानम्॥ 

> कर-कमल-निदर्शितात्म-मुद्रः  
परिकलितोन्नत-बर्हि-बर्ह-चूडः।  
इतर-कर-गृहीत-वेत्र-तोत्रो  
मम हृदि सन्निधिम् आतनोतु शौरिः॥  
यत्-प्रपत्तिं विना सर्वैर् यस्य माया दुरत्यया।  
धनञ्जय-रथ-स्थस् तत् प्रपद्ये परमं महः 

इति ध्यात्वा यथा-शक्ति चरम-श्लोक-मन्त्र-जपं कुर्यात् - 

[[53]]

## द्वादशाक्षर-जप-विधिः

मूल-मन्त्रेण पञ्च-विंशति-कृत्वो ऽभ्यस्तेन त्रिः प्राणानायम्य - 

> श्री-भगवद्-आज्ञया भगवत्-प्रीत्य्-अर्थं, द्वादशाक्षर-महा-मन्त्र-जपं करिष्ये

इति सङ्कल्प्य - 

> अस्य श्री-वासुदेव-द्वादशाक्षर-महा-मन्त्रस्य भगवान् सङ्किर्षण ऋषिः, जगती-च्छन्दः, वासुदेवः परमात्मा देवता - 

इति न्यस्य - "वासुदेव-प्रीत्य्-अर्थे जपे विनियोगः" इत्य्-उक्त्वा द्वादशाक्षर-मन्त्रेण कूर्परम् आरभ्य अङ्गुल्य्-अग्र-पर्यन्तं स्व-हस्तौ परस्परं त्रिः परामृश्य ततश् शुद्धयोर् हस्तयोर् मन्त्रस्य व्यापक-न्यासं कृत्वा -

"ॐ ॐ, अङ्गुष्ठाभ्यां नमः" इत्य् अङ्गुष्ठयोस् तर्जनीभ्यां, "ॐ नमः तर्जनीभ्यां नमः" इती तर्जन्योः, अङ्गुष्ठाभ्यां, "ॐ भगवते मध्यमाभ्यां नमः" इति मध्यमयोः, अङ्गुष्ठाभ्यां, "ॐ वासुदेवाय, अनामिकाभ्यां नमः” इत्य् अनामिकयोः, अङ्गुष्ठाभ्यां, "ॐ ॐ नमः, कनिष्ठिकाभ्यां नमः" इति कनिष्ठिकयोः, अङ्गुष्ठाभ्यां, न्यस्य - "ॐ भगवते वासुदेवाय, कर-तल-कर-पृष्ठाभ्यां नमः" इति कर-तल-कर-पृष्ठयोः परामृशेत् - इति कर-न्यासः - द्वादशाक्षर-मन्त्रेण पाणिभ्यां शिरः-प्रभृति-पादान्तं वर्म-वेष्टनवत्-स्व-पार्श्वयोः स्पर्श-रूपं व्यापक-न्यासं कृत्वा, 

[[54]] 

"ॐ ॐ, ज्ञानाय हृदयाय नमः" इत्य् अङ्गुष्ठ-युक्त-तर्जन्या हृदये, "ॐ नमः, ऐश्वर्याय शिरसे स्वाहा" इत्य् अन्-अङ्गुष्ठाभिर् अङ्गुलीभिर् मस्तके, "ॐ भगवते, शक्त्यै शिखायै वौषट्" इत्य् अङ्गुष्ठ-नालेन अधो मुखेन मुष्टिना शिखा-मध्ये न्यस्य - "ॐ वासुदेवाय, बलाय कवचाय हुम्" इति कण्ठादि-कट्य्-अन्तां, तनुं, पाणिभ्यां वर्मवत् स्पृष्ट्वा - "ॐ ॐ नमः, तेजसे नेत्राभ्यां वौषट्" इति तर्जनी-मध्यमाग्राभ्यां युगपन् नेत्र-द्वये न्यस्य - "ॐ भगवते वासुदेवाय वीर्यायास्त्राय फट्" इति सास्त्रच्छोटेन साङ्गुष्ठ-तर्जन्य्-अग्रेण पूर्वाद्याश् चतुर्-दिशः पूर्वं, पश्चाद् अग्न्यादि-विदिशश् च बध्नीयात् - इत्य् अङ्ग-न्यासः, ॥ ध्यानम् ॥ 

> अ-शुभम् अपनयन्तं पक्ष-जैस् साम-घोषैर्  
अ-चलम् इव चरन्तं हैमम् आरुह्य तार्क्ष्यम्।  
सजल इव पयोदश् श्यामलश् शार्ङ्ग-धन्वा  
शमयितु परितापं सर्वमेत्य स्वयं नः॥  
चातुर्व्यूहं परम्ब्रह्म षाड्गुण्य-परिकर्मितम्।  
पञ्च-रात्रस्य कृत्स्नस्य प्रसूतिं पर्युपास्महे॥ 

इति ध्यात्वा - यथा-शक्ति द्वादशाक्षर-मन्त्र-जपं कुर्यात् - 

## षडक्षर-जप-विधिः

मूल-मन्त्रेण पञ्च-विंशति-कृत्वः, अभ्यस्तेन त्रिः प्राणानायम्य - 

> श्री-भगवद्-आज्ञया भगवत्-प्रीत्य्-अर्थं श्री-विष्णु-षड्-अक्षर-महा-मन्त्र-जपं करिष्ये

इति सङ्कल्प्य - 

> अस्य श्री-विष्णु-षड्-अक्षर-महा-मन्त्रस्य भगवान् ब्रह्मा ऋषिः, देवी गायत्री-च्छन्दः, विष्णुः परमात्मा देवता।

इति न्यस्य - "विष्णु-प्रीत्य्-अर्थे जपे विनियोगः" इत्य् उक्त्वा - 

[[55]]

षड्-अक्षर-मन्त्रेण कूर्परम् आरभ्य अङ्गुल्य्-अग्र-पर्यन्तं स्व-हस्तौ परस्परं त्रिः परामृश्य, ततश् शुद्धयोर् हस्तयोर् मन्त्रस्य व्यापक-न्यासं कृत्वा - 

"ॐ ॐ, अङ्गुष्ठाभ्यां नमः" इत्य् अङ्गुष्ठयोस् तर्जनीभ्यां, "ॐ नमः, तर्जनीभ्यां नमः" इति तर्जन्योः, अङ्गुष्ठाभ्यां, "ॐ विष्णवे, मध्यमाभ्यां नमः" इति मध्यमयोः, अङ्गुष्ठाभ्यां, "ॐ ॐ, अनामिकाभ्यां नमः" इत्य् अनामिकयोः, अङ्गुष्ठाभ्यां, "ॐ नमः, कनिष्ठिकाभ्यां नमः" इति कनिष्ठिकयोः, अङ्गुष्ठाभ्यां, न्यस्य, “ॐ विष्णवे, कर-तल-कर-पृष्ठाभ्यां नमः" इति कर-तल-कर-पृष्ठयोः परामृशेत् - इति कर-न्यासः षड्-अक्षर-मन्त्रेण प्राणिभ्यां शिरः-प्रभृति-पादान्तं वर्म-वेष्टनवत्-स्व-पार्श्वयोः स्पर्श-रूपं व्यापक-न्यासं कृत्वा - 

"ॐ ॐ, ज्ञानाय हृदयाय नमः" इत्य् अङ्गुष्ठ-युक्त-तर्जन्या हृदये, “ॐ नमः, ऐश्वर्याय शिरसे स्वाहा" इत्य् अन्-अङ्गुष्ठाभिर् अङ्गुलीभिर् मस्तके, "ॐ विष्णवे, शक्त्यै शिखायै वौषट्" इत्य् अङ्गुष्ठ-नालेन अधो मुखेन मुष्टिना शिखा-मध्ये, न्यस्य - "ॐ ॐ, बलाय कवचाय हुम्" इति कण्ठादि-कट्य्-अन्तां तनुं पाणिभ्यां वर्मवत् स्पृष्ट्वा - "ॐ नमः, तेजसे नेत्राभ्यां वौषट्" इति तर्जनी-मध्यमाग्राभ्यां युगपन् नेत्र-द्वये न्यस्य - "ॐ विष्णवे, वीर्यायास्त्राय फट्" - इति सास्त्रच्छोटेन साङ्गुष्ठ-तर्जन्य्-अग्रेण पूर्वाद्याश् चतुर्-दिशः पूर्वं, पश्चाद् अग्न्यादि-विदिशश् च बध्नीयात् - इत्य् अङ्ग-न्यासः - 

ध्यानम्॥ 

> स शङ्ख-चक्रं स किरीट-कुण्डलं  
स पीत-वस्त्रं सरसी रुहेक्षणम्।  
विशाल-वक्ष-स्थल-शोभि कौस्तुभं 
नमामि विष्णुं शिरसा चतुर्-भुजम्॥  
मेघ-श्यामं पीत-कौशेय-वासं  
श्री-वत्-साङ्कं कौस्तुभोद्भासिताङ्गम्।  
पुण्योपेतं पुण्डरीकायताक्षं  
विष्णुं वन्दे सर्व-लोकैक-नाथम्॥

इति ध्यात्वा - यथा-शक्ति षड्-अक्षर-मन्त्र जपङ्कुर्यात् - 

अष्टाक्षर-व्यतिरिक्त-मन्त्र-जपाः तदानीम् अवसरालाभे भोजनात् पूर्वं यदा कदाचित् कर्तुं युक्ताः। 

[[56]]

## आधार-शक्त्यादि-तर्पण-क्रमः

द्विर् आचम्य - प्राणानायम्य - 

> श्री-भगवद्-आज्ञया भगवत्-प्रीत्य्-अर्थं, आधार-शक्त्य्-आदि-तर्पणं करिष्ये

इति सङ्कल्प्य - 

ॐ आधार-शक्त्यै नमः 
ॐ प्रकृत्यै नमः
ॐ अखिल-जगद्-आधाराय कूर्म-रूपिणे नारायणाय नमः 
ॐ अनन्ताय नागराजाय नमः 
ॐ भूं भूम्यै नमः 
ॐ श्री-वैकुण्ठाय दिव्य-लोकाय नमः 
ॐ श्री-वैकुण्ठाय दिव्य-जन-पदाय नमः 
ॐ श्री-वैकुण्ठाय दिव्य-नगराय नमः 
ॐ श्री-वैकुण्ठाय दिव्य-विमानाय नमः 
ॐ आनन्दमयाय दिव्य-मण्टप-रत्नाय नमः 
ॐ आस्तरण-रूपायानन्ताय नागराजाय नमः 

अग्नेयादि-विदिक्षु 

ॐ धर्माय पीठ-पादाय नमः 
ॐ ज्ञानाय पीठ-पादाय नमः 
ॐ वैराग्याय पीठ-पादाय नमः 
ॐ ऐश्वर्याय पीठ-पादाय नमः 

प्राग्-आदि-दिक्षु

ॐ अ-धर्माय पीठ-गात्राय नमः 
ॐ अ-ज्ञानाय पीठ-गात्राय नमः 
ॐ अ-वैराग्याय पीठ-गात्राय नमः 
ॐ अ-नैश्वर्याय पीठ-गात्राय नमः 
ॐ एभिः परिच्छिन्न-तनवे पीठ-भृते सदात्मने ऽनन्ताय नागराजाय नमः 

तद्-उपरि

ॐ अष्ट-दल-पद्माय नमः 
अष्टसु दलेषु प्राग्-आदि-क्रमेण प्रादक्षिण्येन 
ॐ विमलायै चामर-हस्तायै नमः 
ॐ उत्कर्षिण्यै चामर-हस्तायै नमः 
ॐ ज्ञानायै चामर-हस्तायै नमः 
ॐ क्रियायै चामर-हस्तायै नमः 
ॐ योगायै चामर-हस्तायै नमः 
ॐ प्रभ्व्यै[[??]] चामर-हस्तायै नमः 
ॐ सत्यायै चामर-हस्तायै नमः 
ॐ ईशानायै चामर-हस्तायै नमः 

[[57]]

कर्णिका-पूर्व-भागे 

ॐ अनुग्रहायै चामर-हस्तायै नमः 
ॐ जगत्-प्रकृतये दिव्य-योग-पीठाय नमः 
ॐ दिव्य-योग-पर्यङ्काय नमः 
ॐ सहस्र-फणा-मण्डितायानन्ताय नागराजाय नमः 
ॐ पाद-पीठात्मने ऽनन्ताय नागराजाय नमः 
ॐ सर्व-परिवाराणां पद्मासनेभ्यो नमः 
ॐ अन्-अन्त-गरुड-विष्वक्सेनानां  सपीठक-पद्मासनेभ्यो नमः 

योग-पीठस्य पश्चिमोत्तर-दिग्-भागे 

ॐ अस्मद्-गुरुभ्यो नमः 

कल्पिते नाग-भोगे 

ॐ श्रीमते नारायणाय नमः 

तस्य दक्षिणतः

ॐ श्रीं श्रियै नमः 

वामतः

ॐ भूं भूम्यै नमः

तत्रैव 

ॐ नीं नीलायै नमः 
ॐ सर्वाभ्यो भगवद्-दिव्य-महिषीभ्यो नमः 
ॐ किरीटाय मकुटाधिपतये नमः 
ॐ किरीट-मालायै आपीडात्मने नमः 
ॐ दक्षिण-कुण्डलाय मकरात्मने नमः 
ॐ वाम-कुण्डलाय मकरात्मने नमः 
ॐ वैजयन्त्यै वन-मालायै नमः 
ॐ श्रीमत्-तुलस्यै नमः 
ॐ श्री-वत्साय श्री-निवासाय नमः 
ॐ हाराय सर्वाभरणाधिपतये नमः 
ॐ कौस्तुभाय सर्व-रत्नाधिपतये नमः 
ॐ काञ्ची-गुणोज्वलाय दिव्य-पीताम्बराय नमः 
ॐ सर्वेभ्यो भगवद्-दिव्य-भूषणेभ्यो नमः 
 
दक्षिणतः

ॐ सुदर्शनाय हेति-राजाय नमः 
ॐ नन्दकाय खड्गाधिपतये नमः 
ॐ पद्माय नमः 

वामतः 

ॐ पाञ्चजन्याय शङ्खाधिपतये नमः 
ॐ कौमोदक्यै गदाधिपत्नै नमः 
ॐ शार्ङ्गाय चापाधिपतये नमः
ॐ सर्वेभ्यो भगवद्-दिव्यायुधेभ्यो नमः 
ॐ सर्वाभ्यो भगवत्-पादारविन्द-संवाहिनीभ्यो नमः

पृष्ठतः

ॐ अन्-अन्ताय नागराजाय नमः 
ॐ सर्वेभ्यो भगवत्-परिजनेभ्यो नमः 

पुरतः

ॐ भगवत्-पादुकाभ्यां नमः 
ॐ सर्वेभ्यो भगवत्-परिच्छदेभ्यो नमः 

[[58]]

अग्रतः

ॐ वं वैनतेयाय नमः 

तस्य प्राग्-उत्तर-पार्श्वे 

ॐ भगवते विश्वक्सेनाय नमः 

तस्य प्राग्-आदि-चतुर्-दिक्षु 

ॐ गं गजाननाय नमः 
ॐ जं जयत्सेनाय नमः 
ॐ हं हरि-वक्त्राय नमः 
ॐ कं काल-प्रकृति-संज्ञिकाय नमः 
ॐ सर्वेभ्यो भगवद्-विष्वक्सेन-परिजनेभ्यो नमः

प्राग्-द्वारादि-क्रमेण 

ॐ चण्डाय द्वार-पालाय नमः 
ॐ प्रचण्डाय द्वार-पालाय नमः 
ॐ भद्राय द्वार-पालाय नमः 
ॐ सुभद्राय द्वार-पालाय नमः 
ॐ जयाय द्वार-पालाय नमः 
ॐ विजयाय द्वार-पालाय नमः 
ॐ धात्रे द्वार-पालाय नमः 
ॐ विधात्रे द्वार-पालाय नमः 
ॐ सर्वेभ्यो भगवद्-द्वार-पालेभ्यो नमः 

प्राग्-आदि-क्रमेण

ॐ कुमुदाय गणाधिपतये स-वाहन-परिवार-प्रहरणाय नमः
ॐ कुमुदाक्षाय गणाधिपतये स-वाहन-परिवार-प्रहरणाय नमः
ॐ पुण्डरीकाय गणाधिपतये स-वाहन-परिवार-प्रहरणाय नमः
ॐ वामनाय गणाधिपतये स-वाहन-परिवार-प्रहरणाय नमः
ॐ शङ्कु-कर्णाय गणाधिपतये स-वाहन-परिवार-प्रहरणाय नमः
ॐ सर्व-नेत्राय गणाधिपतये स-वाहन-परिवार-प्रहरणाय नमः
ॐ सुमुखाय गणाधिपतये स-वाहन-परिवार-प्रहरणाय नमः
ॐ सुप्रतिष्ठाय गणाधिपतये स-वाहन-परिवार-प्रहरणाय नमः
ॐ सर्वेभ्यो भगवत्-पारिषदेभ्यो नमः 

इति सन्तर्प्य - 

## देवर्षि-काण्डर्षि-तर्पण-विधिः

> श्री-भगवद्-आज्ञया भगवत्-प्रीत्य्-अर्थं, देवर्षि-काण्डर्षि-पितृ-तर्पणं करिष्ये

इति सङ्कल्प्य - देवान् ऋषीन् पितॄन् भगवद्-आत्मकान् ध्यात्वा - प्राङ्-मुखः, 

> ॐ ब्रह्मादयो यो देवास् तान् देवांस् तर्पयामि - ॐ सर्वान् देवांस् तर्पयामि - ॐ सर्व-देव-गणांस् तर्पयामि - ॐ सर्व-देव-पत्नीस् तर्पयामि - ॐ सर्व-देव-गण-पत्नीस् तर्पयामि

इति देव-तीर्थेन विसृजेत् उदङ्-मुखो ऽङ्गुष्ठ-द्वय-सक्त-निवीती, 

[[59]] 

> ॐ कृष्णद्वैपायनादयो ये ऋषयस् तान् ऋषींस् तर्पयामि - ॐ सर्वान् ऋषींस् तर्पयामि - ॐ सर्व-ऋषि-गणांस् तर्पयामि - ॐ सर्व-ऋषि-पत्नीस् तर्पयामि - ॐ सर्व-ऋषि-गण-पत्नीस् तर्पयामि - ॐ प्रजापतिं काण्ड-ऋषीन् तर्पयामि - ॐ सोमं काण्ड-ऋषीन् तर्पयामि - ॐ अग्निं काण्ड-ऋषीन् तर्पयामि - ॐ विश्वान् देवान् काण्ड-ऋषींस् तर्पयामि - ॐ सांहितीर् देवता उपनिषदस् तर्पयामि - ॐ याज्ञिकीर् देवता उपनिषदस् तर्पयामि - ॐ वारुणीर् देवता उपनिषदस् तर्पयामि - ॐ ब्रह्माणं स्वयम्-भुवस् तर्पयामि - ॐ सदसस्पतिस् तर्पयामि

इति ऋषि-तीर्थेन विसृजेत् - दक्षिणा-मुखः प्राचीनावीती, 

> ॐ सोमः पितृमान् यमो ऽङ्गिरस्वान् अग्निः कव्य-वाहन इत्यादयो ये पितरस् तान् पितॄंस् तर्पयामि - ॐ सर्वान् पितॄंस् तर्पयामि - ॐ सर्व-पितृ-गणांस् तर्वयामि - ॐ सर्व-पितृ-पत्नींस् तर्पयामि - ॐ सर्व-पितृ-गण-पत्नींस् तर्पयामि

इति पितृ-तीर्थेन, सन्तर्प्य - 

> ऊर्जं वहन्तीरमृतङ्घृतं पयः कीलालम्परिस्रुतं,स्वधास्थ तर्पयत मे पितॄन् 
[[TODO: परिष्कार्यम्]]

इति जले, अञ्जलिना त्रिः प्रदक्षिणी-कृत्य दक्षिण-पार्श्व-तीरं संशोध्य - "तृप्य॑त॒, तृप्य॑त॒, तृप्य॑त" इति त्रिर् जलाञ्जलिं प्रक्षिप्य - तत्-तीरं पुनस् संशोधयेत् - उपवीती - आचामेत् - 

## वस्त्र-निष्पीडन-क्रमः

निवीती - स्नान-वस्त्रञ् चतुर्-गुणी कृत्य - 

> ये के चास्मत् कुले जाता अ-पुत्रा गोत्र-जा मृताः।  
ते गृह्णन्तु मया दत्तं वस्त्र-निष्पीडनोदकम्॥ 

इति मन्त्रेण शुचौ देशे, अपसव्यं, निष्पीड्य - वाम-प्रकोष्ठे विन्यस्य - उपवीती - द्विर् आचम्य - 

> हे आवाहित-तीर्थानि
तद्-अर्थ-मन्त्राश् च
ममात्मनि समागच्छत

इत्य् उक्त्वा अवाहित-तीर्थ-मन्त्रान् आह्वान-मुद्रया समाहरेत् - जीव-पितृको वस्त्र-निष्पीडनं न कुर्यात्

[[60]] 

द्वादश्यां, पूर्णिमायां, दर्श-सङ्क्रान्त्योः, श्राद्ध-दिने च, वस्त्र-निष्पीडनं, न कुर्यात्। दर्श-सङ्क्रान्त्यादि-श्राद्ध-दिनेषु श्राद्धानन्तरं कुर्यात् - 

> भगवान् एव स्व-नियाम्य-स्व-रूप-स्थिति-प्रवृत्ति-स्व-शेषतैक-रसेन मया सक्वीयैश् चोपकरणैस् स्वाराधनैक-प्रयोजनाय परम-पुरुषस् सर्व-शेषी-स्व-शेष-भूतम् इदम् प्रातस् सन्ध्योपासनाख्यं कर्म स्वस्तै स्व-प्रीतये स्वयम् एव कारितवान् 

> कृतञ् च करिष्यामि भगवन्न् इत्य् एव भगवत्-प्रीत्य्-अर्थेन महा-विभूति-चातुरात्म्य-भगवद्-वासुदेव-पादारविन्दार्चनेन प्रातस् सन्ध्योपासनाख्येन भगवत्-कर्मणा भगवान् प्रीयतां वासुदेवः

इति प्रातस् सन्ध्या-वन्दनं भगवति समर्पयेत्। 

## ब्रह्म-यज्ञ-क्रमः

आचम्य - प्राणानायम्य - 

> श्री-भगवद्-आज्ञया भगवत्-प्रीत्य्-अर्थं, ब्रह्म-यज्ञेन यक्ष्ये

इति सङ्कल्प्य - 

> कृतञ् च करिष्यामि भगवन्न् इत्य् एव भगवत्-प्रीत्य्-अर्थेन महा-विभूति-चातुरात्म्य-भगवद्-वासुदेव-पादारविन्दार्चनेन ब्रह्म-यज्ञेन भगवन्तं वासुदेवम् अर्चयिष्यामि 

इति सङ्कल्प्य - 

> भगवतो बलेन भगवतो वीर्येण भगवतस् तेजसा भगवतः कर्मणा भगवतः कर्म करिष्यामि भगवतो वासुदेवस्य - 

बल-मन्त्रम् अनुसन्धाय - 

> भगवान् एव स्व-नियम्य स्व-रूप-स्थिति-प्रवृत्ति-स्व-शेषतैक-रसेन मया स्वकीयैश् चोपकरणैस् स्वाराधनैक-प्रयोजनाय परम-पुरुषस् सर्व-शेषी स्व-शेष-भूतम् इदं ब्रह्म-यज्ञाख्यं कर्म स्वस्तै स्व-प्रीतये स्वयम् एव कारयति -

इति सात्विक-त्यागं कृत्वा

> विद्यु॑दसि॒विद्य॑मेपा॒प्मान॒मृता॑त्स॒त्यमुपै॑मी” 

इति दक्षिण-कर-तलेन अप अदाय वाम-कर-तलं सम्मृज्य -

[[61]]

तूष्णीं त्रिर् अपः प्राश्य - द्विः परिमृज्य - सकृद् उपस्पृश्य - शिरस्-सर्वाङ्गुलीभिः, चक्षुषी अनामिकया, नासिके तर्जन्या, श्रोत्रे कनिष्ठिकया, हृदयं तलेन च उपस्पृश्य - शुचौ देशे दर्भान् आस्तीर्य, तत्रासीनस् स-पवित्र-पाणि-द्वयः, त्रिः प्राणानायम्य - दक्षिण-पादोत्तरम् उपस्थं कृत्वा, दक्षिण-जानुनि दक्षिणोत्तरौ पाणी कृत्वा "ॐ" इत्य् उक्त्वा - "ॐ भूः - ॐ भवः - ओग्ं सुवः" इति व्याहृति-त्रयम् उक्ता - 

> ॐ तत्सवितुर्वरेणियम् - ॐ भर्गो देवस्य धीमहि - ॐ धियोयोनः प्रचोदयात्
[[TODO: परिष्कार्यम्]]

इति पादशः, 

> ॐ तत्सवितुर्वरेणियम् भर्गो देवस्य धीमहि, धियोयोनः प्रचोदयात्
[[TODO: परिष्कार्यम्]] 

इत्य् अर्धशः

> ॐ तत्सवितुर्वरेणियम् भर्गो देवस्य धीमहि, धियोयोनः प्रचोदयात्
[[TODO: परिष्कार्यम्]]

इत्य् अनवानं चोच्चरेत् - इति श्रौत-प्रक्रिया - अथवा -

> ॐ भूः तत्सवितुर्वरेणियम्, ॐ भुवः भर्गो देवस्य धीमहि, ओग्ं सुवः धियोयोनः प्रचोदयात्
[[TODO: परिष्कार्यम्]]

इति पादशः -

> ॐ भूः तत्सवितुर्वरेणियम्, भर्गो देवस्य धीमहि, धियोयोनः प्रचोदयात्
[[TODO: परिष्कार्यम्]]

इत्य् अर्धशः -

> ओग्ं सुवः तत्सवितुर्वरेणियम् भर्गो देवस्य धीमहि धियोयोनः प्रचोदयात्
[[TODO: परिष्कार्यम्]]

इत्य् अनवानम् - 

> ॐ भूर्भुवस्सुवः, तत्सवितुर्वरेणियम्, भर्गो देवस्य धीमहि, धियोयोनः प्रचोदयात्
[[TODO: परिष्कार्यम्]]

इति चोच्चरेत् - इति स्मार्त-प्रक्रिया - उभय-प्रक्रिययोस् तद्-उपरि वक्ष्यमाणं सर्वं समम् एव - ततः, 

> हरिः ॐ, अग्निमीळे पुरोहितं यज्ञस्य देवमृत्विजं, होतारं रत्नधातमम् हरिः ॐ - 
[[TODO: परिष्कार्यम्]]

[[62]]

> हरिः ॐ, इषेत्वोर्जेत्वावायवस्थोपायवस्थ देवोवस्सविताप्रार्पयतु श्रेष्ठतमायकर्मणे, हरिः ॐ" - 
[[TODO: परिष्कार्यम्]]

> हरि ॐ, अग्न अयाहि वीतये गृणानो हव्य दातये, निहोतासथ्सिबर्हिषि हरिः ॐ - 
[[TODO: परिष्कार्यम्]]

> हरि ॐ, शन्नो देवीरभिष्टय आपोभवन्तु पीतये, शंयोरभिस्रवन्तुनः हरिः ॐ
[[TODO: परिष्कार्यम्]]

इति वेदादीन् उक्त्वा - अधीत-क्रमेण स्व-शाखायां प्रश्नम् अनुवाकं वा यथा-शक्त्य् अधीत्य - पुंसूक्तं चावर्तयेत् - स्वाध्यायाध्ययनाभावे पुंसूक्तं वा गायत्रीं दश-कृत्वो वा ऽधीत्य - ततः 

> ॐ भूर् भुवस् सुवस् सत्यं तपश् श्रद्धायां जुहोमि

इत्य् उक्त्वा 

> "ॐ नमो ब्रह्मणे नमो अस्त्वग्नये नमः पृथिव्यै नम ओषधीभ्यः, नमो वाचे नमो वाचस्पतये नमो विष्णवे बृहते करोमि 
[[TODO: परिष्कार्यम्]]

इति त्रिर् उक्त्वा, - 

> वृष्टि॑रसि॒वृश्च॑मेपा॒प्मान॒मृता॑त्स॒त्यमुपा॑गाम्

इति दक्षिण-कर-तलेन अप आदाय वाम-कर-तलं सम्मृज्य - आचम्य - 

> भगवान् एव स्व-नियाम्य-स्व-रूप-स्थिति-प्रवृत्ति-स्व-शेषतैक-रसेन मया सक्वीयैश् चोपकरणैस् स्वाराधनैक-प्रयोजनाय परम-पुरुषस् सर्व-शेषी-स्व-शेष-भूतम् इदम् ब्रह्म-यज्ञाख्यं कर्म स्वस्तै स्व-प्रीतये स्वयम् एव कारितवान्

इति सात्त्विक-त्यागं कृत्वा - 

> कृतञ् च करिष्यामि भगवन्न् इत्य् एव भगवत्-प्रीत्य्-अर्थेन महा-विभूति-चतुरात्म्य-भगवद्-वासुदेव-पादारविन्दार्चनेन ब्रह्म-यज्ञेन भगवत्-कर्मणा भगवान् प्रीयतां वासुदेवः

इति भगवति समर्पयेत् - 

प्रातर् ब्रह्म-यज्ञाकरणे माध्याह्निकानन्तरं, तर्पणात् पूर्वं, वैश्वदेवान्ते वा कुर्यात् - 

[[63]]

## गृहागमन-प्रकारः

अथ तीर्थासन्न-विष्ण्व् आयतनं विविक्षुः 

> प्रासादं देव-देवीयम् आचार्यं पाञ्च-रात्रिकम्।  
अश्वत्थं च वटं धेनुं सत्-समूहं गुरोर् गृहम्॥  
दूरात् प्रदक्षिणं कुर्यान् निकटात् प्रतिमां हरेः।  
दण्डवत्-प्रणिपातैश् च नमस्कुर्याच् चतुर्-दिशम्

इत्य् उक्त-रीत्या, दूरात् प्रदक्षिणी-कृत्य दण्डवच्-चतुर्-दिक्षु युग्मान् प्रणामान् कृत्वा, विष्वक्सेनं, द्वार-पालांश् च, प्रणम्य, अनुज्ञाप्य, भगवन्-मन्दिरं प्रविशेत् - ततो भगवन्तम् अष्टाङ्गादि-प्रणामेन यथार्हं प्रणम्य - भगवतः पुरतः, शास्त्रोक्त-द्वा-त्रिंशद्-अपचारादि-गन्ध-रहितो दक्षिणतः स्थित्वा - 

<details><summary>द्राविडम्</summary>

द्वात्रिंशदपचारङ्गलुम्, इतरापचारंगलुम् - वाहनत्तिन् मेलेटिक्काण्डावतु, पादुकैयैप्पोट्टुक्कोण्डावतु कोविलिले प्रवेशिक्कै - उत्सवकालङ्ग्लिलेपोय् भगवानै सेवियामै - एतिरे भगवानैक्कण्डवुडने प्रणामम्पण्णामै - ओरुकैयाले प्रणामम्पण्णुकिऱतु - भगवानेतिरेतन्नै प्रदक्षिणम्पण्णिक्कोल्लुवतु - आशौचकालत्तिलुम्, अशुद्धनायिरुक्कुम्पोतुम् भगवद्वन्दनम् - भगवानेतिरेकालै नीट्टुकीऱतु - योगपट्टैक्कट्टिक्कोळ्ळुकिऱतु - पडुत्तुक्कोल्लुक्किऱतु - भोजनं शेय् किऱतु - पाय् वार्तै च्चोल्लुकिऱतु - इऱऱञ्जिवार्तैच्चोल्लुकिऱतु - वृथाजलम् - अमङ्गलवार्तैच्चोल्लुकै -शिटिक्किऱतु -अल्लुकिऱतु - शण्डैपोडुकिऱतु - निग्रहिक्किऱतु - अनुग्रहिक्किऱतु - स्त्रीकलिडत्तिल् केलीनूचकवार्तैकलैच्चोल्लुकिऱतु - अपानवायुवै विडुकिऱतु - कम्बलियैयानतु,मन्त्रत्तैयावतु, पोर्तिक्कोण्डु प्रणामम्पण्णुकिऱतु - परनिन्दे - परस्तुति - शक्तनायिरुक्कच्चेय् ते गौणोपचारम्पण्णुकै - अनिवेदितभक्षणम् - अर्दन्दकालङ्गलिल् युण्डाकिऱ फलम्मुतलावतुकलै समर्पिक्कामै - वेऱऱविधमाक विनियोगिक्कप्पट्ट व्यञ्जनादिकलुडैयमिच्चत्तै भगवानुक्कुसमर्पिक्कै - भगवानुक्कु पृष्ठभागत्तैक्काट्टिक्काण्डु उट्कारुतल् - भगवत्समीपत्तिल् वैष्णवनाकिलुम्, अवैष्णवनाकिलुम्, राजावाकिलुम्, गुरुवाकिलुम्, इवर् कलै, उपकरिक्कै - भगवत्सन्निधियल् एकान्तितविरमऱऱवर्कलै नेविक्कै - गीतवाद्यनर्तनपुण्यकथै मुतलावतु कलै पारुष्यत्ताले तडुक्कीऱतु - देवतान्तरसममाय् भगवानै एण्णुकिऱतु - देवतान्तरालयत्तिल् प्रवेशित्तु स्नानम्पण्णामल् कोविलिल् प्रवेशिक्कै - विमानच्छायैयैमि तित्तुक्कोण्डु प्रदक्षिणम्पण्णुत्तल् (विमानच्छायैयै मितित्तुक्काण्डे प्रदक्षिणम्पण्ण वेण्णुमिडत्तिल् अन्दच्छायैयै मूऱऱभागमाक्कि मुदल् भागत्ताल् पोकलाष्) आचार्यासमीपत्तिल् मौनमायिरुक्किऱतु - तन्नैस्तुतित्तुक्कोल्लुवतु - भगवानै निन्दिक्किऱतु - मयिर् - नखं - एलुम्बु, इवैकलै भगवत्सन्निधियिल् पोडुकिऱतु - एच्चि लैयु मिऱऱ किऱतु - भगवत्सन्निधियिलुम्, नन्निधिसमीप त्तिलुम् मलमूत्रोत्सर्जनम्पण्णुकै - एण्णैय् त्तेय् त्तुक्कोण्डु कोविलिले प्रवेशिक्कै - कोविलिले तम्बलम् उमिऱऱकिऱतु - श्मशानत्तुक्कुप्सोय् वन्दु भगवानैयर्चिक्कै - शवानुगमनम्पण्णिवन्दु भगवानैयर्चिक्कै - शववहनम्पण्णि कोयिलिले प्रवेशिक्कै - निमन्त्रणभोजनम्पण्णिवषिऱकु भगवानैयर्चिक्कै - भगवत्सन्निधियिल्ऱऱप्पट्ट दीपङ्गलै वेरु इडङ्गलुक्कु क्कोण्डुपोकिऱतु - भगवत्सन्निधियिल् भगवत्कथैकलै च्चोल्लुम्बोतु अनादरित्तु क्केट्कामल् पोकिऱतु - देवतान्तरङ्गलुक्काक उद्देशिक्कप्पट्ट पुष्पङ्गलाले भगवानैयर्चिक्कै -  भगवानुक्कु समर्पिक्कत्तक्क पुष्पङ्गलै मोरुतल् - आलयसमीपत्तिल् भगवत्सेवार्थ माकवन्द चण्डालपतितादि जनङ्गलैस्पर्शित्ताल् स्नानम्पण्णुकै - उत्सवत्तिल् स्पर्शशङ्कै याले स्नानम्पण्णुकै - भगवद्विग्रहत्तिल् लोहबुद्धि, आचार्यनिडत्तिल्  मनुष्यबुद्धि - देवतान्तरनममाय् भगवानैयेण्णुकिऱतु - विशेषित्तु वेदाध्ययनम्पण्णुकै - अनवधानत्तिल् कूड रक्तत्तैत्तोडुकै -

</details>

[[64]]

गुरु-परम्परया भगवन्तं शरणम् उपगम्य - पावन-मनोहर-तद्-दर्शनानन्द-बृंहित-सर्वाङ्गः, तादृश शरणागति-फल-भूत-तत्-कालोत्पन्न-भगवत्-प्रेम-परीवाह-रूपाणि, स्तव्य-स्तव-प्रिय-वशीकरणानि, स्तोत्राणि पठेत्। तत्र च भगवत्-प्रसाद-लब्ध-तुलसी-दल-पादोदकादिकं यत् किञ्चिद् अपि प्रणिपात-पुरस्-सरं हर्षोत्फुल्ल-कपोलः शिरसा सम्भाव्य यथार्हम् उपयुञ्जीत - एवं भगवत्-सेवया, आत्मानं कृतार्थं मन्यमानः भगवद्-अनुज्ञया क्वचिन् निभृतम् उपविश्य जपादिभिर् उपासीत - ततः 

> चक्रवद् भ्रामयेन् नाङ्गं पृष्ठ-भागं न दर्शयेत्।  
पश्चाद् भागेन निर्गच्छेद् देवता-सन्निधौ सुधीः

इत्य् उक्त-नियम-विशिष्टः, परिहृतापचारः, प्रणम्य - विष्वक्सेनादीन् अप्य् अनुज्ञाप्य निर्गत्य - वारि-पूरितं, सुवर्ण-रजत-ताम्रादि-पात्रम् आदाय - पाषण्डादि-दर्शनालाप-वर्जितः, गृहम् आगत्य, सुप्रक्षालित-पाणि-पादः, स्वयं पूर्वाहृतेन मणिक[^१_६६]स्थेन वा वारिणा गृहं सम्प्रोक्षेत् -

[^१_६६]: मणिकः = बृहज्-जल-भाण्डम्।

[[65]]

## औपासन-विधिः

पादौ प्रक्षाल्य - द्विर् आचम्य - पूर्वस्मिन् दिने, आत्म-समारोपणे कृते, 

> उपावरोहजातवेदः पुनस्त्वं - देवेभ्यो हव्यं वहनः प्रजानन्न्, आयुः प्रजाग्ं रयिमस्मासु धेहि, अजस्रो दीदिहि नो दुरोणे
[[TODO: परिष्कार्यम्]]

इति मन्त्रेण, आत्म-समारूढाग्निं यज्ञिय-काष्ठे दर्भ-द्वये वा उद्गीरणेन समारोप्य, लौकिकाग्नौ प्रक्षिपेत् - पूर्वस्मिन् दिने समित्-समारोपणे कृते तु 

> अजुह्वानस्सुप्रतीकः पुरस्तादग्ने स्वां योनिमासीदसाध्या - अस्मिन्त्सधस्ते अध्युत्तरस्मिन् विश्वे देवा यजमानश्च सीदत
[[TODO: परिष्कार्यम्]]

इति मन्त्रेण 

> उद्बुध्यस्वाग्ने प्रतिजागृह्येनमिष्टापूर्ते सग्ं सृजेथामयं च, पुनः कृण्वग्ग्ं स्त्वा पितरं युवानमन्वाताग्ं सीत्वयि तन्तु मे तम्   
[[TODO: परिष्कार्यम्]]

इति मन्त्रेणावाहिताग्निं समिधं लौकिकाग्नौ प्रक्षिप्य - पवित्र-पाणिः प्राणानायम्य —

> श्री-भगवद् आज्ञया भगवत्-प्रीत्य्-अर्थं, प्रातर् औपासन-होमं होष्यामि 

इति सङ्कल्प्य - 

[[66]]

> कृतञ् च करिष्यामि भगवन्-नित्येन भगवत्-प्रीत्य्-अर्थेन महा-विभूति-चातुरात्म्य-भगवद्-वासुदेव-पादारविन्दार्चनेन प्रातर् औपासनेन भगवत्-कर्मणा भगवन्तं वासुदेवम् अर्चयिष्यामि 

इति सङ्कल्प्य -

> भगवतो बलेन भगवतो वीर्येण भगवतस् तेजसा भगवतः कर्मणा भगवतः कर्म करिष्यामि भगवतो वासुदेवस्य  

इति बल-मन्त्रम् अनुसन्धाय - 

> भगवान् एव स्व-नियम्य स्व-रूप-स्थिति-प्रवृत्ति-स्व-शेषतैक-रसेन मया स्वकीयैश् चोपकरणैस् स्वाराधनैक-प्रयोजनाय परम-पुरुषस् सर्व-शेषी स्व-शेष-भूतम् इदं प्रातर् औपासनाख्यं कर्म स्वस्तै स्व-प्रीतये स्वयम् एव कारयति -

इति सात्विक-त्यागं कृत्वा - यत्राग्नि-स्थापनं तत्र दक्षिणारम्भं उदग् अपवर्गं प्राचीस् तिस्रो रेखाः पश्चिमारम्भं प्राग् अपवर्गम् उदीचीस् त्रिस्रो रेखाश् च, शकलेन दर्भेण वा अङ्गुष्ठानामिकाभ्यां सङ्गृहीतेन लिखित्वा - तत्र तं न्यस्य - अद्भिर् अवोक्ष्य, शकलं नैर्ऋत्यां निरस्य - अप उपस्पृश्य - व्याहृतिभिः अग्निं प्रतिष्ठाप्य - याज्ञियैर् इन्धनैः प्रज्वाल्य -  अवोक्षण-शेषं प्राग्-उदग् वा उत्सृज्य - अन्यज् जलं पात्रे पूरयित्वा - यथा परिस्तरणाद् बहिस् स्यात् तथा प्राग्-उदग् वा निधाय - प्राग्-उदग्-अग्रान् षोडश-षोडश-दर्भान् अग्नेः प्राग्-आरभ्य प्रदक्षिणं परिस्तीर्य - दक्षिणान् उत्तरान् उत्तरान् अधरान् कृत्वा - 

अञ्जलिं बद्ध्वा

> चत्वारि शृङ्गा त्रयो अस्य पादा द्वे शीर्षे सप्त हस्तासो अस्य, त्रिधा बद्धो वृषभो रोरवीति महोदवो मर्त्याग्ं आविवेश - एष हि देवः प्रदिशो ऽनुसर्वाः पूर्वो हि जातस्स उ गर्भे अन्तः, सविजायमानस्सजनिष्यमाणः प्रत्यङ्मुखास्तिष्ठतिविश्वतोमुखः, प्राङ्मुखोदेव अग्ने अभिमुखो भव

[[67]]

इति अग्निं प्रार्थ्य - 

> ॐ अग्नये नमः ॐ जात-वेदसे नमः - ॐ सहोजसे नमः - ॐ  अजिरा-प्रभवे नमः - ॐ वैश्वानराय नमः - ॐ नर्यापसे नमः - ॐ पङ्क्तिराधसे नमः - ॐ विसर्पिणे नमः -

इति प्राग्-आद्य्-अष्टसु दिक्षु अक्षतैस् सम्पूज्य - "ॐ यज्ञ-पुरुषाय नमः" इत्य् अक्षतैर् मध्ये यज्ञ-पुरुषं सम्पूज्य - "सर्वेभ्यश् श्री-वैष्णवेभ्यो नमः" इत्य् अक्षतैर् अभ्यर्च्य -

> ॐ अदितेनु मन्यस्व - ॐ अनुमतेनु मन्यस्व - ॐ सरस्वतेनु मन्यस्व - ॐ देवसवितः प्रसुव
[[TODO: परिष्कार्यम्]]

इत्य् अग्निं परिषिच्य - अग्नाव् एकां समिधम् आधाय - तण्डुल-मुष्टिम् आदाय -  सव्य-हस्ते निक्षिप्य - दक्षिण-हस्तेन प्रोक्ष्य अर्धांशं गृहीत्वा - "ॐ सूर्या॑य॒ स्वाहा॑" - इत्य् अग्नौ हस्तेन देव-तीर्थेन मध्ये हुत्वा - "सूर्यायेदं न मम” किञ्चिद् अधिक-भागं "ॐ अ॒ग्नये॑ स्विष्ट॒कृते॒ स्वाहा॑" - इत्य् अग्नौ प्राग्-उत्तर-भागे हुत्वा - "अग्नये स्विष्टकृत इदं न मम" - रात्रौ तु "ॐ अ॒ग्नये॒ स्वाहा॑” इत्य् अग्नि-मध्ये हुत्वा - "अग्नय इदं न मम - ॐ अ॒ग्नये॑ स्विष्ट॒कृते॒ स्वाहा॑” इत्य अग्नौ प्राग्-उत्तर-भागे हुत्वा - "आग्नये स्विष्टकृत इदं न मम" - एकां समिधम् आधाय, आहुति-संसर्गे सति, 

> आहुति-संसर्ग-प्रायश्चित्तार्थं वनस्पति-होमं करिष्ये

इति सङ्कल्प्य - 

> यत्र वेत्थ वनस्पते देवानां गुह्यो नामानि - तत्र हव्यानिगामय स्वाहा
[[TODO: परिष्कार्यम्]]

इति समिधम् आधाय - "वनस्पतय इदं न मम" 

> ॐ अदितेन्वमग्ग् स्थाः - ॐ अनुमतेन्वमग्ग् स्थाः - ॐ सरस्वतेन्वमग्ग् स्थाः - ॐ देवसवितः प्रासावीः

[[68]]

“ॐ श्रीविष्ण॑वे॒ स्वाहा॑" इति एकया समिधा दर्भ-द्वयेन वा पूर्णाहुतिं हुत्वा - “श्री-विष्णवे परमात्मन इदं न मम” - तण्डुले श्रिते सति - उत्थाय 

> अग्ने नय सुपथा राये अस्मान् विश्वानि देव वयुनानि विद्वान्, युयोध्यस्मज्जुहुराणमेनो भूयिष्ठान्ते नम उक्तिं विधेम - 
[[TODO: परिष्कार्यम्]]
>
> ॐ अग्नये नमः। 
>
> मन्त्र-हीनं क्रिया-हीनं भक्ति-हीनं हुताशन।  
यद् धुतं तु मया देव परिपूर्णं तद् अस्तु ते।  
प्रायश्चित्तान्य् अ-शेषाणि तपः-कर्मात्मकानि वै।  
यानि तेषाम् अ-शेषाणाम् कृष्णानुस्मरणं परम्  

इति प्रणम्य - अभिवाद्य - आचम्य - 

> भगवान् एव स्व-नियम्य स्व-रूप-स्थिति-प्रवृत्ति-स्व-शेषतैक-रसेन मया स्वकीयैश् चोपकरणैस् स्वाराधनैक-प्रयोजनाय परम-पुरुषस् सर्व-शेषी स्व-शेष-भूतम् इदं प्रातर् औपासनाख्यं कर्म स्वस्तै स्व-प्रीतये स्वयम् एव कारितवान्

इति सात्विक-त्यागं कृत्वा - 

> कृतञ् च करिष्यामि भगवन्-नित्येन भगवत्-प्रीत्य्-अर्थेन महा-विभूति-चातुरात्म्य-भगवद्-वासुदेव-पादारविन्दार्चनेन प्रातर् औपासनेन भगवत्-कर्मणा भगवान् प्रीयतां वासुदेवः

इति प्रातर् औपासनं भगवति समर्पयेत् - 

> अयन्तेयो निर्ऋत्वियो यतो जातो आरोचथाः, तं जानन्नग्न आरोहाथानोवर्धयारयिम् 
[[TODO: परिष्कार्यम्]]

इत्य् अग्निं समिध्य् आरोपयेत् - यद् वा, 

> याते अग्ने यज्ञियातनूस्तयेह्यारोहात्माऽत्मानं, अच्छावसूनि कृण्वन्नस्मे नर्यापुरूणि, यज्ञो भूत्वा यज्ञमासीद स्वां योनिं जातवेदो भुव आजायमानस्सक्षय एहि 
[[TODO: परिष्कार्यम्]]

इति अग्निम् आत्मनि आरोपयेत्। 

[[69]]

## अभिगमनाराधन-क्रमः

सृक्-चन्दन-वासो भूषण-ताम्बूलाद्य् अलङ्कृतस् सुप्रक्षालित-पाणि-पादो याग-गृहं प्रविश्य - दूरात् प्रणम्य - द्वार-पालान् प्रणम्यानुज्ञाप्य - समीपं गत्वा 

> कौसल्या सुप्रजा राम पूर्वा सन्ध्या प्रवर्तते।  
उत्तिष्ठ नर-शार्दूल कर्तव्यं दैवम् आह्निकम्॥  
वीर-सौम्य-विबुध्यस्व कौसल्याऽऽनन्द-वर्धन।  
जगद् धि सर्वं स्वपिति त्वयि सुप्ते नराधिप॥  
यामिन्य् अपैति यदु-नाथ विमुञ्च निद्राम्  
उन्मेषम् ऋच्छति तवोन्मिशितेन विश्वम्।  
जातस् स्वयं खलु जगद् धितम् एव कर्तुं  
धर्म-प्रवर्तन-धिया धरणी-तले ऽस्मिन्॥  
सुखाय सुप्रातम् इदं तवास्तु
जगत्-पते जागृहि नन्द-सूनो ।
अम्भोजम् अन्तश्-शय-मञ्जु-तारा-
रोलम्बम् उन्मीलतु लोचनं ते ॥

इत्यादिभिर् भगवन्तं प्रबोध्य - पत्र-पुष्प-फलादिभिर् देश-कालानुगुण्येनार्चयित्वा - अष्टाङ्गेन प्रणम्य - भक्ति-भारावनमितस् सन् द्वयम् उच्चार्य - तद्-अर्थ-विवरण-रूपम् मित-गद्यम् अनुसन्धाय -

> सत्य-ज्ञानानन्तानन्दामल-स्व-रूप, वत्सल-स्वामिन् सुशील-सुलभ-सर्वज्ञ-सर्व-शक्ते परम-कारुणिक--कृत-ज्ञ--स्थिर-परिपूर्ण-परमोदार-शुद्ध-सत्वमय-दिव्य-मङ्गल-विग्रहोपेत-श्रीमन्-नारायण, अत्यन्ताकिञ्चनो ऽहमितस् त्वद्-आनुकूल्यम् एव करिष्ये, त्वत्-प्रातिकूल्यं न करिष्ये, मम च, एतत्-क्षणोत्तर-कालीन-सायम् अभिगमन-पर्यन्तं कैङ्कर्योत्पादन-रूप-रक्षायां त्वां विना कल्प-कोटि-सहस्रेणापि साधनं नास्ति, त्वम् एवोपायान्तर-स्थाने स्थित्वा निरुक्त-कैङ्कर्योत्पादन-रूप-रक्षां, एतत्-कैङ्कर्याराध्यताभ्युपगम-द्वारेण करिष्यसि इति सुदृढं, अध्यवस्यामि त्वम् एवैतद् रक्षां कुरु, देहेन्द्रियादि-विलक्षणो ऽहं मदीयत्वेनाभिमतं च वस्तु सर्व-स्वामिने श्रीमते नारायणाय तुभ्यम् एव न मम,  निरुक्त-कैङ्कर्योत्पादन-रूप-रक्षा-भर-उक्त-गुण-विशिष्टाय तुभ्यम् एव न मम,एतद् रक्षा-फलम् अपि तादृशाय तुभ्यम् एव न मम

[[70]]

इति प्रपदनं कुर्यात् - 

ततः, दर्पणादि-मङ्गल-द्रव्य-वीक्षणं - ततः, 

> सौरभेयास् सर्व-हिताः पवित्राः पुण्य-राशयः।  
प्रतिगृह्णन्तु मे ग्रासं गावस् त्रैलोक्य-मातरः

इति मन्त्रेण परगवे ग्रास-मुष्टि-प्रदानं कुर्यात् - ततः, गुरूणां वृद्धानां चाभिवादनं गुरूपासनम् - वेदाध्ययन-तद्-धारण-तद्-अर्थ-विचारण-वेदाङ्गावेक्षणादिकं प्रथम-यामे कुर्यात्। साङ्ग-प्रपदन-रूपाभिगमनाशक्तौ स्व-गुरोः पादारविन्दे स्व-भरन् न्यस्येत् - तस्याप्य् अ-सम्भवे करण-त्रयैकरूप्येण जप-ध्यान-अर्चन-स्तोत्र-कथन-सङ्कीर्तन-प्रणामाञ्जलि-बन्धादिकं स्व-शक्यं कुर्यात् - सूतकाशौचाद्य प्रायत्य् अ-काले ऽपि मनसाभिगमनं, भाषा-प्रबन्ध-स्तोत्रादिकं, दूरतो ऽवस्थाय प्रणामाञ्जलि-बन्धादिकं, कार्यम् एव - 

> भगवान् एव स्व-नियाम्य स्व-रूप-स्थिति-प्रवृत्ति-स्व-शेषतैक-रसेन मया सक्वीयैश् चोपकरणैस् स्वाराधनैक-प्रयोजनाय परम-पुरुषस् सर्व-शेषी स्व-शेष-भूतम् इदम् अभिगमनाख्यं कर्म स्वस्तै स्व-प्रीतये स्वयम् एव कारितवान् 

इति सात्विक-त्यागं कृत्वा -

> कृतञ् च करिष्यामि भगवन्न् इत्य् एव भगवत्-प्रीत्य्-अर्थेन महा-विभूति-चतुरात्म्य-भगवद्-वासुदेव-पादारविन्दार्चनेन अभिगमनेन भगवत्-कर्मणा भगवान् प्रीयतां वासुदेवः
 
इत्य् अभिगमनं भगवति समर्पयेत्। 

[[71]]