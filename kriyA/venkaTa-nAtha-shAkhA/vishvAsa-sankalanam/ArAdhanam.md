+++
title = "आराधनम्"
+++

## निर्वचनम्
शेषस्य शेषिण्य् अतिशयाधानम् एवाराधनम्।  
शेषत्वम् [अन्यत्र](/rAmAnujIyam/tattvam/venkaTa-nAtha-shAkhA/vishvAsaH/jIvAnAM_sheShatvam) विचारितम्। 

<details><summary>उल्लेखाः</summary>

वेदान्त-देशिक-कृतायां तात्पर्य-चन्द्रिकायाम् रामानुज-कृत-गीता-भाष्य-व्याखान-भूतायाम् एवम् -

> **स्वाराधनैक-प्रयोजनाये**ति ।  
> शेषस्य शेषिण्य् अतिशयाधानम्+++(=अतिशयस्य, न प्रतिकूलस्य +आधानम्)+++ एव प्रयोजनम् इति भावः।
</details>

किंकरः पुनःपुनः पृच्छति - "किं करवाणी"ति।  
तद्-भावः कैङ्कर्यम्। 

<details><summary>कैङ्कर्य-लक्षणानि</summary>

डम्भार्थं परपीडार्थं तन्निरोधार्थमेव वा । 
प्रयोजनान्तरार्थं वा कैङ्कर्यं कल्क इष्यते ॥
</details>


### फलाभिसन्धि-राहित्ये विशेषः
परिपूर्ण-शेष-वृत्तिर् एवाराधनम् इति विशिष्टाद्वैत-कोशे।  

स्वार्थक-फलाभिसन्धिस् तु न स्यात् तत्र। यथा -

> अनभिसंहित-फल-कर्मणाम् हि भगवद्-आराधन-रूपता

इति श्रुत-प्रकाशिका।  

तादृशम् आराधनं कैङ्कर्यं वा  साधारणाद् विशिष्यते। 


## विधि-कर्म-विभागः
प्राणि-कर्म स्व-भावतः प्राप्तम्, रागतः/ कामतः प्राप्तम्, शास्त्रतः प्राप्तम् इति विभजन्ति।  

शास्त्रोक्त-विधिर् द्विधा -  
आज्ञा, अनुज्ञा चेति।  
यत्र +अकरणे प्रत्यवायो विद्यते, स आज्ञा-विधिः।  
तद्-भिन्नो भगवत्-प्रीतिकरो ऽनुज्ञा-विधिः। 

मीमांसकैर् अन्य-रीत्या ऽपि विभागा उक्ताः।  


<details><summary>विस्तारः (द्रष्टुं नोद्यम्)</summary>

> आज्ञानुज्ञा-विभागेन  
द्विधा शास्त्रीय-पद्धतिः ।  
**निग्रहानुदयायाद्या**  
परा तत्-तत्-**फलाप्तये** ॥  
अनुज्ञया **प्रवृत्ते**ऽपि  
क्रम-कोपादि+++(←देश-काल-द्रव्यादि-कोप)+++-**संभवे** ।  
**आज्ञातिक्रम**-दोषस् स्यान्  
**नियमो** ऽतो दुर्-अत्ययः ॥   
**प्रत्यवाय-परीहारे**  
फलान्तर-**समन्विते** ।  
तत्र **संवलितं** प्राहुर्  
अधिकारं विचक्षणाः ॥  
**प्रत्यवाय-परीहारे**  
फलान्तर-**समन्विते** ।  
तत्र **संवलितं** प्राहुर्  
अधिकारं विचक्षणाः ॥  
नित्य-काम्य-स्वरूपैक्ये  
विनियोग-पृथक्त्वतः ।  
फलार्थं क्रियमाणेऽपि  
नित्यं **भवति** तन्त्रतः ॥ 

इति वेङ्कटनाथार्यः। 
</details>


कैङ्कर्यं च द्वेधा -  
आज्ञा-कैङ्कर्यम्, अनुज्ञा-कैङ्कर्यं चेति।  
 

### उद्देशः
यत्र फल-त्यागः, कर्तृत्व-त्यागश् च विद्यते, स **निवृत्ति-धर्मः।**  
एवं भगवद्-भागवत-प्रीत्यर्थं क्रियते।  
तत्र कर्माणि चैवं स्युर् गोपाल-देशिकोक्तरीत्या -

> शरणागति-फल-भूत--  
तत्-कालोत्पन्न-भगवत्-**प्रेम-परीवाह-रूपाणि**।

तद्-भिन्नः **प्रवृत्ति-धर्मः।**

प्रवृत्ति-धर्मे निवृत्ति-धर्मे च प्रायेण तान्य् एव कर्माणि, किञ्च सङ्कल्पे भेदः।  
निवृत्ति-धर्मे त्व् अयम् भावः -

> मूलतो भगवत्-कैङ्कर्यार्थम् इदं क्रियते,  
> न स्वार्थाय।  
> ऐहिकम् फलं गौणम् -  
> तत्र अल्पत्वम् अस्थिरत्वम्   
+++(प्रयासतः→)+++ दुःख-मूलत्वम् दुःख-मिश्रत्वम् दुःखोदर्कत्वम् +++(←फलत्वम्)+++  
विपरीताभिमान-मूलत्वम् स्वाभाविकानन्द-विरुद्धत्वम्  
इति दोष-सप्तकम् आह वेङ्कटनाथार्यः।

अपराध-परिहारार्थकानि कर्माणि **प्रायश्चित्तानि।** 

## आज्ञाः - धर्मः
शास्त्रादिभ्यो धर्मो ज्ञेयः। (विस्तारः [प्रमाण-पत्त्रे](/AgamaH_vaiShNavaH/tattvam/venkaTa-nAtha-shAkhA/vishvAsaH/pramANAni)। )  
आचार-प्रभवो हि धर्मः।  
भगवन्-निग्रह-कारणम् अधर्मः, तद्-अनुग्रहाय च धर्मः कल्पते।  
अधर्मे (नित्य-कर्मादि-त्यागेऽपि) सर्वस्य भक्त-प्रपन्न-सहितस्य प्रत्यवायो विद्यते -  
किञ्च भागवतेषु तद् अल्पतरम्।  

धर्मस्य स्वर्गादीनि फलान्य् ऐहिकानि भवन्त्य् एव। 

<details><summary>विस्तारः (द्रष्टुं नोद्यम्)</summary>

> ‘‘श्रुतिस्स्मृतिर्ममैवाज्ञा  
यस्तामुल्लङ्घ्य वर्तते ।  
आज्ञाच्छेदी मम द्रोही  
मद्भक्तोऽपि न वैष्णवः’’  
(विष्णुधर्मः ६-३१।) 
</details>

### नतौ विवेकः
साधारण-धर्म-शास्त्रम् अन्तरा,  
भागवतेषु विशिष्ट-भगवच्-छास्त्राण्य् अपि प्रसज्यन्ते।   
तेनावैष्णवादि-नती रुध्येत।  
अनेन भगवद्-एक-शेषत्व-निष्ठा रक्ष्यते। 

<details><summary>विस्तारः (द्रष्टुं नोद्यम्)</summary>

> +++(भागवताः→ [नित्यम्])+++ आप्तो विष्णोर् अनाप्तश् च  
द्विधा परिकरस् स्मृतः ।  
नित्यो **वन्द्यो**, न चानित्यः +++(आप्ततायाम्)+++  
कर्म-वश्यो मुमुक्षुभिः॥   
(पौष्कर-संहिता) 
</details>



### पापानि पुण्यानि
पुण्यान्य् भगवतः फल्ग्व्-अनुग्रह-सङ्कल्पाः।  
पापानि भगवन्-निग्रह-सङ्कल्पाः।  
पापेषु तारतम्यं वर्तते।  
यतस् स्नानाभावे कर्मान्तराधिकारो बाध्यते,  
तद्-अकरणं महत्तरम् पापम्।  
एवं भागवतापचारो महापापम्। 

प्रपन्नानां स्खालित्ये ऽबुद्धिपूर्वे दोषालेपः।  
भक्तानाम् अपि तथैव ??

### पाप-परिहारः
#### साधारणेषु
साधारणतया पापे प्रतिपदोक्त-प्रायश्चित्तं कार्यम्।  
वेङ्कटनाथार्येणोक्तम् - 

> अनुतापाद्, उपरमात्,  
प्रायश्चित्तोन्मुखत्वतः ।   
तत्-पूरणाच्, चापराधास्  
सर्वे **नश्यनति** पादशः +++(→४*१/४)+++ ॥ 

अशक्तौ प्रपत्तिर् योग्या।  
तद् अभावे दण्डेन परिहारः। 

#### गृहीतोपायेषु
प्रपन्नानां तु शक्ताव् अपि प्रपत्तिः क्वचिच् छक्या -  
पश्चाद् उच्यते।  
तैः प्रतिपदोक्त-प्रायश्चित्तं गृहीतुं शक्यः??

धीमन्तः बुद्धि-पूर्वक-पापारम्भक-पाप-नाशाय विशिष्य प्रपद्यन्ते भगवन्तम्।   

बुद्धि-पूर्वक-पापे तु  
तत्-क्षमार्थ-प्रपदनादि-प्रायश्चित्तं कार्यम्, अनुतापश् च भवति।  

प्रतिष्ठितैस् तु भगवद्-आदिष्ट-लोक-सङ्ग्रहाय प्रसिद्धम् एव प्रायश्चित्तं कार्यम् ।  

तद्-अभावे लघु-दण्डो भवति, न तु प्रपत्ति-वैफल्यम्।  
भागवतापचारे तु तीव्रो दण्डः।  

<details><summary>विस्तारः (द्रष्टुं नोद्यम्)</summary>

> ‘‘(न खलु भागवता यम-विषयं गच्छन्ति ।) इहैवैषां केचिद् उपक्लेशा भवन्ति -  
> खञ्जा भवन्ति, काणा भवन्ति, अविधेयपुत्रा भवन्ति, अविधेयभार्या भवन्ति’’

इति काचिच् छ्रुतिः। 
</details>



## भागवत-कैङ्कर्य-पर्यन्तता
भागवत-कैङ्कर्येण भगवतः सद्वारकम् आराधनम् भवति।  
भागवतानां तद्-आत्म-तुल्यत्वाद् - अद्वारकम् अप्य् आराधनम् भवति। 

यथा-सम्भवं सर्वम् अनुष्ठेयं काल-भेदेन।  
समकाले सन्निपाते तु प्रामुख्य-क्रमः -  
आचार्य-कैङ्कर्यम्, भागवत-कैङ्कर्यम्, भगवत्-कैङ्कर्यम्। 

किञ्च, भगवच्-छेषत्व--भागवत-शेषत्वयोः कार्य-कारण-भावो विद्यते -  
पूर्वस्य परीवाह-रूपम् उत्तरम्।  
तेन, नैतत् सम्भवति यद् भागवत-कैङ्कर्य-परो भगवत्-कैङ्कर्यम् उपेक्षेत  
प्राग्-उक्तं क्रम-विपर्ययम् अन्तरा।  
अपि च तथा सति, भगवद्-आज्ञाऽतिक्रमेण निगृहीतस्य  
ज्ञान-सङ्कोचतो भागवत-सेवाऽपि नश्येत्। 


### अपचार-वारणम्
भागवतापचारो भगवतो विशिष्यासह्यम् उच्यते।  
श्रुतिः- "दैव्ये जनेऽभिद्रोहं मनुष्याश् चरामसि …"। 


## अनुज्ञा-विधिः
काम्य-कर्माणि शास्त्रोक्तानि +अभिचार-पर्यन्तान्य् अनुज्ञा-विधाव् अन्तर् भवन्ति।  
एवं युगपद्-भगवत्-प्रीति+अप्रीति-जनकम् अपि कर्म +अनुज्ञातम् एव । 

<details><summary>विस्तारः (द्रष्टुं नोद्यम्)</summary>

आज्ञा ते स-निमित्त-नित्य-विधयः, स्वर्गादि-काम्यद्-विधिः  
सोऽनुज्ञा, शठ+++(→अभिचारक)+++-चित्त-शास्त्र-वशतोपायो ऽभिचार-श्रुतिः ।  
सर्वीयस्य समस्त-शासितुर् अहो ! श्रीरङ्ग--सर्व-स्व ! ते  
रक्षाकूत-निवेदिनी, श्रुतिर् असौ त्वन्-नित्य-**शास्तिस्** ततः ॥ २१ ॥+++(5)+++

इति पराशरभट्टः। न्यायपरिशुद्धाव् उद्धृतो वेङ्कटनाथार्येण। 
</details>

### अभिचारः
भागवतहितायाप्य् अभिचारो ऽनुज्ञातस् स्यात्।  
यथा भागवतानुग्रहे वयं भगवत्-साधनानि,  
तथा तद्-विरोधि-निग्रहे ऽपि कुतो न स्याम?  


### अनुज्ञा-कैङ्कर्यम्
आज्ञा-कैङ्कर्य-वेलायां तद्-भिन्नम् अनुज्ञा-कैङ्कर्यं निषिद्धम्।  

एवं यत्-किचिच् छास्त्राविरुद्धम् भगवद्-आज्ञाऽविरुद्धम् तद्-आराधन-रूपम् भवेत् -

> यत् करोषि यद् अश्नासि  
यज् जुहोषि ददासि यत् ।  
यत् तपस्यसि कौन्तेय  
तत् कुरुष्व मद्-अर्पणम् ॥ +++(5)+++

अनुज्ञा-कैङ्कर्यतो भगवान् प्रसादोन्मुखतरो भवति,  
पुनर् जीवः स्वरूप-ज्ञानेन रमते, 
तथा पाप-कृत्येषु मनो न यच्छति।  

फलापेक्षां विना देवालयगतिर् मङ्गलाशासनम् उच्यते श्रीवैष्णवैः।  
तत् स्वभावतः प्राप्तम्, अनुज्ञातं च। 


## इज्या 
प्रदर्शनानि
- पुदुकोट्टै-वासुदेवो [ऽत्र](https://www.youtube.com/watch?v=MssE78A5wI0) । 

आराधनाङ्ग-शरणागतिर् दोष-क्षान्त्यै कल्पते - तत्र +आनुकूल्य-सङ्कल्पः, प्रातिकूल्य-वर्जनं च विशिष्टे ऽङ्गे।

