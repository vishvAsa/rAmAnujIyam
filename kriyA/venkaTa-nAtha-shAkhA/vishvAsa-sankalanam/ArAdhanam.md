+++
title = "आराधनम्"
+++

## निर्वचनम्
वेदान्त-देशिक-कृतायां तात्पर्य-चन्द्रिकायाम् रामानुज-कृत-गीता-भाष्य-व्याखान-भूतायाम् एवम् -

> **स्वाराधनैक-प्रयोजनाये**ति ।  
> शेषस्य शेषिण्य् अतिशयाधानम्+++(=अतिशयस्य, न प्रतिकूलस्य +आधानम्)+++ एव प्रयोजनम् इति भावः।

अनेन शेषस्य शेषिण्य् अतिशयाधानम् एवाराधनम् इति गम्यते।

परिपूर्ण-शेष-वृत्तिर् एवाराधनम् इति विशिष्टाद्वैत-कोशे।  

स्वार्थक-फलाभिसन्धिस् तु न स्यात् तत्र। यथा -

> अनभिसंहित-फल-कर्मणाम् हि भगवद्-आराधन-रूपता

इति श्रुत-प्रकाशिका।  

## कर्माणि
तत्र कर्माणि चैवं स्युर् गोपाल-देशिकोक्तरीत्या -

> शरणागति-फल-भूत--  
तत्-कालोत्पन्न-भगवत्-**प्रेम-परीवाह-रूपाणि**।

शेषत्वम् [अन्यत्र](/rAmAnujIyam/tattvam/venkaTa-nAtha-shAkhA/vishvAsaH/jIvAnAM_sheShatvam) विचारितम्। 

आराधनाङ्ग-शरणागतिर् दोषक्षान्त्यै कल्पते - तत्र +आनुकूल्य-सङ्कल्पः, प्रातिकूल्य-वर्जनं च विशिष्टे ऽङ्गे।

कैङ्कर्यं च द्वेधा - आज्ञा-कैङ्कर्यम्, अनुज्ञा-कैङ्कर्यं चेति।  

## धर्मः
शास्त्रादिभ्यो धर्मो ज्ञेयः। (विस्तारः [प्रमाण-पत्त्रे](../pramANAni)। )  
आचार-प्रभवो हि धर्मः।  
भगवन्-निग्रह-कारणम् अधर्मः, तद्-अनुग्रहाय च धर्मः कल्पते।  
अधर्मे (नित्य-कर्मादि-त्यागेऽपि) सर्वस्य भक्त-प्रपन्न-सहितस्य प्रत्यवायो विद्यते -  
किञ्च भागवतेषु तद् अल्पतरम्।  
पापे प्रतिपदोक्त-प्रायश्चित्तं कार्यम्।  
वेङ्कटनाथार्येणोक्तम् - 

> अनुतापाद्, उपरमात्,  
प्रायश्चित्तोन्मुखत्वतः ।   
तत्-पूरणाच्, चापराधास्  
सर्वे **नश्यनति** पादशः +++(→४*१/४)+++ ॥ 

अशक्तौ प्रपत्तिर् योग्या।  
प्रपन्नानां तु शक्ताव् अपि प्रपत्तिः क्वचिच् छक्या - पश्चाद् उच्यते। 

धर्मस्य स्वर्गादीनि फलान्य् ऐहिकानि भवन्त्य् एव। 

प्रवृत्ति-धर्मे निवृत्ति-धर्मे च प्रायेण तान्य् एव कर्माणि, किञ्च सङ्कल्पे भेदः।  
निवृत्ति-धर्मे त्व् अयम् भावः -

> मूलतो भगवत्-कैङ्कर्यार्थम् इदं क्रियते,  
> न स्वार्थाय।  
> ऐहिकम् फलं गौणम् -  
> तत्र अल्पत्वम् अस्थिरत्वम्   
+++(प्रयासतः→)+++ दुःख-मूलत्वम् दुःख-मिश्रत्वम् दुःखोदर्कत्वम् +++(←फलत्वम्)+++  
विपरीताभिमान-मूलत्वम् स्वाभाविकानन्द-विरुद्धत्वम्  
इति दोष-सप्तकम् आह वेङ्कटनाथार्यः।


## भागवत-कैङ्कर्य-पर्यन्तता
भागवत-कैङ्कर्येण भगवतः सद्वारकम् आराधनम् भवति।  
भागवतानां तद्-आत्म-तुल्यत्वाद् - अद्वारकम् अप्य् आराधनम् भवति। 

यथा-सम्भवं सर्वम् अनुष्ठेयं काल-भेदेन।  
समकाले सन्निपाते तु प्रामुख्य-क्रमः -  
आचार्य-कैङ्कर्यम्, भागवत-कैङ्कर्यम्, भगवत्-कैङ्कर्यम्। 

किञ्च, भगवच्-छेषत्व--भागवत-शेषत्वयोः कार्य-कारण-भावो विद्यते -  
पूर्वस्य परीवाह-रूपम् उत्तरम्।  
तेन, नैतत् सम्भवति यद् भागवत-कैङ्कर्य-परो भगवत्-कैङ्कर्यम् उपेक्षेत  
प्राग्-उक्तं क्रम-विपर्ययम् अन्तरा।  
अपि च तथा सति, भगवद्-आज्ञाऽतिक्रमेण निगृहीतस्य  
ज्ञान-सङ्कोचतो भागवत-सेवाऽपि नश्येत्। 


### अपचार-वारणम्
भागवतापचारो भगवतो विशिष्यासह्यम् उच्यते।  
श्रुतिः- "दैव्ये जनेऽभिद्रोहं मनुष्याश् चरामसि …"। 


## अनुज्ञा-कैङ्कर्यम्
काम्य-कर्माणि शास्त्रोक्तानि +अभिचार-पर्यन्तान्य् अनुज्ञा-कैङ्कर्ये ऽन्तर् भवन्ति। 

आज्ञा-कैङ्कर्य-वेलायाम् अनुज्ञा-कैङ्कर्यं निषिद्धम्।  
यत्र +अकरणे प्रत्यवायो विद्यते, तद् आज्ञा-कैङ्कर्यम्।  
तद्-भिन्नं भगवत्-प्रीतिकरम् अनुज्ञा-कैङ्कर्यम्। 

एवं यत्-किचिच् छास्त्राविरुद्धम् भगवद्-आज्ञाऽविरुद्धम् तद्-आराधन-रूपम् भवेत् -

> यत् करोषि यद् अश्नासि  
यज् जुहोषि ददासि यत् ।  
यत् तपस्यसि कौन्तेय  
तत् कुरुष्व मद्-अर्पणम् ॥ +++(5)+++

अनुज्ञा-कैङ्कर्यतो भगवान् प्रसादोन्मुखतरो भवति,  
पुनर् जीवः स्वरूपज्ञानेन रमते, 
तथा पाप-कृत्येषु मनो न यच्छति।  

### अभिचारः
मन्ये भागवतहितायाप्य् अभिचारो ऽनुज्ञातस् स्यात्।  
यथा भागवतानुग्रहे वयं भगवत्-साधनानि,  
तथा तद्-विरोधि-निग्रहे ऽपि कुतो न स्याम?  

अन्यथा पापजनकम् अपि +अनुज्ञातम् एव । 

<details><summary>विस्तारः (द्रष्टुं नोद्यम्)</summary>

आज्ञा ते स-निमित्त-नित्य-विधयः, स्वर्गादि-काम्यद्-विधिः  
सोऽनुज्ञा, शठ-चित्त-शास्त्र-वशतोपायो ऽभिचार-श्रुतिः ।  
सर्वीयस्य समस्त-शासितुर् अहो ! श्रीरङ्ग--सर्व-स्व ! ते  
रक्षाकूत-निवेदिनी, श्रुतिर् असौ त्वन्-नित्य-**शास्तिस्** ततः ॥ २१ ॥+++(5)+++

इति पराशरभट्टः। 
</details>



## इज्या 
प्रदर्शनानि
- पुदुकोट्टै-वासुदेवो [ऽत्र](https://www.youtube.com/watch?v=MssE78A5wI0) । 

