+++
title = "०१ अभिगमनम्"

+++
अथ परमैकान्ती ब्राह्म-मु[हूर्ताभिधेये रात्र्याः पश्चिम-यामे वि]श्रमार्थं याम-द्वय-कृतां निद्रां परित्यज्य समाहित-मनाः [सत्व-स्थः प्रसन्न-धीः हरिर् हरिर् इति सप्त-कृत्व उच्चार्य हरिम् एव चिन्तय]न्न् उत्थाय पादौ प्रक्षाल्याचम्य तस्मिन्न् एव शयने स[मासीनो हरिर् ओम् इति निर्दिश्य सत्व-स्थः प्रसन्न-धीः पूर्व-यामानुसंहित-मन्त्रेण प्रतिसंहित-योगः अन्तः]-करण-चित्र-भित्ति-गतं विचित्र-शुभाश्रयं ध्येयं परिपूर्णं भगवन्तं नारायणं निद्रा-तमो-ऽन्तरितम् अपि सा[त्विक-ध्यान-रूप-प्रदीप-प्रकाशेन सम्यग् अवलोक्य त]त्-तत्-कालोचितं भगवन्-मन्त्र-जपं वेदाभ्यासं च यथा-बलम् आचरेत् । ततो गुरु-परम्परां ध्या[त्वा 

## ब्राह्मे मुहूर्ते उत्थाय कर्तव्य-ध्यान-प्रकारः

> प्रातः स्मरामि दधि-घोष-विधूत-निद्रं  
निद्रावसा]न-रमणीय-मुखारविन्दम् ।  
हृद्याभिराम-वपुषं नयनाभिरामं  
उन्निद्र-पद्म-नयनं नव-नीत-[चोरम् ॥  
प्रातर् भजामि भजताम् अभयङ्करं तं 
प्राक्-सर्व-जन्म]-कृत-पाप-भयापनुत्यै ।  
यो ग्राह-वक्त्र-पतिता‌ङ्घ्रि-गजेन्द्र-[घोर-  
शोक[^१] -प्रणाश-करणोद्धृत-शङ्ख-चक्रः ॥ ] 

[^१]: "प्रणाशम् अकरोत्" इति पाठान्तरम् ।

[[2]]

> प्रातः स्मरामि भव-ताप-महार्ति-शान्त्यै  
नारायणं गरुड-वाहनम् अञ्जनाभम् ।  
ग्राहाभिभूत-मद-वारण-मुक्ति-[हेतुं  
चक्रायुधं तरुण-वारिज-पत्र-नेत्रम् ॥ 

इत्य् अनु[सन्धाय "ब्रह्माणम्" इत्यादि-हर्य्-अष्टकं पठित्वा भूत-भावि-दशा-विशेष-परामर्शाय[[??]] कृताकृत-प्रत्यवेक्षणाय च नियतेन्द्रि[यः समाहितः अतिक्रान्तानन्तं कालं] निरर्थकम् अवलोक्य परमं निर्वेदं गत्वा गत-जल-सेतु-बन्धाभिलाष-तुल्यानुताप-प्रशमन-पूर्वकं सात्त्विक-[ धृत्यात्मकागामि-काल-शक्य-कै]ङ्कर्यम्

## निर्वेद-पूर्वकं प्रतिबन्धक-निवृत्ति-प्रार्थना 

> इत ऊर्ध्वम् अहन् तावत् यावज् जीवं श्रियः श्रियः ।  
पदयोर् अर्चनं कर्तुं यतमानस् समाहितः ॥  
अभि[गच्छन् हरिं प्रातः पश्चाद् द्रव्याणि चार्ज]यन् ।  
अर्चयंश् च ततो देवं ततो मन्त्रान् जपन्न् अपि ॥  
[ध्यायन्न् अपि परं देवं कालेषूक्तषु पञ्चसु ।  
वर्तमानस् सदा चैवं] पाञ्चकालिक-वर्त्मना ॥  
स्वार्जितैर् गन्ध-पुष्पाद्यैः शुभैश् शक्त्य्-अनुरूपतः ।  [आराधयन् हरिं भक्त्या गमयिष्यामि वासरान् ॥ 

इति निश्चित्य 

[[3]]

> एतत् क्रिया-विरोधीनि प्राचीनान्य् अ-शु]भानि मे ।  
कर्माण्य् अनन्तान्य् अच्छेद्यानि अनादीन्य् अशुचीनि च ॥  
स्वयैव कृपया देवो विनाश्यास्मन्-मनो-रथान् ।  
[पूरयत्व् इति सम्प्रार्थ्य मन्त्रम् एतम् उदीरयेत् ॥  
त्वय्य् आराधन-कामो ऽयं व्रतं चरितुम् इच्छति ।  
सङ्कल्प-सिद्ध्यै भगवन् पूरयास्य मनो-रथान् ॥] 

इति प्रार्थ्य अथैतन् मनो-रथ-सिद्ध्य्-अर्थं "अस्मद्-दे[शि]के"त्यादि श्लोकोक्त-रीत्या गुरु-प[रम्परोपसत्तिपूर्वकं ] भगवन्तं प्रपद्य 

## गुरु-परम्परोक्ति-पूर्वक-भगवद्-अनुसन्धानम्

> आत्मानं देहम् ईशं च चिन्तयेत् संयतेन्द्रियः ।  
ज्ञानानन्दमयो नित्यः प[रमात्मात्मको ह्य् अयम् ॥  
अस्मिन् दे]हे निवत्स्यामि शेष-भूतो ऽपि शार्ङ्गिणः ।  
शुक्ल-लोहित-सम्भूते जरा-रोगाद्य्-उपप्लुते ॥  
मेदो-रक्तास्थि[मांसादि-हेय-द्रव्य-समाकुले ।  
ता]प-त्रय-महावर्त-दह्यमानो ऽनिशं भ्रमन् ॥ 

[[4]]

> ईषणा-त्रय-तृष्णादि-बाध्यमाने दुरत्यये ।  
क्लिश्यामि पाप-भूयिष्ठे कारा-गृह-निभे ऽशुचौ ॥  
बहु-जन्म-बहु-क्लेशे [ जन्मवा]सादि दुःखिते ।  
वसामि सर्व-दोषाणाम् आलये दुःख-भाजने ॥  
अस्माद् विमोक्षणार्थाय चिन्तयिष्यामि केशव ।  
वैकुण्ठे परम-व्योम्नि दुग्धान्धौ वैष्णवे पदे ॥  
अन्-अन्त-भोग-पर्यङ्के समासीनं श्रिया सह ।  
इन्द्र-नील-मणि-श्यामं शङ्ख-चक्र-गदा-धरम् ॥  
पीताम्बर-धरं देवं पद्म-पत्र-निभेक्षणम् ।  
श्री-वत्स-कौस्तुभोरस्कं सर्वाभरण-भूषितम् ॥ 

एवं परिपूर्णं भगवन्तम् अनुसन्धाय वासुदेवादि-व्यूह-नाम-चतुष्टयं केशवादि-व्यूहान्तर-नामानि मत्स्यादि-दशावतार-नामान्य् अप्य् अधिगतानि पृथग् भूतानि स्तोत्र-निबद्धानि च देव्यादि-नामानि च भारतोक्तानुस्मृत्य्-अध्यायं च प्रहर्ष-जनकेनोच्चैश्-शब्देन सङ्कीर्तयन् 

एवं शृण्वताम् अपि सकल-दुरित-हारिणा हरि-सङ्कीर्तनेन संसृष्ट-मानसः सन्ध्यायाम् आसन्नायां भगवन्तम् उपासितुम् अधिजिगमिषुस् सङ्कल्पं कुर्यात् । हरिः ओम् 

> कृतं च करिष्यामि भगवन्-नित्येन भगवत्-पीत्य्-अर्थेन महा-विभूति-चातुरात्म्य-भगवद्-वासुदेव-पादारविन्दार्चनेन अभिगमनोपादानेज्या-स्वाध्याय-योग-पर्यन्तेन 
भगवत्-कर्मणा भगवन्तम् अर्चयिष्यामि 

इति सामान्येन सङ्कल्प्य 

[[5]]

## प्रातर् अभिगमन-सङ्कल्पः

> ओं कृतं च करिष्यामि भगवन्-नित्येन भगवत्-प्रीत्य्-अर्थेन महा-विभूति-चातुरात्म्य-भगवद्-वासुदेव-पादारविन्दार्चनेन अभिगमनेन भगवत्-कर्मणा भगवन्तम् अर्चयिष्यामि । 

इत्य् अभिगमनं सङ्कल्प्य 

> ओं भगवतो बलेन भगवतो वीर्येण भगवतस् तेजसा भगवतः कर्मणा भगवतः कर्म करिष्यामि वासुदेवस्य । 

इत्य् अनुसन्धायात्मानं 

> भगवान् एव स्व-शेष-भूतेन मया स्वकीयैः कल्याणतमैर् औपचारिक-सांस्पर्शिकाभ्यवहारिकैर् भोगैर् अखिल-परिजन-परिच्छदान्वितं स्वात्मानं पीतं कारयितुम् उपक्रमते 

इति चानुसन्धाय, "ओं नमः क्षिति-धराय महा-वराहाये"ति नमः पूर्वेण क्षिति-धर-लिङ्गेन मन्त्रेण श्री-वराहं नमस्कृत्य 

## सन्ध्या-पूर्व-काल-कर्तव्य-क्रमः

> नमो वराह-रूपस्य प्रियायै हरि-वल्लभे ।  
त्वं माता सर्व-भूतानां पाद-स्पर्शं क्षमस्व मे ॥  
[ नमो ऽस्तु प्रिय-दलायै तुभ्यं देवि वसुन्धरे ।  
त्वं माता सर्व-भूतानां पाद-स्पर्शं क्षमस्व मे ॥ ] 

इति महा-भारतादिषूक्तेन मन्त्रेण महा-वराह-महिषीं भुवं प्रणम्य प्रथमं वाम-पादं भूमौ विन्यस्य "विष्णोः क्रमो ऽसी"ति विष्णु-क्रमण-मन्त्रेण पद-क्रमान् कुर्वन् पादेन्द्रियाधिदैवतं त्रिविक्रमं विष्णुं ध्यात्वा, दर्भ-तिलाक्षत-वस्त्रादिकं दृष्टादृष्ट-साधनं स्नानोपकरणं सर्वं समाहृत्य तमस्-तिरोहित-दुष्ट-जन्तु-पलायनार्थं वैणवं दण्डं सङ्गृह्य निर्गम-मार्गं सञ्चाल्य गृहान् निर्गच्छन् "ओं नमः केशवाय" इति केशवम् अनुध्यायेत् । 

[[6]]

## मल-मूत्रोत्सर्जन-शौचादि-विधिः

ततः स्वाश्रम-ग्रामादिभ्यो बहिर् नैऋत्यां दिशि द्वित्रेषु पात-प्रमितां भुवम् अतिक्रम्य शुद्ध-देशे निक्षिप्त-स्नातोपकरणो विविक्त-देशं गत्वा यज्ञोपवीतं दक्षिणे कर्णे शिरसि वा निधायोत्तरीयेणावकुण्ठनं कृत्वा घ्राणास्ये वाससा संवेष्ट्यायाज्ञीयैर् अनार्द्रैस् तृण-पर्ण-काष्ठैर् लोष्ठेन वा भूमिं सञ्छाद्य सन्ध्यासु चोदङ्-मुखो रात्रौ दक्षिणा-मुख ऊर्ध्वम् अधस् तिर्यक् चापश्यन् नभो-भूम्यन्तरं च पश्यन्न् अन्-अनन्य-चित्तश् चिरम् अवस्थानं कुर्वन् पाणिना मौलिम् अ-स्पृशन् किञ्चिद् अप्य् अन्-उच्चरन् असोपानत्को देवालय--नदी-तीर--दर्भ-पृष्ठ--शाड्वल-वल्मीक--गिरि-पृष्ठ--जल-यज्ञ-भू--फाल--कृष्ट-भू--यज्ञीय-द्रुम-छाया--वर्त्म-गोष्ठ-भस्म-तुषाराङ्गार-श्मशान-पराशुचि-युक्तोषर--चतुष्-पथ--सस्याढ्य-भू--कुञ्ज--व्यतिरिक्त-स्थलेषु सोम-सूर्याग्नि-तीर्थ-ब्राह्मण-सन्ध्याम्बु-गो-स्त्री-वायु-देवताभिमुख्यं वर्जयन् मूत्र-पुरीषे कुर्यात् । न वेगं धारयेन् नोपरुद्भः क्रियाः कुर्यात् । यावच् चेद् वेगं धारयति तावद् अप्रयतस् स्यात् । नीहाराद्य्-अन्ध-कार-जनिते दिङ्-मोहने प्राण-बाध-भयेषु च यथा-सुखं मूत्र-पुरीषोत्सर्जनं कुर्यात् । यदि विस्मृतोपवीती मल-पुरीषे कुर्यात् तत्-सूत्रं परित्यज्य सूत्रान्तरं धारयेत् । जलालाभ-स्थले यदि रेतो-मूत्र-पुरीषोत्सर्जनं कुर्यात् तर्ह्य् अ-कृत-शौचश् चेत् आसूर्य-दर्शनं तिष्ठेत् । उदके लब्धे यथा-विधि शौचं कृत्वा स-चेल-स्नानं अहो-रात्रावासं महा-व्याहृतिभिर् होमं च कुर्यात् । यद्य् आद्र-वाससा विण्-मूत्रे कुर्यात् प्राणायाम-त्रयं कृत्वा पुनस् स्नानेन शुद्धयेत् । न पर्ण-लोष्ठाश्मभिर् मल-पुरीषापकर्षणं कुर्यात् । सव्य-करेण गृहीत-शिश्न एव मूत्र-पुरीषोत्सर्जनं कुर्यात् । यतिस् तु त्रि-दण्डम् उपदण्डेन बन्धयेत् उपदण्डाभावे निधान-स्थले चाशुद्धे त्रि-दण्ड-सहित एव मूत्र-पुरीषे कुर्यात् । 

[[7]]

तत उत्थाय शौच-पर्यन्तं शिश्नम् अनुत्सृजन् पूर्व-गृहीतां स-सिकतां मृदं दक्षिण-हस्नतेन गृहीत्वा प्राग्-उदीच्यां उदीच्यां वा शौच-देशं गत्वा मृदं निधायोर्ध्व-जानुर् आसीन उरु-द्वयान्त-स्थेन पाणिना सव्येन मृदं प्रक्षालयेत् । बहिर् जीनु-स्थितेन दक्षिण-पाणिना जलं दद्यात् । एवं पूर्वं जलेन प्रक्षाल्य पश्चान् मृदा पश्चाद् अम्बुभिः प्रक्षालयेत् । सुनिर्निक्ते मृदं दद्यान् मृदन्ते जलं दद्यात् प्रसृति-मात्रां प्रथमां मृदं, तद्-अधिकां द्वितीयां तद्-अधिकां तृतीयां तृतीयावद् अन्यां मृदो दद्यात् । लिङ्ग-शौचे त्रि-पर्व-सङ्ख्या-पूरितां मृदं दद्यात् । हस्तादिष्व् अवदान-समां मृदं दद्यात् । एवं द्वादश-कृत्वो गुद-शौचं कृत्वा पञ्च-कृत्वः कर-शौचं कृत्वा लिङ्ग-शौचं कृत्वा ततः कर-शौचं कृत्वा पद-द्वयं संयोज्य त्रिः मृदा प्रक्षाल्य पुनः पञ्च-कृत्वः करौ मृदा प्रक्षाल्य शौच-भू-तलं प्रक्षालयेत् । दिवा चेद् एवं रात्रौ चेद् अर्धं, आतुरस्य तद्-अर्धं, तथा ऽध्वनि, अशक्तस्य यथा-शक्ति, योषितां शूद्राणां चार्धं, गन्ध-लेप-क्षय-करं वा अन्-उपनीतस्य, गन्ध-लेप-क्षय-करं यथोक्तं गृह-स्थानां, द्वि-गुणं ब्रह्म-चारिणां, त्रि-गुणं वानप्र-स्थानां, चतुर्-गुणं यतीनां शौचं विधीयते । वापी-कूप-तटाकादिषु कथञ्चिद् अपि जलोद्धरणासम्भवे ऽपि जलाद् अरत्नि-मात्र-प्रदेशं त्यत्क्त्वासीनो मणि-बन्धात् परतो ऽरत्नि-मालात् परतो वा जलान्तर्गतां मृदं गृहीत्वा शौचं कुर्यात् । बाह्य-मृत्तिकान् नाहरेत् । शौच-भू-तलं च शोधयेत् । अन्यत्र नद्यादिषु तीर्थेषु च शौचं न कुर्यात् । तेषु उद्धृत-वारिणैव कुर्यात् । उद्धृत्य शौचे तु मृत्तिका-वारि-दौ परिचारकौ कर्तव्यौ । मूत्र-पुरीष-विसर्जनात् पूर्वम् एव स-जलं भाजनं संस्थाप्य कूलात् परीक्षितां संसृष्ट-सिकतां मृदं आहरेत् । 

[[8]]

यतिः पश्चान् मृदम् आहरेत् । यथा-विधि शौचं कृत्वा सोत्तरीय-स्नानं कुर्यात् । अङ्गार-तुष-कीटास्थि-शर्कराश्म-मलान्विताम् । कुड्य-पात-श्मशानोत्थां मृदं नाददीत । आखु-कृष्टात् वल्मीकात् पांसुलात् कर्दमान् मार्गात् ऊषरात् परस्य शैच-शिष्टाच् च मृदं नाहरेत् । यदा वालुकाभि‍श् शौचं कुर्यात् तदा द्वि-गुणं कुर्यात् । दिवा सन्ध्यासु चोदङ्-मुखो रात्रौ चेद् दक्षिणा-मुखः कुर्यात् । दक्षिणं पाणिं नाधः शौचे नियोजयेत्। नाभेर् ऊर्ध्वं वाम-हस्तं न नियोजयेत् । मूत्र-शौचे त्व् एकां मृदं लिङ्गे, सव्ये करे तिस्रो हस्तयोर् द्वे दद्यात् । शुक्ल-शौचे द्वि-गुणं दद्यात् । विण्-मूत्र-विसर्जनार्थं उपविष्टस् तद् यदि न कुर्याद् [अर्ध-शौचं कुर्यात् ॥] ब्रह्म-चारी यतिश् च नान्तर् लिङ्गं विशोधयेत् । तयोर् अन्तर् लिङ्ग-शौचे चान्द्रायणं विधीयते । मूत्र-पुरीषयोर् एकैकस्य प्रवृत्तौ तस्यैव शुद्धिः क्रमेणोभय-प्रवृत्तौ यथा-क्रमं युगपत् प्रवृत्तौ तु पुरीष-शुद्धिं प्रथमं कृत्वा मूत्र-शौचं कुर्यात् । ततः पाद-शौचं कृत्वा कर-शौचं कुर्याद् एवं सकृच् छौचं कृत्वा पुनर् एवं कुर्याद् इति निष्कर्षः । नाभेर् अधस्माद्[[??]] बाहुषु च कायिकैर् द्वादशभिर् मलैः सुरभि-मद्यैर् वोपहतो मृत्-तोयैः पञ्चभिस् तद्-अङ्गं प्रक्षाल्याचान्तश् शुद्ध्येत् । अन्यत्रोपहतो मृत्-तोयैः पञ्चभिः तद्-अङ्गं प्रक्षाल्य स्नानेन शुद्धयेत् । इन्द्रियेषु दशनच्-छदे चोपहतः उपोष्य स्नात्वा पञ्च-गव्य-प्राशनेन शुद्धयेत् । परस्य तु शोणित-रेतो-विण्-मूत्र-मज्जा-स्वेद-कर्ण-नेत्र-नासिका-स्थ-मल-स्पर्शे चत्वारो वर्णा द्वात्रिंशन् मृत्तिकाभिः तद्-अङ्गं प्रक्षाल्य स्नात्वा शुद्ध्येयुः । भुञ्जानस्य तु विप्रस्य गुदं प्रस्त्रवेद् यदि यथा-विधि शौचं कृत्वा स्नानं चरित्वोपवासं कृत्वा पञ्च-गव्येन शुद्धयेत् । मूत्र-पुरीषादि-करणे श्वादि-स्पृष्टः स्नात्वा पुरुष-सूक्तं जपेत् । 

[[9]]

ननु 

> पञ्चधा लिङ्ग-शौचं स्यात् गुद-शौचं त्रि-वेष्टितम् ।  
पादयोर् लिङ्गवच् छौचं हस्तयोश् च चतुर्-गुणम् ॥  
द्वे लिङ्गे मृत्तिके देये पञ्चापाने करे दश ।  
उभयोस् सप्त दातव्यं मृदश् शुद्धिम् अभीप्सता

इति शाण्डिल्य-वसिष्ठादि-प्रभृतिषु मृत्-सङ्ख्या-भेदो दृश्यते । 

> न्यूनाधिकं न कर्तव्यं शौचं शुद्धिम् अभीप्सता ।  
प्रायश्चित्तेन युज्येत विहितातिक्रमे कृते ॥ 

इति दक्ष-स्मृतौ विहित-सङ्ख्याया अतिक्रमे प्रायश्चित्तं च प्रतिपाद्यते । तत् कया संख्यया शौचं कर्तव्यम् इति चेद् उच्यते :- 

> देशं कालं तथात्मानं द्रव्यं द्रव्य-प्रयोजनम् ।  
उपपत्तिम् अवस्थां च ज्ञात्वा शौचं समाचरेत् ॥  
यावच् च शुद्धिं मन्येत तावच् छौचं समाचरेत् ।  
प्रमाणं शौच-सङ्ख्या वा न शिष्टैर् उपदिश्यते ॥  
यावन् नापैत्य् अ-मेध्यान्तात् गन्धो लेपश् च तत्-कृते ।  
तावन् मृद्-वारि देयं स्यात् सर्वासु द्रव्य-शुद्धिषु ॥ 

[[10]]

> शौचं तु द्वि-विधं प्रोक्तं बाह्यम् आभ्यन्तरं तथा ।  
मृज्-जलाभ्यां स्मृतं बाह्यं भाव-शुद्धिस् तथान्तरम् ॥  
गङ्गा-तोयेन कृत्स्नेन मृद्-भारैश् च नगोपमैः ।  
आ मृत्योर् आचरेच् छौचं भावदुष्टो न शुद्ध्यति ॥  

इति बोधायन-देवल-मनु-वैयाघ्र-पादादि-स्मरणात् 

देश-कालाद्य्-अनुगुणं यावन् मनश्-शुद्धि-विहित-सङ्ख्यासु विविधासु यावत्यां सङ्ख्यायां गन्ध-लेपापकर्षणं मन्यते तावत्यां यस्यां चित्-सौख्यायां शौच-समापनं कर्तव्यम् इति स्व-वर्णाश्रमाद्य्-अवस्थाद्य्-अनुगुणादृष्टार्थ-मृत्-सङ्ख्या । वर्णपरिणामादि-नियमवद्--गन्ध-लेप--क्षय-करं स्पर्श-पीडादि-रहितं यावत् भाव-शुद्धि-शौचं कृत्वा अपां द्वादशभिर् गण्डूषैः मुख-शुद्धिं कृत्वा पाणी अरत्नि-पर्यन्तं पादौ च जानु-पर्यन्तं प्रक्षाल्य यज्ञोपवीती बद्ध-शिखः पवित्र-पाणिर् अप्रावृत-कण्ठ-शिराः शुष्क-वासाश् शुचौ देशे प्राङ्-मुखो वोदङ्ग्-मुखो वा पादौ जले स्थले च कृत्वा ऊर्ध्व-जानुर् आसीनो दक्षिणं बाहुं जान्व्-अन्तरे कृत्वा सव्येन पाणिना जलं स्पृशन् दक्षिणं हस्त-तलं गो-कर्णाकारं विन्यस्य तोयं गृहीत्वा अङ्गुष्ट-कनिष्ठे मुक्त्वा विष्णु-तीर्थ-सञ्ज्ञे कर-तलोदरे अवस्थापयेत् । तद् उक्तं भारते आनुशासनिके एक-षष्टितमे ऽध्याये नारदः --

[[11]]

## आचमन-विधिः

> देवर्षि-पितृ-तीर्थानि ब्राह्मं मध्ये ऽथ वैष्णवम् । 
नृणां तीर्थानि पञ्चाहुः पाणि-सन्निहितानि वै ॥  
आद्य-तीर्थं तु तीर्थानां वैष्णवो भाग उच्यते ।  
यत्रोपस्पृश्य वर्णानां चतुर्णां वर्धते कुलम् ॥ 
पितृ-दैवत्य-कार्याणि वर्धन्ते प्रेत्य चेह च ॥ 

इति । 

ततः 

> ओं अच्युताय नमः ओं अनन्ताय नमः ओं गोविन्दाय नमः इति 

मन्त्रैः ब्राह्मेण तीर्थेनाशब्दं माष-निमग्न-मात्रा हृदयङ्गमास् त्रिर् अपः पीत्वा "ओं केशवाय नमः ओं नारायणाय नमः" इति ब्राह्मेण तीर्थेन अधो द्विः परिमृज्य मध्यमाभिस् तिसृभिर् अङ्गुलीभिस् तूष्णीं सकृद् ओष्ठव् उपस्पृश्य मुखं परिमृज्य दक्षिणेन पाणिना सव्यं पाणिं पादौ शिरश् च प्रोक्ष्य 

> ओं माधवाय नमः ओं गोविन्दाय नमः 

इत्य् अङ्गुष्ठोपकनिष्ठिकाभ्यां च चक्षुषी संस्पृश्याप उपस्पृश्य, 

> ओं विष्णवे नमः ओं मधुसूदनाय नमः 

इति तर्जन्य्-अङ्गुष्ठाभ्यां नासिके संस्पृश्याप उपस्पृश्य, 

> ओं त्रिविक्रमाय नमः ओं वामनाय नम 

इति अङ्गुष्ठ-कनिष्ठिकाभ्यां श्रोत्रे संस्पृश्याप उपस्पृश्य, 

> ओं श्री-धराय नमः ओं हृषीकेशाय नम 

इति मध्यमाङ्गुष्ठाभ्यां भुजौ संस्पृश्याप उपस्पृश्य, "ओं पद्म-नाभाय नम" इति सर्वाभिर् अङ्गुलीभिर् नाभिं संस्पृश्य, "ओं दामोदराय नम" इति तलेन हृदयं संस्पृश्याप उपस्पृश्य, "ओं श्री-वासुदेवाय नम" इति सर्वाभिर् अङ्गुलीभिर् मूर्धानं संस्पृश्याप उपस्पृश्य, सव्ये पाणौ शेषा आपो निनयेत् । अथ ब्रह्म-यज्ञाचमन-प्रकारः । 

> ओं भूः ऋग्-वेदः प्रीणातु, ओं भुवः यजुर्-वेदः प्रीणातु, ओं सुत्रः साम-वेदः प्रीणातु 

इति त्रिर् अपः पीत्वा 

> ओं भूर् भुवस् सुवः ऋग्-यजुस्-सामाथर्वाङ्गिरसः प्रीणन्तु, 
 
[[12]]

"इतिहास-पुराणे पीयेताम्" इत्य् ओष्ठौ ब्राह्मेण तीर्थेनोपस्पृश्य, मध्यमाभिस् तिसृभिर् अङ्गुलीभिर् असकृद् ओष्ठाव् उपस्पृश्य, मुखं परिमृज्य, "अग्निः प्रीणात्व्" इति दक्षिणेन पाणिना सव्यं पाणिं प्रोक्ष्य, "विष्णुः प्रीणात्व्" इति पादौ शिरश् च प्रोक्ष्य, "चन्द्रादित्यौ प्रीयेताम्" इत्य् अङ्गुष्ठोपकनिष्ठिकाभ्यां चक्षुषी संस्पृश्य, "प्राणापानौ प्रीयेताम्" इति नासिके संस्पृश्य, "प्रभासादि-सर्व-तीर्थानि प्रीणन्त्व्" इति अङ्गुष्ठ-कनिष्ठिकाभ्यां श्रोत्रे संस्पृश्य, "परमात्मा प्रीणात्व्" इति तलेन हृदयं, "श्रीः प्रीणात्व्" इति शिरश् च संस्पृशेत् । सर्वत्राङ्गोपस्पर्शने अप उपस्पृशेत् । 

> अन्ते वा सव्ये पाणौ शेषा अपो निनयेत्

इति पैठीनस्य्-उक्त-क्रमेण ब्रह्म-यज्ञ-समये आचमनं कुर्यात् । अत्राचमन-प्रकारा बहुधा धर्म-शास्त्रेषु भगवच्-छास्त्रेषु पुराणादिषु च प्रतिपादिताः। तत्र स्व-सूत्रोक्तम् अन्यद् वा यथा-शक्ति यथोपदेशम् आचमनं कुर्यात् । ग्रन्थि-युक्तेन ग्रन्थि-हीनेन वा दर्भेण युक्त-करः कर्माङ्गाचमनं कुर्यात् । कर्माङ्ग-व्यतिरिक्ताचमनं ग्रन्थि-हीनेन दर्भेण युक्त एव कुर्यात् । तदा तत्-पवित्रं परित्यज्य पुनर् आचामेत् । भुक्तोच्छिष्टं तु पवित्रं ग्रन्थि-युक्तं ग्रन्थि-हीनं वा परित्यजेत् । ब्राह्मेणैव तीर्थेनाचामेत् न काय-दैव-पितृ-तीर्थैः । आपद्-गतः काय-दैव-वैष्णवैर् आचामेन् न पित्र्येण कदाचन आचामेत् । पाद-प्रक्षालन-शेषेण नाचामेत् । यद्य् आचामेद् भूमौ स्रावयित्वा आचामेत्। न वर्ष-धाराम्बुना ऽऽचामेत्। पववं[[??]]कलुष-दुर्गन्ध-तैलादि--गन्ध-द्रव्य--वासितं स-फेनं स-बुद्बुदं स-मृत्तिकं कृमि-संयुक्तम् उष्णं क्षारच्-छन्नं पर्युषितं आन्तरिक्ष्यं नख-स्पृष्टम् एक-हस्तार्पितं भिन्न-रन्ध्र-विनिर्गतम् अज-स्पृष्टं देवाभिषिक्तं हेयं च जलम् आचमने त्यजेत् । तिष्ठन् नमन् हसञ् जल्पन् भाषणं शृण्वन्न् अन्यं स्पृशन् दिशः पश्यन्, काक-श्व-खर-विट्-क्रोड-व्रात्य--रजस्वलान्त्य-जाति--पतित-देवलक-भिषक्-शूद्र--सङ्कर-ज--महा-पातिकिनः पश्यन्, उष्णीषी कञ्चुकी बहिर्-जानु-करो ऽन्य-धीर् नग्नो नोपस्पृशेत् । 

[[13]]

वीक्षितेन जलेनाचामेत् । रात्राव् अपि वीक्षितेनैवाचामेत् । भुक्त्वासन-स्थो ऽप्य् आचामेत् । ताम्र-कांस्य-राजत-सौवर्ण-पात्र-स्थेन जलेनाचामेत् । हृत्-कण्ठ-तालुगाभिर् अद्भिः ब्राह्मण-क्षत्रिय-विशः क्रमेण शुद्धा भवन्ति । शूद्रा स्त्रियश् च सकृत् स्पृष्टाभिस् तालुगाभिर् अद्भिः शुद्धा भवन्ति। स्नान-पान-क्षुत-निष्ठीवन-स्वाप-जप-होम-दान-प्रतिग्रह-भोजन--सान्ध्य-कर्म--बलि-कर्म--वस्त्र-परिवृत्तिर् अन्योपसर्पण-चत्वर-क्रमण-श्मशानाक्रमण-स्त्री-शूद्रोच्छिष्ट-भोजनोच्छिष्ट--पुरुष-दर्शनाभोज्य-दर्शन--विण्-मूत्र-रेतोत्सर्जनाश्रु-लोहित-पात-चण्डाल-म्लेच्छ--पतित-भाषणानृत-भाषण--मार्जार-मूषिकादि-स्पर्शातिहासातिक्रोधाधोवायु-विसर्ग-शिखा-मोक्षोपवीत-विपर्यास-श्याव-दन्त-पर्यन्तोष्ठ-स्पर्शे। देवार्चन-गुर्व्-अभिमानादि-निमित्तेषु आचामेत् । तद्-अशक्तौ जलाभावे च दक्षिणं श्रवणं स्पृशेच् छक्ति-विषये न मुहूर्तम् अप्य् अप्रयतस् स्यात् इति विधिवद् आचम्य प्राङ्-मुखः कुक्कुटासन-संस्थितः दक्षिणं पाणिं जान्व्-अन्तरा कृत्वा कण्टकि-क्षीरि-वृक्षोत्थेनावरणेन द्वादशाङ्गुलेन कनिष्टिकाग्रवत् स्थूलेन शल्मल्य्-अश्वत्थ-भव्य-धव- किंशुक-कोविदार-शमी-श्लेष्मातक-विभीतक-गुग्गुलु-क्रमुक-तिन्दु-केङ्गुद-बन्धूक-गुडाक-ताल-हिन्ताल-केतक-बृहद्-वट-खर्जूर-नालिकेर-वानीर-क्षीरिका-शिग्रु-शिंशुपा--देव-दारु--मल्लिका-कार्पास-जातास् त्यज्याः । 

## दन्त-धावन-विधिः

स-पत्र-त्वग्-घन-ग्रन्थि-युक्त-काष्ठ-व्यतिरिक्त-काष्ठेन तृणेन पर्णेन वाभिमन्त्र्याहृतेन कुश-काशेष्टका-लोष्ट-पाषाणाङ्गार-वालुकापस्त्र[[??]]-नख-तर्जनी-मध्यमा-कनिष्ठिकाङ्गुलि-वर्जं प्रथमम् अधरतो वाम-भागारम्भं प्रदक्षिणं समन्तं दन्तान् धावयेत् । विधवा-कन्यका-ब्रह्म-चारिणो दन्त-धावनं न कुर्युः । करञ्जार्जुन-कैडर्य-शिरीष-खादिर-दूर्वाभिर् दन्त-शुद्धिं यतिः कुर्यात् । तैलाभ्यक्तस् तु दन्त-धावनं न कुर्यात् । प्रतिपत्-पर्व-नवमी-षष्ठी-तिथिषु शन्य्-अर्काङ्गारक-गुरु-वारेषु जन्म-नक्षत्रे श्राद्ध-दिनेषु उपवास-दिनेषु च काष्ठेन दन्त-शुद्धिं न कुर्यात् । नद्यां देवालये गोष्ठे श्मशाने जल-मध्यमे याग-स्थाने च दन्त-शुद्धिं न कुर्यात् ।

[[14]]

दक्षिणाभिमुखस् तिष्ठन् शयानः उदङ्-मुख आसन-स्थश् च दन्त-शुद्धिं न कुर्यात् । दन्त-काष्ठालाभे प्रतिषिद्ध-दिनेषु च तत्-तत्-रुप-पर्णैस् तृणैर् वा तेषाम् अप्य् अभावे अपां द्वादश-गण्डूषैर् मुख-शुद्धिं कुर्यात् । दन्त-काष्ठं प्रक्षाल्य भञ्जित्वा शुचौ देशे त्यजेत् । 

> आयुर् इत्य् आदि-मन्त्रस्य प्रजा-पति ऋषिः अनुष्टुप्-छ्न्दः वनस्पतिर् देवता दन्त-काष्ठ-भञ्जने दन्त-धावने च विनियोगः । 

## प्रातस् स्नान-विधिः

> आयुर् बलं यशो वर्चः प्रजां पशु-वसूनि च ।  
ब्रह्म-प्रज्ञां च मेधां च त्वं नो देहि वनस्पते॥  

इत्य् उभयत्र मन्त्रः । ततः शुचौ देशे पादौ प्रक्षाल्याचम्य तीरं संशोध्य देश-कालौ सङ्कीर्त्य स्नानं सङ्कल्प्य 

> समस्त-जगद्-आधार-शङ्ख-चक्र-गदा-धर॥  
देहि देव ममानुज्ञां युष्मत् तीर्थ-निषेवणे ॥  

इति भगवन्तम् अनुज्ञाप्य "हिरण्य-शृङ्गं वरुणम्" इति जपित्वा जलम् अवगाह्य उन्मज्ज्य "सुमित्रान आप ओषधयस् सन्त्वि"ति स्वात्मानम् अभिषिच्य  "दुर्मित्रास् तस्मै भूयासुर्" इति त्रिस् तीरे जलम् उत्सृज्य "नमो ऽग्नये ऽप्सुमते" इति नमस्कृत्य "यद् अपां क्रूरम्" इति दक्षिण-भागे अमेध्यांशं जलान् निरस्य "अत्याशनाद्" इति "गच्छ ब्रह्म स-लोकताम्" इत्य् अन्तेन पाणिना जलं त्रिर् आलोड्य पाणिना जले चतुर्-अश्रं तीर्थ-पीठम् उल्लिख्य 

[[15]]

> आवाहयामि त्वां देवि स्नानार्थम् इह सुन्दरि ।  
एहि गङ्गे नमस् तुभ्यं सर्व-तीर्थ-समन्विते ॥

इति "इमं मे गङ्गे यमुने"ति गङ्गादि-पुण्य-तीर्थान्य् आवाहयामीत्य् आवाह्यानुस्मृत्य
 
> विष्णु-वाम-पदाङ्गुष्ठ-नख-स्रोतो-विनिस्सृते ।  
तद्-भक्ति-विघ्न-रूपात् त्वं गङ्गे मां मोचयै न सः॥  
सह्य-पादोद्भवे देवि श्री-रङ्गोत्सङ्ग-गामिनि।  
श्री-कावेरि नमस् तुभ्यं मम पापं व्यपोहय ॥

इति तीर्थस्य अर्घ्य दत्त्वा मूल-मन्त्रेणाभिमन्त्र्य "आपो अस्मान् मातरश् शुन्धन्त्व्" इत्य् आदित्याभिमुखो निमज्ज्योन्मज्ज्य "आपो वा इदं सर्वम्" इत्य् अपो अभिमन्त्र्य "आपो हिष्ठा मयो भुव" इति तिसृभिः "दधिक्राव्ण्ण" इत्य् अनेन "हिरण्य-वर्णा" इत्य् अनुवाकेन च मार्जयित्वा 

> अघमर्षण-सूक्तस्य अघमर्षण ऋषिः अनुष्टुप्-छन्दः भाव-वृत्तो देवता। 

"ऋतं च सत्यं चार्थाद्धादि"ति तृचं चतुर्-ऋचं वा जले निमग्नस् त्रि-षड्-अष्ट-कृत्वो द्वादश-कृत्वो वा ऽऽवर्तयेत् । 

[[16]]

"एष भूतस्य भव्य" इति निमज्ज्योन्मज्ज्य मूल-मन्त्रेणाभिमन्त्र्य जलाञ्जलिम् आदाय सप्त-कृत्वो ऽभिमन्त्र्य स्व-मूर्ध्नि सिञ्चेत् । एवं त्रिस् सप्त-कृत्वो वा दक्षिणेन पाणिना जलम् आदाय सप्त-कृत्वो मूल-मन्त्रेणाभिमन्त्र्य पीत्वा ऽऽचम्य स्वात्मानं सप्त-कृत्वः प्रोक्ष्य परिषिच्य विरजां ध्यात्वा तीर्थे निमग्नो भगवत्-पादारविन्द-विन्यस्त-शिरस्को ऽष्टाविंशति-वारं तद्-उपरि यावच् छक्ति वा मूल-मन्त्रं जपित्वोन्मज्ज्य द्विर् आचम्य देवर्षि-पितृ-तर्पणं सङ्कल्प्य स्व-स्व-तीर्थेनैव गृहीत्वा स्व-स्व-तीर्थेन गो-शृङ्ग-मात्रम् उद्धृत्य वारि-स्थ एव देवान् ऋषीन् पितॄन् भगवद्-आत्मकान् ध्यात्वा सन्तर्प्य, व्याहृतिभिर् व्यस्ताभिस् समस्ताभिस् तर्पयित्वा प्राचीनावीति संस्कृत-प्रमीतानां त्रीन् उदकाञ्जलीन् तीरे दत्त्वा अ-संस्कृत-प्रमीतानाम् एकं तीरे दत्त्वा तीरं गत्वा निवीती 

## वस्त्र-धारण-प्रकारः

> ये के चास्मत् कुले जाता अ-पुत्रा गोत्र-जा मृताः ।  
ते गृह्णन्तु मया दत्तं वस्त्र-निष्पीडनोदकम् ॥  
ये बान्धवाबान्धवाश् च ये ऽन्य-जन्मनि बान्धवाः ।  
ते सर्वे तृप्तिम् आयान्तु भूमौ देत्तन वारिणा ॥  
यन् मया दूषितं तोयं शरीर-मल-सम्भवात् ।  
तस्य पापस्य शुध्य्-अर्थं यक्ष्माणं तर्पयाम्य् अहम् ॥  
 
इति चतुर्-गुणी-कृतं वस्त्रान्तं सन्दर्श्य तीरे निष्पीड्यासीनः 

अन्येन वाससः खण्ड-द्वयेन शिरो-ऽङ्गं च प्रत्येकं परिमृज्य "शुची वो हव्या मरुत" इति शुचि-वस्त्रं सम्प्रोक्ष्य "देवस्यत्वे"त्य् आदाय "अवधूतं रक्ष" हत्य् अवधूय "उदुत्यञ्चित्त्रमिति" द्वाभ्यां सूर्याय दर्शयित्वा "आवहन्ती वितन्वाने"ति कौपीनाच्छादन-पूर्वकं शुक्लं वासो धृत्वा धृतोत्तरीयश् चोरु-पर्यन्तं मृज्-जलाभ्यां प्रक्षाल्य, द्विर् आचम्य-

[[17]]

## ऊर्ध्व-पुण्ड्र-धारण-क्रमः 

कम्बलाद्य्-आसने स्थित्वा अस्त्र-मन्त्रेण वाम-पाणि-तलं संशोध्य "अश्वक्रान्त" इति "उद्धृतासीति" च श्वेतां मृदम् आदाय प्रणवेन वाम-पाणि-तले निधाय "मृत्तिके हन मे पापम्" इत्य् अभिमन्त्र्य "आपोवा इदम्" इति जलं गृहीत्वा "गन्धद्वाराम्" इति सेचनं कृत्वा अस्त्र-मन्त्रेण रक्षां कृत्वा प्रणवेन सम्मिश्रं कृत्वा मूल-मन्त्रेणाभिमन्त्र्य नृ-सिंह-बीजं लिखित्वा 

> भगवान् पवित्रं वासुदेवः पवित्रं शत-धारं सहस्र-धारम् अपरिमित-धारम् अच्छिद्रम् अक्षयम् अरिष्टम् अनन्तम् अच्युतं परिमितं परमं पवित्रं भगवान् वासुदेवः पुनातु 
[[TODO: परिष्कार्यम्]]

इति पवित्र-मन्त्रेण "देवस्त्वा सविता पुनात्व्" इति च तोयं निक्षिप्य तर्जन्या मृदं जलं चैकी-कृत्य भगवत्-पादाम्बु-ज-युगलं स्मरन् "विष्णोर्नुकं विष्णोरराटम्" इति चाभिमन्त्र्य पञ्चोपनिषन्-मन्त्रेण मूल-मन्त्रेण वासुदेव-द्वादशाक्षरेण विष्णु-सूक्तेन चाभिमन्त्र्य प्रथमं तर्जन्या प्रणवेन मूर्ध्नि मृदं विन्यस्य प्रणवादि-नमो ऽन्तैः केशवादि-द्वादश-नामभिः ललाटोदर-मध्य-वक्षः-कण्ठ-दक्षिणोदर-भुज-स्कन्ध-वामोदर-भुज-स्कन्ध-पृष्ठ-त्रिकेषु क्रमेण ललाट-कण्ठ-स्कन्ध-त्रिकेषु चतुर्-अङ्गुलायतानि अन्यत्राष्टाङ्गुलायतानि द्व्य्-अङ्गुल-विस्तृतानि ऋजूनि सान्तरालानि रम्याणि हरि-पद-संस्थानानि द्वादशोर्ध्व-पुण्ड्राणि तर्जन्न्या धृत्वा द्वादशाक्षर-विद्यया शेषं मूर्ध्नि विन्यस्य हरिद्रा-चूर्णं द्वादशसु पुण्ड्र-मध्य-देशेषु धृत्वा प्रणव-सम्पुटितैर् द्वादशाक्षर-मन्त्र-स्थैर् अक्षरैः केशवादि-द्वादश-नामभिः विष्णु-गायत्र्या च अङ्गुलीभिः स्पृशन् केशवादीन् ध्यात्वा 

[[18]]

> चिन्तयामि श्रियोपेतं ललाटे केशवं विभुम् ।  
लक्ष्म्या समेतं ध्यायामि नारायणम् अथोदरे ॥  
माधवं कमला-नाथं चिन्तयामि सदोरसि ।  
पद्मा-पतिं चिन्तयामि गोविन्दं कण्ठ-कूर्पके ॥  
पद्मिनी-वल्लभं विष्णुं चिन्तये दक्षिणोदरे ।  
दक्षिणे ऽस्मिन् भुजे पद्मा वासिनं मधुसूदनम् ॥  
स्मरामि दक्षिणे स्कन्धे रमा-नाथं त्रि-विक्रमम् ।  
वामे वृषाकपायीशं कुक्षौ ध्यायामि वामनम्॥  
धन्या-नाथं चिन्तयामि श्री-धरं सव्य-वाहके ।  
वाम-स्कन्धे हृषी-केशं सिद्धि-नाथं विचिन्तये ॥  
पृष्ठ-देशे पद्म-नाभं यज्ञेशं तं विचिन्तये ।  
दामोदरं स्मरामीशं इन्दिरा-वल्लभं त्रिके॥

इति तत्-तत्-स्थाने तत्-तन्-मूर्ति-ध्यानं कृत्वा नमस् कुर्यात् । एवं त्रयोदश-द्वादशाष्टौ षट्-चत्वार्य्-एकं वेति सङ्ख्या-भेदेन ऊर्ध्व-पुण्ड्राणि यथा-शक्ति यथा-विधि धारयेत् । तत्र मोक्षार्थी त्रयोदश-द्वादश-पुण्ड्राणि धारयेत् । तत्र ललाटादि-मूर्ध-पर्यन्तेषु पूर्वोक्तेषु त्रयोदशसु स्थानेषु प्रणवादि-नमोन्तैः केशवादि-द्वादश-नामभिः द्वादशाक्षर-विद्यया च त्रयोदशोर्ध्व-पुण्ड्राणि धारयेत् । शिरो-व्यतिरिक्तेषु तेषु स्थानेषु द्वादशाक्षर-विद्या-व्यतिरिक्तैर् एतैर् एव मन्त्रैर् वैकल्पिकैर् द्वादशोर्ध्व-पुण्ड्राणि धारयेत् ।
 
[[19]]

भोगार्थी अशक्तश् च कण्ठे परितस् स्थितानि चत्वारि स्थानानि शिरश् च वर्जयित्वा ललाटादिषु अष्टसु स्थानेषु प्रत्यक्षरं विष्णु-गायत्री-समन्वितैः प्रणव-सम्पुटितैर् अष्टाक्षर-मन्त्र-स्थैर् अक्षरैर् अष्टोर्ध्व-पुण्ड्राणि धारयेत् । भोगार्थी अशक्तश् च ललाट-हृत्-कण्ठ-कुक्षि-भुज-द्वयेषु षट्-स्थानेषु प्रत्यक्षरं विष्णु-गायत्री-समन्वितैः प्रणव-सम्पुटितैर् विष्णु-षड्-अक्षर-मन्त्रस्थैर् अक्षरैष् षड्-ऊर्ध्व-पुण्ड्राणि धारयेत् । फलान्तरार्थी अशक्तश् च ललाट-हृद्-भुज-द्वयेषु चतुर्षु स्थानेषु प्रणवादि-नमोन्तैर् वासुदेव-सङ्कर्षण-प्रद्युम्नानिरुद्ध-मन्त्रैश् चत्वार्य्-ऊर्ध्व-पुण्ड्राणि धारयेत् । अत्यन्ताशक्तः "उद्धृतासी"ति मन्त्रेण प्रणवेन वा ललाटे एकम् ऊर्ध्व-पुण्ड्रं धारयेत् । अत्रायं निष्कर्षः । गुरु-लघु-विकल्पे गुरोर् एव मुख्यत्वम् । यत्र तु कर्म-विशेषाङ्गतया वा फल-विशेषम् उद्दिश्य वा न्यून-सङ्ख्या-विधानं तत्र विशेष-वचन-बलान् न्यूनतयैव तत्-परिग्रहः । अन्यत्र तु अधिक-परिग्रह एव मुख्यः । द्रव्यालाभाशक्त्यादि-दशासु गत्य्-अभावात् न्यून-परिग्रहः । अत्यन्ताकरणात् यथा-शक्ति-करणस्य नित्ये शास्त्रीयत्वात् काम्येष्व् अपि केषुचित् यथा-शक्त्य्-अनुष्ठाने ऽपि तत्-तत्-यत्नानुरूप-फलस्य प्रतिपादितत्वाद् इति । कण्ठे तुलसी-नलिनाक्ष-मालां श्री-पवित्रञ् च धारयेत् । 

[[20]]

## प्रातस् सन्ध्या-वन्दन-क्रमः 

ततः स्वाचान्तः प्राणानायम्य प्रातस् सन्ध्या-वन्दनं सङ्कल्प्य गायत्र्या आपो ऽभिमन्त्र्य प्रणवेन प्रथमं व्याहृतिभिर् द्वितीयं गायत्र्या तृतीयं मार्जनं कृत्वा "आपोहिष्ठे"ति तिसृभिर् मार्जनं कृत्वा व्याहृतिभिस् स्वात्मानं परिषिच्य "सूर्यश्चे"त्य् आचम्य "दधिक्राव्ण्ण्" इति 'आपोहिष्ठे"ति नवभिर् ऋग्भिर् "हिरण्य-वर्णा" इति चतसृभिः "पवमानस् सुवर्जन" इत्य् अनुवाकेन कूर्चेन च पुनर् मार्जयित्वा प्रणव-व्याहृतिभिस् स्वात्मानं परिषिञ्चेत्। एवं स्व-स्व-सूत्रोक्त-प्रकारेण कृत्वा गायत्र्या ऽभिमन्त्रितं जलम् आदित्य-मण्डलान्त-स्थिताय परमात्मने त्रिर् अर्घ्य-रूपं दत्त्वा कालाति-पत्ति-प्रायश्चित्तार्घ्यं च दत्त्वा, प्रणव-व्याहृतिभिर् आत्मानं परिषिच्य, वज्री-भूत-तज्-जल-निहत-मन्देहाख्य-रक्षा-निरसन-पापावधूननार्थं सकृत् प्रदक्षिणं कृत्वा "असावादित्यो ब्रह्मे"ति ध्यायन् आत्मानम् आलभ्योपविश्य मार्ग-शीर्षादि-मासेशान् केशवादीनि तत्-तन्-मन्त्रैस् तर्पयित्वा आचम्य शुचौ देशे प्राङ्-मुखस् तिष्ठन् यया-विधि प्राणायाम-त्रयं कृत्वा प्रणव-व्याहृति--गायत्री-शिरसा ऋषि-छन्दो देवताः ध्यात्वा "आयात्व्" इति गायत्रीम् आवाह्य प्रणव-युक्ताभिर् व्याहृतिभिस् सहितां गायत्रीं शिरसा सह दश-कृत्वो जपित्वा तुरीय-पादम् अष्टोत्तर-शतम् अष्टाविंशति-वारं दश-वारं वा जपित्वा प्रणव-व्याहृति-त्रय-युक्तां गायत्रीं अष्टोत्तर-सहस्र-कृत्वः अष्टोत्तर-शत-कृत्वो ऽष्टाविंशति-कृत्वो द्वादश-कृत्वो दश-कृत्वो ऽष्ट-कृत्वो वा मन्त्रार्थानुसन्धान-पुरस् सरं जपित्वा पूर्ववत् कृत-प्राणयाम-त्रयः सन्ध्योपस्थान-सङ्कल्प-पूर्वकम् "उत्तमे शिखर" इति मन्त्रेण गायत्रीम् अनुज्ञाप्य स्व-स्व-सूत्रोक्तैर् "मित्रस्ये"त्य् आदिभिर् मन्त्रैः आदित्य-मण्डलान्त-स्थितं भगवन्तम् उपस्थाय स-प्रदक्षिणं भगवद्-आत्मक-सन्ध्यादि-पञ्चक-नमस्कारं कृत्वा 

> स यश्चायं पुरुषे यश्चासावादित्ये स एकः" 

इत्य् अधीतं हृदयान्त-स्थितं परमात्मानम् अभिवाद्य प्रणम्य दिग्-आदि-नमस्काराणाम् अपि स्व-पूर्व-पूर्वोपदेशानुष्ठान-पारम्पर्यम् अस्ति चेत् तत्रापि भगवद्-आत्मक-ध्यान-पूर्वकं प्रणमेत् । 
 
[[21]]

श्रीमद्-अष्टाक्षर-मन्त्र-जपं अष्टोत्तर-शतं यथा-शक्ति वा कुर्यात् । ततो ऽथर्व-शिरसं नारायणोपनिषदा ऽऽदित्यम् उपतिष्ठेत् । यद् वा गायत्री-जपानन्तरम् "उत्तमे शिखर" इति ताम् अनुज्ञाप्य मूल-मन्त्र-जपं कुर्यात् । ततो मैत्र-तृचा नारायणोपनिषद्भ्याम् ऋते [[??]] उपतिष्ठेत् । अर्घ्य-दान-जपोपस्थान-रूप-कर्म-त्रयस्य पृथक्त्वात् परस्पराङ्गाङ्गि-भावाभावात् मध्ये मूल-मन्त्र-जपस् सुकर एवेति साम्प्रदायिका आहुः। ततो मूल-मन्त्रेण जलं पीत्वा ऽऽचाम्य प्रोक्ष्य परिषिच्योदकाञ्जलीन् आदित्य-मण्डलान्तर्-वर्ति-भगवत्-पादारविन्दयोर् निक्षिप्य प्राणानायम्य भगवन्तं ध्यात्वा ततः आधार-शक्त्य्-आदि-पृथिव्य्-अन्तं तर्पयित्वा श्री-वैकुण्ठादि-पारिषदान् तर्पयेत्। 

## आधार-शक्ति-तर्पण-क्रमः 

यथा - 

> ओं आधार-शक्तिं तर्पयामि । प्रकृतिं तर्पयामि । सकल-जगद्-आधारं कूर्म-रुपिणं नारायणं तर्पयामि । अन्-अन्तं नाग-राजं तर्पयामि । भूमिं तर्पयामि । श्री-वैकुण्ठ-दिव्य-लोकं तर्पयामि। श्री-वैकुण्ठ-दिव्य-जन-पदं तर्पयामि । श्री-वैकुण्ठ-दिव्य-नगरं तर्पयामि । श्री-वैकुण्ठ-दिव्य-विमानं तर्पयामि । आनन्दमयं दिव्य-मण्टप-रत्नं तर्पयामि । आस्तारण-रूपिणं अन्-अन्तं नाग-राजं तर्पयामि । धर्मं तर्पयामि । ज्ञानं तर्पयामि । वैराग्यं तर्पयामि । ऐश्वर्यं तर्पयामि । अ-धर्मं तर्पयामि । अ-ज्ञानं तर्पयामि । अ-वैराग्यं तर्पयामि । अन्-ऐश्वर्यं तर्पयामि । एभिः परिच्छिन्न-तनुं पीठ-भूतं सदात्मानम् अन्-अन्तं नाग-राजं तर्पयामि । ओं ऋग्-वेदं तर्पयामि । यजुर्-वेदं तर्पयामि । साम-वेदं तर्पयामि । अथर्वण-वेदं तर्पयामि । कृत-युगं तर्पयामि । त्रेता-युगं तर्पयामि । 

[[22]]

द्वापर-युगं तर्पयामि । कलि-युगं तर्पयामि | काल-चक्रं तर्पयामि । पीठ-भूतं नाग-राजं तर्पयामि। अष्ट-दल-पद्मं तर्पयामि । सूर्य-मण्डलं तर्पयामि । सोम-मण्डलं तर्पयामि । वह्नि-मण्डलं तर्पयामि । विमलां तर्पयामि । उत्कर्षिणीं तर्पयामि । ज्ञानां तर्पयामि । क्रियां तर्पयामि । योगां तर्पयामि। प्रभ्वीं तर्पयामि । ईशानां तर्पयामि । अनुग्रहां तर्पयामि । जगत्-प्रकृतिं दिव्य-योग-पर्यङ्कं तर्पयामि । सहस्र-शीर्षं नाग-राजं तर्पयामि । अन्-अन्तं पाद-पीठं तर्पयामि। सर्व-परिवाराणां पद्मासनानि तर्पयामि । अन्-अन्त-गरुड-विष्वक्सेनानां स-पीठक-पद्मासनानि तर्पयामि । अस्मद्-गुरुंस् तर्पयामि । परमात्मानं नारायणं तर्पयामि । श्रीं श्रियं तर्पयामि । भूं भूमिं तर्पयामि। नीं नीलां तर्पयामि । सर्वा भगवद्-दिव्य-महिषीस् तर्पयामि । किरीट-मकुटाधिपतिं तर्पयामि । किरीट-मालाम् आपीडात्मानं तर्पयामि । दक्षिण-कुण्डलं मकरात्मानं तर्पयामि । वाम-कुण्डलं मकरात्मानं तर्पयामि । वैजयन्तीं वन-मालां तर्पयामि श्रीमत्-तुलसीं तर्पयामि । श्री-वत्स-श्री-निवासं तर्पयामि । हारं सर्वाभरणाधिपतिं तर्पयामि । श्री-कौस्तुभं सर्व-रत्नाधिपतिं तर्पयामि । श्री-काञ्ची-गुणोज्ज्वलं पीताम्बरं तर्पयामि । सर्वाणि भगवद्-दिव्य-भूषणानि तर्पयामि । श्री-सुदर्शनं हेति-राजं तर्पयामि । नन्दकं खड्गाधिपतिं तर्पयामि । पद्मं तर्पयामि । पाञ्च-जन्यं शङ्खाधिपतिं तर्पयामि । शार्ङ्गं चापाधिपतिं तर्पयामि । कौमोदकीं गदाधिपां तर्पयामि । सर्वाणि भगवद्-आयुधानि तर्पयामि । सर्वा भगवत्-पादारविन्द-संवाहिनीस् तर्पयामि । अन्-अन्तं नाग-राजं तर्पयामि । सर्वान् भगवत्-परिचारकांस् तर्पयामि । भगवत्-पादुके तर्पयामि । सर्वान् भगवत्-परिच्छदांस् तर्पयामि। वैनतेयं तर्पयामि । विष्वक्सेनं तर्पयामि । गजाननं तर्पयामि ।

[[23]] 

जय-सेनं तर्पयामि । हरि-वक्त्रं तर्पयामि । काल-प्रकृति-सज्ञं तर्पयापि । सर्वान् भगवद्-विष्वक्सेन-परिजनांस् तर्पयामि । चण्डं द्वार-पालं तर्पयामि । प्रचण्डं द्वार-पालं तर्पयामि । भद्रं द्वार-पालं तर्पयामि । सुभद्रं द्वार-पालं तर्पयामि । जयं द्वार-पालं तर्पयामि । विजयं द्वार-पालं तर्पयामि । धातारं द्वार-पालं तर्पयामि । विधातारं द्वार-पालं तर्पयामि । सर्वान् भगवद्-द्वार-पालान् तर्पयामि । कुमुदं गणाधिपतिं स-वाहन-परिवार-प्रहरणं तर्पयामि । कुमुदाक्षं गणाधिपतिं स-वाहन-परिवार-प्रहरणं तर्पयामि । पुण्डरीकं गणाधिपतिं स-वाहन-परिवार-प्रहरणं तर्पयामि । वामनं गणाधिपतिं स-वाहन-परिवार-प्रहरणं तर्पयामि | शङ्कु-कर्ण-गणाधिपतिं स-वाहन-परिवार-प्रहरणं तर्पयामि । सर्व-नेत्रं गणाधिपतिं स-वाहन-परिवार-प्रहरणं तर्पयामि । सुमुखं गणाधिपतिं स-वाहान-परिवार-प्रहरणं तर्पयामि । सुप्रतिष्ठितं गणाधिपतिं स-वाहन-परिवार-प्रहरणं तर्पयामि । सर्वान् भगवत्-पारिषदान् तर्पयामि । 

## ब्रह्म-यज्ञ-क्रमः 

एवं तर्पयित्वा ऽऽचम्य ब्रह्म-यज्ञं तैत्तिरीय-श्रुत्य्-आद्य्-अनुसारेण उदित-आदित्ये यथा-विधि कुर्यात् । 

यथा - सङ्कल्प्य "विद्युद्-असी"त्य् अपः पीत्वा ऽऽचम्य प्राणानायम्य स-पवित्रौ करौ दक्षिणोत्तरौ कृत्वा "तत्-सवितुर्" इति पच्छोर्धर्चशस् ततः सर्वा व्याहृतीर् विहृताः पादादिषु अन्तेषु वा तथार्धर्चयोर् उत्तमां कृत्स्नाम् इति ब्रह्मोपदेशोक्त-क्रमेण स-प्रणवम् उच्चार्य "हरिर् ओम्" इत्य् उच्चार्य "भूर् भुवस् सुवस् सत्यं तपः श्रद्धायां जुहोमी"त्य् उक्त्वा 

> स्वयम्भुवे नमः । सरस्वत्यै नमः । सावित्र्यै नमः। श्रियै नमः । श्रियः पतये नमः । प्राणाय वाचस्पतये नमो वाचे प्राण-पत्नै। 

[[24]]

"अधीहि भो" इत्य् आदित्यम् अभिवीक्ष्य औपासन-वैश्व-देवान्ते "अधीहि भो" इति गार्हपत्यम् औपासनं (वह्नि-मात्रे) अभिमन्त्र्य गुरु-समीपे गुरुं तथोक्त्वा तस्माद् अनुज्ञां प्राप्य "यो ब्रह्माणं विदधाती"त्यृचा मूल-मन्त्रेण द्वयेन च भगवन्तं नारायणं प्रणम्य वेदाचार्येभ्यो नमः "ओं वेद-व्यासाय नम" इत्य् उच्चार्य "ओं तत् सत्" इत्य् उक्त्वा चतुरो वेदादीन् अधीत्य "नमो ब्रह्मण" इति परिधानीयान् त्रिर् उक्त्वा "वृष्टिर् असी"त्य् अप उपस्पृश्य आचम्य काण्डर्षि-देवर्षि-पितृ-तर्पणं तत्-तत्-तीर्थेनैव यथा स्व-शाखं कृत्वा ऽऽचम्य ब्रह्मार्पणं कुर्यात् । एवं प्रकारेण तर्पणाद् अर्वाग् वा प्रातर् औपासनानन्तरं वा वैश्वदेवावसाने मनुष्य-यज्ञानन्तरं वा ब्रह्म-यज्ञं कुर्यात् । अत्र स्व-शाखाध्ययनम् एव प्रथमतः कार्यम् । अधीतान्य-वेदश् चेत् तस्य पश्चाद् अध्ययनं ब्रह्म-यज्ञेन कार्यम् । प्रश्नाध्यायासमर्थो यथा-शक्ति क्रमाद् अनुवाकं वा सूक्तं वा साम-वर्गं वा ऽधीयीत । नाधीत-वेदस् तु ब्रह्म-यज्ञे गायत्रीं मूल-मन्त्रं च यथा-शक्ति जपेत् । अन्-अधीत-वेदो ऽशक्तो वा ब्रह्म-यज्ञे पुरुष-सूक्तं होतॄन् वा अथर्व-शिरसा वा जपेत् । अधित-वेदो ऽन्-अधीत-वेदो ऽपि नित्य-प्रश्नानन्तरं वैकल्पिक-पुरुष-सूक्त-होतृ-अथर्व-शिरो जपानन्तरं "नमो ब्रह्मण" इति परिधानीयायाः पूर्वं नित्यं कूश्माण्डानुवाक-चतुष्टयं "अग्निर्मूर्धा दिवः ककुदि"ति छन्दस् सज्ञं संहिता-गतानुवाकं च जपेत् । अत्र बोधायनः । 

> जघनेन गार्ह-पत्यम् उपविश्य औपासनस्य वा अधीहि भो 

इति गार्ह-पत्यम् उक्त्वा प्राणायामैस् त्रिर् आचम्य सावित्रीं सहस्र-कृत्वो ऽऽवर्तयेत् शत-कृत्वो ऽपरिमित-कृत्वो वा दश-वारं वेदादयश् छन्दांसि कूश्माण्डानि चाधीतेति । भुक्तस्य ब्रह्म-यज्ञे ऽन्-अधिकारः । 

[[25]]

अस्पृश्याशौच-दुष्टस्यानध्यायः । अदुष्टस्यापि अ-मेध्य-शव-शूद्रान्त्य-पतितान्तिक-देशे ऽन्-अध्यायः यथाध्यायं अध्यायः पदस्य क्रमस्य वा ऽध्यायः । अन्नाद्य्-अकामो निर्भुजं ब्रूयात् । स्वर्ग-कामः प्रतृण्णम् उभय-कामः उभयम् अन्तरेणेति । ऋग्-वेदारण्यकोक्तेः । अत्र निर्भुज-शब्देन संहिता, प्रतृण्ण-शब्देन पदं उभयम् अन्तरेणेति शब्देन क्रमः उच्यते । उच्चैर् अध्येतव्यम् न तु मनसा । विद्युदाद्य्-अन्-अध्यायेष्व् अप्य् अध्येतव्यम् । अनियत-प्रश्नाध्यायिनः अन्-अध्यायेषु अल्पम् एव अध्ययनं कार्यम् । संहिता-शाखा-काठकारण्यानि वैश्वदेव-मन्त्र--मन्त्र-प्रश्रौ च पठेत् । पुनश् चैवम् इति ब्रह्म-यज्ञे ऽध्ययन-क्रमो बोध्यः । ऋग्-वेदिनां संहिता-ब्राह्मणारण्यकानीति क्रमः । साम-वेदिनां प्रकृति-ऋग्-ग्रन्थोत्तरा-ग्रन्थ-प्रकृत्य्-ऊह-रहस्य-गत-साम-महा-ब्राह्मण-षड्-विंश-साम-विधानार्षेय-देवताध्यायोपनिषत्-संहितोपनिषद्-वंश-ब्राह्मणानीति क्रमः। सायं कालात् प्राग्-एव ब्रह्म-यज्ञः कर्तव्यः । अथावाहित-तीर्थं मन्त्रांश् च स्वात्मनि समाहृत्य तीर्थासन्न-विष्ण्व्-आयतनं गत्वा प्रदक्षिणानि प्रणामांश् च युग्मानि कृत्वा विष्वक्सेनं तत्-तत्-द्वार-पालांश् च प्रणम्यानुज्ञाप्य भगवन्-मन्दिरं प्रविश्य भगवन्तम् अष्टाङ्गेन तत्-तद्-देश-काल-शक्येन मस्तिष्क-सम्पुट-प्रह्वाङ्ग-पञ्चाङ्ग-दण्डाङ्गादिष्व् अन्यतमेन वा प्रणम्य भगवतः पुरस्ताद् दक्षिणतो ऽवस्थाय गुरु-परम्परया परम-गुरुं भगवन्तं शरणम् उपगम्य पावन-मनो-हर-तद्-दर्शनानन्दोपबृंहित-सर्वाङ्गः प्रीति-परिहार-रूप-पाणिः स्तव्यस् तव-प्रिय-वशीकरणानि स्तोत्राणि पठित्वा भगवत्-सेवया ऽऽत्मानं कृतार्थं मन्यमानो यथा-शक्त्य् उपहार-निवेदनं पुष्पादि-प्रदानं च कृत्वा भगवद्-अनुज्ञया क्वचिन् निभृतम् उपविश्य जपादिभिर् भगवन्तम् उपासीत । भगवन्-मन्दिरे च तत्-तच्-छास्त्रोदितान् अपचारान् परिहरेत् । 

[[26]]

ततः श्रीमन् नारायणं पूर्ववत् प्रणम्य विष्वक्सेनादीन् अनुज्ञाप्य भगवन्-मन्दिरान् निर्गत्य स्व-देवाधिष्ठितं स्वाश्रमं गृहं वा गन्तुम् उद्युक्तो ऽभ्युक्षणं जलं सौवर्ण-रजत-ताम्रादि--लोह-मय--मृण्-मय--पात्रेषु दृढेष्व् आदाय संयतात्मा वाग्-यतो गृहम् आगत्य अन्येन जलेन सुप्रक्षालित-पाणि-पादः स्वाचान्तो "वास्तोष्पत" इति सूक्तं जपन् भगवन्-मन्दिरं संमृज्यानुशोध्य आवाहित-तीर्थेन गो-मयेनानुलिप्य "आनो भद्रा" इति सूक्तेन रङ्ग-वल्लीं  निक्षिपेत्। ततः स्वर्णं कुशं वा ऽभ्युक्षणोद-पात्रे निक्षिप्य होम-पूर्वं याग-भूमिम् अ-शेषाणि द्रव्याणि तद्-उचित-स्थानानि च सम्प्रोक्ष्याचामेत् । एवं त्रि-सन्ध्यम् अभ्युक्षणं कुर्यात् । नाप्रोक्षिते यजेत् । न निषिद्ध-पात्रेष्व् अभ्युक्षणम् आहरेत् । (अभिगुप्तम् आहरेत् पाणिना वस्त्रेण च नाहरेत्) शूद्रः कन्यानुपेतो वा नाहरेत् । अ-व्रत--एक-वस्त्रो वा नाहरेत् । न सव्येन पाणिना प्रोक्षयेत् । ततः श्रौत-स्मार्तश् चाग्निः यस्य स-सूत्र-विधिना पूर्वं श्रौतं होमं कृत्वा स्मार्तं होमं कुर्यात् । 

## प्रपन्नानां परमैकान्तिनां हिंसा-युक्तेषु श्रौत-कर्मसु प्रवृत्तिर् अयुक्तेत्याक्षेपः 

परमैकान्तिनां श्रौत-कर्मसु हिंसादि-युक्तेषु उपरि चरादीनां प्रवृत्य्-अदर्शनात् कथं तेषां करणीयत्वम् ? कृतेष्व् अपि श्रौत-कर्मसु तत्-फल-भोगस्यावश्यं भावित्वात् । 

> नाभुक्तं क्षीयते कर्म कल्प-कोटि-शतैर् अपि 

इति वचनात् । 

> एवम् एवामुत्र पुण्य-चितो लोकः क्षीयते

इति क्षयिष्णुत्वेनावगतानां तत्-फलानां परमैकान्त्य् अनपेक्षितत्वाच् च । 

## प्रपन्नानां परमैकान्तिनां पिष्ट-पशु-खण्डन-पूर्वकं भगवद्-आराधन-रूप-श्रौत-कर्मानुष्ठानावश्यकता-निरूपणम् 

अतः प्रपन्नानां श्रौत-कर्मसु प्रवृत्तिर् अयुक्तेति चेत् मैवं पाञ्च-रात्रे मन्त्र-सिद्धान्तागम-सिद्धान्त-तन्त्र-तन्त्रान्तर-सिन्द्धान्त-रूपेषु चतुर्ष्व् अपि मन्त्र-सिद्धान्त-मार्गेण तापादि-पञ्च-संस्कारैः चक्राब्ज-मण्डले यथा-विधि दीक्षितान् परमैकान्तिनः प्रति श्रौत-कर्मणां भगवद्-आराधन-रूपत्वेन विहितत्वात् । 

[[27]]

## महा-भारतस्थोपरिचरोपाख्यान-तात्पर्य-निरूपणम् ??

> ब्राह्मणैः क्षत्रियैर् वैश्यैः शूदैश् च कृत-लक्षणैः ।  
अर्चनीयश् च सेव्यश् च नित्य-युक्तः स्व-कर्मसु ॥  
सात्वतं विधिम् आस्थाय गीतस् सङ्कर्षणेन यः ।  
द्वापरस्य युगस्यान्ते ह्य् आदौ कलि-युगस्य च ॥  

इत्य् अत्र सङ्कर्षणोक्त-सात्वत-शास्त्र-विधौ स्थित्वा ताप-पुण्ड्रादि-कृत-लक्षणैः वेदोक्त-नित्य-नैमित्तिकादि-स्व-स्व-कर्मसु नित्य-युक्तैस् तत्-कर्मसु भगवतो ऽर्चनीयत्व-सेव्यत्वस्योक्तत्वात् । मोक्ष-धर्मे उपरि चर-वसूपाख्याने[[??]] 

> काम्य-नैमित्तिकाजस्रा  याज्ञिकाः परम-क्रियाः ।  
सर्वं सात्वतम् आस्थाय विधिं चक्रे समन्वित 

इति वसुनापि नित्य-नैमित्तिक-काम्यानां यज्ञानां पाञ्च-रात्रोक्त-मार्गेण कृतत्वेनोक्तत्वात् । विशिष्य तेन अश्व-मेधादि-काम्यानां कर्मणाम् अपि तत्रैवानुष्ठितत्त्व-प्रतिपादनाच् च । न च वसुनापि नित्य-नैमित्तिक-काम्येषु यज्ञेषु पिष्ट-पशोर् एव कृतत्वाद् एव ऋषि-संवादे साक्षि-भूतेन अनेन देवेषु पक्ष-पातात् । पश्व्-आलम्भे धर्मत्वेन प्रतिपादिते सति अस्य वसोः शास्त्र-वचन-दोषात् गर्ते पातित्य-दर्शनाच् च पिष्ट-पशु-सहित-यज्ञ-कर्मस्व् एव प्रवृत्तिर् युक्ता न तु पश्व्-आलम्भ-कर्मस्व् इति वाच्यम् । तत्रैव मोक्ष-धर्मे अधिकार-चोदनाध्याये कृत-युगे पिष्ट-पशुः त्रेता-द्वापरयोः पश्व्-आलम्भः कलि-युगे धर्मस्यैक-पादेन स्थितिर् इत्य् उक्त्वा- 

## पिष्ट-पशुः कार्त-युग-धर्म-निष्ठाधिकारि-विशेष-विषयः ??[[??]]

> गुरवो यत्र पूज्यन्ते साधु-वृत्ताश् च मानिताः ।  
वस्तव्यं तत्र युष्माभिः यत्र धर्मो न हीयते ॥  
यत्र वेदाश् च यज्ञाश् च दमः सत्यं तपस् तथा ।  
हिंसा च धर्म-संयुक्ता प्रचरेयुस् सुरोत्तमाः ॥  
स वै देशो हि वस्तव्यो मा वो ऽधर्मः पदास्पृशेत् । 

[[28]]

इत्यादिना क्वचित् क्वचित् पश्व्-आलम्भ-युक्त-धर्माविर्भावस्योक्तत्वात् । तस्मात् कृत-युगादि-यन्वस्थया[[??]] पिष्ट-पशोः साक्षात् पशोश् चालम्भः । पिष्ट-पशु-विधेश् च इदानीं पठ्यमान-शाखासु सूत्रेषु चादर्शनेन तत्-प्रयोगस्याधुनिकैर् ज्ञातुम् अ-शक्यत्वात् बहु-शाखा-दर्शिनां कार्त-युगाणाम् ऋषीणाम् एवात्राधिकारो युक्तः । नन्व् एवं साक्षात् पश्व्-आलम्भे "न हिंस्याद् इति" शास्त्र-विरोधः । न चाग्निषोमादि-हिंसायाः विशेष-विधानेन "न हिंस्याद्" इति शास्त्रस्य आहवनीयादि-शास्त्रस्य विशेष-विहित-पद-हामेतर-होम-विषयत्ववत् तद्-इतर-हिंसा-विषयत्वम् इति वाच्यम् । 

## प्रत्यक्ष-पशु-याग-समर्थनम् ??[[??]]

पदे क्रियमाणस्य होमस्याहवनीये कर्तुम् अशक्यतया विरोधेनाहवनीय-शास्त्रस्य तद्-इतर-विशेष-विषयत्वे ऽपि इहाविरोधेन उत्सर्गापवाद-न्यायासम्भवाद् अग्नीषोमीय-शास्त्रस्य अहिंसा-शास्त्रस्य च क्रमेण क्रतूपकारं प्रत्यवायश् च प्रतिपश्व्-आलम्भस्य साधनत्वावबोधकत्वात् । न चाग्नीषोमीयादि-विधिना बलवद्-अन्-इष्टाजनकत्व-विशिष्टेष्ट-साधनत्व-शक्तेन सह बलवद्-अन्-इष्ट-जनकत्व-बोधकाहिंसा-शास्त्रस्य विरोधो ऽवर्जनीय इति वाच्यन् । अहिंसा-शास्त्राविरोधाय अग्नीषोमीयादि-विधेः विशिष्ट[[??]]-शक्तस्यापि श्येनादि-विधेर् इव इष्ट-साधनत्व-मात्र-परत्वस्योचितत्वाद् इति चेत् मैवं अग्नीषोमीय-पश्व्-आलम्भस्य हिंसात्वासम्भवात् । तद् धि न तावत् दुःख-जनकत्व-मात्रम्। छेदनादेः चिकित्सक-व्यापारस्यापि हिंसात्वापत्तेः । नापि प्राण-वियोगोद्देश्यक-व्यापारत्वं, सर्व-स्व-हरणादेः हिंसात्वानापत्तेः सर्वत्व-हरणादेर् अपि हिंसकत्वेन लोक-व्यपदेशात् । न चायम् औपचारिकः वैपरीत्यस्यापि सुवचत्वात् । किन्तु परम-प्रयोजनापर्यवसायित्वे सति तादात्विक[[??]] दुःख-जनकत्वं । चिकित्सादि व्यावृत्तये कलञ्ज-भक्षणादि-व्यावृत्तये च विशेषण-द्वयम् ।

[[29]]

""
""
""

30 
पञ्चकालक्रिया दीप: 
व्यावृत्तये कलञ्जभक्षणादि व्यावृत्तये च विशेषणद्वयम् । ततश्चाभीषोमीयादि- व्यापारस्य तादात्विकाल्पदुःखजनकत्वेऽपि परमप्रयोजनपर्यवसायितया उक्त- लक्षणाभावात् श्रुत्या हिंसात्वनिषे धाच्च नाहिंसाशास्त्रनिषेध्यता । अहिंसन् सर्वभूतान्यन्यत्र तीर्थेऽभ्य इत्यत्र तु अभीषोमीयपश्चालम्भस्य पामरप्रसिद्धचा हिंसात्वमाशङ्कय अन्यत्रतीर्थेभ्य इत्युक्तम् । अत एव तस्माद्यज्ञे वधोऽवधः इति मनुवचनेन पामरप्रसिद्ध यावध्यत्वेन शङ्कितस्य पश्वालंभस्य तत्त्वदृष्टि- वलादवध्यत्वमुक्तम् । अत एव भगवता वेदान्ताचार्येण तात्पर्यचन्द्रिकायां अमीषोमीयादि पश्वालंभस्य "न वा उवे तन्त्रिय से" इत्यादि हिंसात्वाभावः, पिष्टपशाः कार्तयुगधर्मनिष्ठाधिकारि विशेषनियतत्वञ्च सिद्धान्तितम् । 
स्वधर्ममपिचावेक्ष्य न विकम्पितुमर्हसि । 
धर्म्याद्धि युद्धाच्छेयोऽन्यत्क्षत्रियस्य नविद्यते ॥ 
इति श्लोकभाष्यव्याख्यानावसरे 'यज्ञानां जप यज्ञो स्मीति' तत्रत्यभाष्य- व्याख्यानावसरे च अनुगीतायां अध्वर्युयति संवादे - 
प्रोक्ष्यमाणं पशु ं दृष्ट्वा यज्ञकर्मण्यथाब्रवीत् । यतिरध्वर्युमासीनः हिंसेयमिति कुत्सयन्ं ॥ 
तमध्वर्युः प्रत्युवाच नायं छागो विनश्यति । श्रेयसा योक्ष्यते जन्तुः यज्ञश्रुतिरियं तथा ॥ योह यस्य पार्थिवो भागः पृथिवीं सम्यगिष्यति । यदस्य वारिजे किञ्चित् तदपः प्रतिपद्यते ॥ 
पञ्चकालक्रियाद्वीपः 
सूर्यश्चक्षुर्दिशः श्रोत्रं प्राणोऽस्यदिवमेव च । 
आगमे वर्तमानस्य न मे दोषोऽस्ति कश्चन ॥ 
शान्तिपर्वणि न्यासयुधिष्ठिरसंवादे धर्माधर्म विभागाध्याये 
66 
वृथापशुसमालम्भं नैवकुर्यान्न कारयेत् । 
अनुग्रहः पशूनां हि संस्कारो विधिचोदितः " ॥ 
31 
इत्यादिभिः श्लोकः मन्त्रमहिम्ना पशोः प्राणचक्षुः श्रोत्रादीनां स्वस्वयोनिषुपुः सूर्यादिषु प्रापितत्वात् वह्नाविन्धनप्रक्षेपवत् संज्ञपनस्य अहिंसात्वेनोपपादित- त्याच्च न षिष्टपशुः कार्यः । अमुमेवार्थं हृदि निधाय गीताभान्ये भगवता भाष्यकारेणोक्तम् 'अग्नीषोमीयादिषु न च हिंसा पशां निहीनतरच्छागादि- देहपरित्यागपूर्वककल्याणदेहखर्गादिप्रापकत्वश्रुतेरिति । श्रीभाप्ये च 
66 
अशुद्धमिति चेन्नशब्दात् " इति सूत्रे शब्दादनीषोमीयादेः संज्ञपनम्य स्वर्गलोकप्राप्तिहेतुतया हिंसात्वाभावशब्दात् पशोर्हि संज्ञपननिमित्तां स्वर्ग- लोकप्राप्ति वदन्तं शब्दमामनन्ति । " हिरण्य शरीरः ऊर्ध्व स्वर्गं लोकमेति” इत्यादिकं अतिशयिताभ्युदयसाधनभूतो व्यापारोऽल्पदुःखतोऽपि न हिंसा प्रत्युत रक्षणमेव । तथा च मन्त्रवर्णः "न वा उवे तन्प्रियसे नरिष्यसि देवाँ इदेषि पथिभिस्सुगेभिः । यत्र यन्ति सुकृतो नापिदुष्कृतः तत्र त्वा देवस्सविता- दधातु " इति । चिकित्सकं च तादात्विकाल्पदुःखकारिणमपिरक्षकमेच वदन्ति । पूजयन्ति च तज्ज्ञा । इति उपरिचखसुनापि 
— 
पशुहिंसा वारिता च यजुर्वेदादियत्नतः । न चाहं वारये हिंसां द्रक्ष्याम्यैकान्तिको हरिम् ॥ 
 
32 
पञ्चकालक्रियादीपः 
इति पिष्टपशुस्कया कारित इति वदन्तं क्रुद्धं बृहस्पतिं प्रति वावयस्योक्तत्वात् तस्यापि हिंसात्ववुद्ध यभाव एव । यजुर्वेदे कस्याञ्चिच्छा- खायां पिष्टपशुविधानेऽपि तच्छाखायाःप्रच्छन्नत्वात् आपस्तम्बादि- भिरनुक्तत्वात् परमभागवतेन वैष्णवशास्त्रप्रवर्तकेन परमैकान्तिनामग्रसरेण सर्वदा नरायणपरेन नित्यनैमित्तिककाम्ययज्ञानां नारायणध्यानपूर्वकं तदा- राधनत्वेन विधायकेन भगवता विखनसाऽपि वैखानससूत्रे ऽपि पिष्ठपशोरनुक्तत्वाच्च तस्य न कार्यत्वमित्यलमतिविस्तरेण । 

## फल-भोगावश्यम्भाव-दोष-परिहारः ??

न चैवमपि कर्मणां फलभोगावश्यम्भावदोषो न परिहृत इति वाच्यम् । तत्तत्फलेच्छामन्तरेण भगवदाराधनबुद्धचैवानुष्ठितानां तेषां तत्तत्फलजननासमर्थत्वात् । नचेक्षुक्षीरादिगतं माधुर्य मम जिह्वायां न स्यादति वुद्ध या इक्षुक्षीरादिके पीतेऽपि तद्गतमाधुर्यस्यानुभूयमानत्वात् तद्वत्पुण्यानां कर्मणां भगवदाराधनत्वेन करणेऽपि कथं तत्फलभोगाभाव इति वाच्यम् । प्रचलजिह्वादोषवशात् पीतेक्षुक्षीरादिमाधुर्यं यथा न ज्ञायते यथा वा बद्धकोष्टस्य हरीतकीशतभक्षणेऽपि विवेकाभावः यथा मणिमन्त्री- पधिवशात् अग्निसर्पादिगतदाहादिसहजशक्तिः प्रतिहन्यते तद्वत्पुण्यानां कर्मणां भगवदाराधनरूपाणां आरम्भावसानयोः 'कृतञ्चकरिष्यामीत्याद्यु क्तया भगवदर्पितानां भगवतो निरतिशयप्रीतिप्रतिहतानां फलजननशक्तय- भावात् स्वर्गादिफलसाधनभूते कर्मणि तत्कामस्यैवाधिकारेण फलेच्छा- रहितैर्मुमुक्षुभिर्भगवत्प्रीत्यर्थं अनुष्ठितानां कर्मणां अनधिकारिकृततया फलानुत्पादकत्वाच्च भगवदाराधनत्वेनानुष्ठितैः कर्मभिः फलभोगाभावस्य उपनिषद्भारतपाश्चरात्रमन्वादिस्मृतिषूक्तत्वाच्च । अतो नं. फलभोगावश्यं 
 
पञ्चकाल क्रियादीपः 
भावदोषः । उक्तहि शान्तिपर्वणि राजधर्मे दुर्गातितरणाध्याये 
" य एनं संश्रयन्तीह भक्तया नारायणं हरिं । ते तरन्तीह दुर्गाणि न मेऽत्रास्तिविचारणा ॥ अस्मिन्नर्पितकर्माणः सर्वभावेन भारत । 
33 
कृष्णे कमलपत्रामे दुर्गाप्यतितरन्ति ते " ॥ इति 
दुर्गं - संसारदुर्ग, संसारं च पुण्यपापकर्मफलानुबन्धः । तस्य अतितरणं 
भगवत्प्रोतिकारित मिति 
स्मर्तव्यम् । मोक्षधर्मे - 
सिद्धम् । " यत्करोषि यदश्नासी"त्याद्यपि - 

## अग्नि-होत्र-दर्श-पूर्ण-मास-सोम-यागादीनां श्रौतानां कर्मणां सात्वत-शास्त्रोक्त-मार्गेण मूल-मन्त्र-जप-पूर्वकं कर्तव्यत्वम् ??

" काम्यनैमित्तिकाजस्रा याज्ञिकाः परमक्रियाः । सर्वं सात्वतमास्थाय विधिंच समाहितः ॥ 
इति अग्निहोत्रदर्शपूर्णमाससोमयागादीनां श्रौतानां कर्मणां सात्वतशास्त्रोक्त- मार्गेण मूलमन्त्रजपपूर्वकं कर्तव्यत्वं सिद्धम् । 
(< 
5 
'सात्वतं विधिमास्थाय प्राक्सूरिमुखनिस्सृतम् । 
पूजयामास देवेशं तच्छेषेण पितामहान् ॥ 
पितृ नृषींश्च विप्रांश्च संविभज्याश्रितांश्च सः । शेषान्नभुक्सत्यपरः सर्वभूतेष्वहिंसकः ॥ 
सर्वभावेन भक्तस्सन् देवदेवं जनार्दनम् । अनादि मध्य निधनं लोककर्तारमव्ययम् ॥ " 
 
34 
इति श्लोकत्रयेण 
पञ्चकालक्रियादीपः 
औपासनवैश्वदेवमहायज्ञदर्शादिश्राद्धानां 
स्मार्तानां 
कर्मणामपि भगवदाराधनत्वेन पाञ्चरात्रोक्तविधिना कर्तव्यत्वमुक्तम् । तत्रैवान्यत्र- 
" ते कार्तयुगधर्माणः भागाः परमसंस्कृताः । प्रापुरादित्यवर्णं तं पुरुषं तमसः परम् ॥ 
याः क्रियाः संप्रयुक्ताः स्युः एकान्तगत बुद्धिभिः । तत्सर्वाः शिरसा देवः प्रतिगृह्णाति वै स्वयम् ॥ 
नारायणपरा वेदाः यज्ञा नारायणात्मकाः । तपो नारायणपरं नारायणपरागतिः ॥ 
नारायणपरं सत्यं व्रतं नारायणाश्रयं । नारायणपरो धर्मः पुनरावृत्ति दुर्लभः ॥ 
प्रवृत्तिलक्षणञ्चैव धर्मोनारायणात्मकः । 
येकेचित्सर्वलोकेषु दैवं पित्र्यं च कुर्वतः ॥ 
दानानि च प्रयच्छन्ति तप्यन्ति च तपो महत् । सर्वेषामाश्रयो विष्णुः ऐश्वरं सर्गमास्थितः ॥ 
सर्वभूत कृतावासो वासुदेवोऽपिचोच्यते । ” 
इत्यादिभिः श्लोकैर्नारायणध्यानपूर्वकं तदाराधनत्वेन यज्ञादीनां कर्तव्यत्व- मुक्तम् । परमसंस्कृता इति परमेण मन्त्रेणाष्टाक्षरेण द्वादशाक्षरेण वा संस्कृता इत्यर्थः । गीतायाञ्च “काम्यानां कर्मणा” मित्यारभ्य 
 
पञ्चकालक्रियादीपः 

## नित्य-नैमित्तिक-काम्य-कर्मणां फल-सङ्ग-कर्तृत्व-त्याग-पूर्वकं भगवद्-आराधन-रूपत्वेन अनुष्ठेयता ??

यज्ञदानतपःकर्म न त्याज्यं कार्यमेव तत् । यज्ञो दानन्तपश्चैव पावनानि मनोषिणाम् ॥ 
एतान्यपितु कर्माणि सङ्घ त्यक्त वा फलानि च । कर्तव्यानीतिमे पार्थ निश्चितं मतमुत्तमम् ॥ 
नियतस्य तु सन्न्यासः कर्मणो नोपपद्यते । 
35 
मोहार्तस्य परित्यागः तामसः परिकीर्तितः ॥ 
दुःखमित्येव यत्कर्म कायक्लेशक्षयात्त्यजेत् । 
कार्यमित्येव यत्कर्म नियतं क्रियतेऽर्जुन । 
सङ्गं त्यक्त वाफलञ्चैव स त्यागस्सात्विकोमतः " ॥ 
इति त्यागस्य त्रैविध्यमुक्तम् । कर्मजन्यं खर्गादिफलं मम न स्यादिति फलत्यागः । फलसाधनतया मदीयमिदं कर्मेति कर्मणि मदीयतायाः परित्यागः कर्मविषयस्त्यागः स एव सङ्गत्यागः । सर्वेश्वरे कर्तृत्वानु- सन्धानेन आत्मनः कर्तृ तात्यागः कर्तृ विषयस्त्यागः । एवं फलसङ्ग- कर्तृत्व त्यागपूर्वकं नित्यनैमित्तिकं वर्णाश्रमविहितं कर्म ब्रह्माराधनरूपतया - कार्यं स्वयं प्रयोजनमिति मत्वा सङ्ग कर्मणि ममतां फलञ्च त्यक्तवा- यत्क्रियते तस्यैव सात्विकत्यागत्वादेवमेव कार्यमिति अष्टादशाध्याये पूर्वषट क मध्यमषट कोतमषट केषु च सर्वत्रगीताभाष्ये रामानुजाचार्यै- स्सिद्धान्तितम् । काम्यकर्मणामपि भगवदाराधनत्वेनानुष्ठितानां मोक्ष एव फलमिति 
 
36 
पञ्चकाल क्रियादीप: 
" सर्वकर्माण्यपि सदा कुर्वाणो मद्व्यपाश्रयः । 
मत्प्रसादादवाप्नोति शाश्वतं पदमव्ययम् ” ॥ 
इति श्लोकभाष्येऽप्युक्तम् । 'सर्वधर्मान्परित्यज्ये 'ति चरमश्लोकभाष्येऽपि 
। परित्यज्येतिपदेन फल, कर्म, सङ्गकर्तृत्वत्त्याग एवोक्तः इत्युच्यते न कर्मस्वरूपत्यागःउक्त इति । उक्तत्यागपूर्वकं यथाधिकारं कर्मयोग, ज्ञानयोग, भक्तियोगान्कुर्वाण एव मामेकमेव कर्तारमाराध्यं प्राप्यमुपायञ्च व्रज अनुसन्धस्त्रेति । एष एव धर्माणां शास्त्रीयः परित्यागः इत्युक्तवा, एवं वर्तमानं त्वां मत्प्राप्ति विरोध्यनादिकाल- सञ्चितप्रारब्धरूपपापेभ्यो मोक्षयिष्यामि माशुच इति । अथवा भक्तिये, गारम्भ विरोध्यनादिकाल सञ्चितनाना विधानन्तपापानुगुणप्रायश्चित्तरूप कृच्छ्रचान्द्रायणकूश्माण्डवैश्वानरीबात बतीपविले ष्टि त्रिवदग्निष्ट दग्निष्टो- 
मादिकान् 
सर्वधर्मान्परित्यज्य भक्तियोगारम्भसिद्ध य मामेक- मनालोचितविशेषाशेष लोकशरण्यं शरणं प्रपद्यख 1 भक्त यारम्भ- विरोधिपापेभ्यो मोक्षयिष्यामि माशुच इति द्वेधात्र्याख्यातत्वात् । पूर्वव्याख्यानेन नित्यनैमित्तिककर्मणां कर्तव्यत्वं, उत्तरव्याख्यानेन प्रतिपदोक्तप्रायश्चिक्तकरणासमर्थस्य भगवच्छरण वृजनमुक्तम् । तस्मा द्भगवद्भयानपूर्वकं भगवदाराधनत्वेन नित्यनैमित्तिककाम्यकर्मणां श्रौतानां स्मार्तानां सात्वत शास्त्रोक्तमार्गेण कर्तव्यत्वं 
कर्तव्यत्वं सिद्धम् । सात्वतशास्त्रविधिश्च भारते तत्र तत्र किञ्चित्सूचितः । मनुस्मृतौ 
“ 
“ अभ्यर्चयन्पितृ न्देवान् पठन् जुह्वन्बलिं ददन् । 
ज्वलन्नमं स्मरेद्यो मां स याति परमां गतिम् ॥ 
 
पञ्चकालक्रियादीपः 
37 
मन्त्र रेव मन्त्रार्थास्मर्तव्या इति न्यायात् स्मरेदिति विधानात् मन्त्रेण विना स्मरणासंभवात् अनुस्मृत्य ध्यानारंभावसानयोः द्वादशाष्टाक्षरयोरुपात्तत्वादु- पक्रमोपसंहाराधिकरणन्यायेन तन्मन्त्रेण भगवन्तं स्मृत्वा ऽभ्यर्चनादिकं 
कुर्यात् । पठन् - वेदाध्ययनं कुर्वन् जुह्वन् - अग्निहोत्रादिकमुज्वलन् ज्वलयन्सायं प्रातरुद्धराहवनीयमिति ज्वलन्तमुद्धरेदिति वचनादग्न्युद्बोधने अन्वाधानादिषु च काष्ठैर्मन्त्रेण प्रज्वलनेच मन्त्रजप पूर्वकं नारायणस्स्मर्तव्यः । विष्णुपुराणे- 
66 
वासुदेवे मनो यस्य जपहोमार्चनादिषु । 
तस्यान्तरा यो मैत्रय देवेन्द्रत्वादिकं फलम् ॥ 
इत्युक्तत्वात् मनसो निश्चलत्वात् मन्त्रोच्चारणे मन्त्रार्थस्य कृत्स्त्वस्य झटित्युपस्थितत्वात् तद्ध्यानं सम्यक् सङ्गच्छसे । जपाभावे तु यत्नात्स्मृतिरिति मन्त्रजपएच ज्यायान् । ननु वैदिकमन्त्रोच्चारणकाले मन्त्रान्तरजपस्य " प्रत्यगाशिषो निषिद्धत्वाद्द् प्करत्वाच्च कथं तज्जप इति चेत् उच्यते । मन्त्रान् जपत्यकरणानुपतिष्ठतेऽनुमन्त्रयते " इति सूत्रादकरणमन्त्रोपस्थानानु- मन्त्रणस्य विहितत्वत् यागजन्यफलभोक्तृ त्वाद्यजमानस्य उद्गीथोपासने सानोऽधिकस्यापि प्रणवस्योपासनविधियलात् यथोद्गानं तद्वदत्रापि प्रपन्नानां सात्वतशास्त्रविधिबलात् भारतादिविधिबलाच्च यजमानेन मूलमन्त्रजप पूर्व- विष्णुस्मृतिपूर्वकं याजमानमन्वाद्द शत्यागादीनां वचनेन न कोऽपि विरोधः । अध्वर्योरपि ‘अग्न्यादिकं यज' इत्युक्त्वा मूलमन्त्र जपतो वषट्कारकाले हविः प्रक्षेपस्य सुकरत्वात नापि जपितव्यम् । अनुगीतायां अध्वर्यु यतिसंवादे भगवन् भगवदबुद्धयाप्रतिबुद्धो ऽब्रवीम्यहम् । व्रतं ममऋतु कर्तुं नापराधोऽस्ति मे द्विज" इत्युक्त्या तस्यपि भगवद्धयान मावश्यकम् । उद्गातुरुद्गीयो- 
 
38 
पञ्चकाल. क्रियादीपः 
पासनवन् मन्त्रजपपूर्वकञ्चेद्वयानं सुकरमित्युक्तम् । होतुरपि पुरोनुवाक्या- क्त्यनन्तरं "ये यजामहात्पूर्वं मन्त्रजपस्सुकरः । ब्रह्मणो निर्व्यापरत्वात्सर्वदा सुकरः। एवं वैदिकमन्त्रप्रयोगाविरोधेन मूलमन्त्रजपस्य कर्तुं शक्यत्वाद- विरोधाच्च । वैखानससूत्रे चाधाने 'प्राणायामशतं कुर्याद्ध यायन्नारायण 'मिति । अग्निहोत्रे च 'समिधमाध्धाय प्राणायामं कुर्यात् ' । ध्यायन्नारायणमिति हुत्वा भूमानं विष्णु ं ध्यायेदिति । दर्शपूर्णनासादिषु आदिमध्यावसानेषु वषट्कारे च विष्णु ं ध्यायेदिति । प्रायश्चित्तप्रश्न च अनाज्ञाते विशेषे ध्यान नारायणस्य 
तज्जपेज्याहोमश्च भिन्नात्मनीति तत्र तत्र बहुधा नारायणध्यानस्योक्तत्वात् । मन्वादिधर्मशास्त्राणां प्रतिष्टाविधायक वैखानस शास्त्रस्य च पञ्चरात्रमूलत्वात् आश्वमेधिकवैष्णवधर्मशास्त्रस्य च प्रत्यक्ष पटचमान पञ्चरात्रमूलत्वेन दृष्ठत्वात् । पञ्चरात्रे द्वादशाष्टाक्षरयोर्नितरां प्रशस्तत्वात् तथैव मोक्षधर्मे वैष्णव धर्मशास्त्रे च भगवता वेदव्यासेन तयोरत्यन्तस्तुतिपूर्वकं सर्वथाजपविधानाच्च । ततश्च ताप, पुण्डू, नाम, मन्त्र, याग, संस्तुतैरच्छिद्रपज्ञ्जकाल परायणैर्द्वादशा- टाक्षरतत्त्वज्ञैश्वतुव्यू ह विभागज्ञैश्चक्राब्जमण्डलदीक्षितैरर्धपञ्चकतत्त्वज्ञैः भागवतैरेकानतिभिः स्वयंप्रयोजनतया भगवदाराधनत्वेन फलकर्मसङ्गकर्तृत्व- त्यागपूर्वकं नित्यनैमित्तिककाम्यकर्मजालं सर्वदा द्वादशाष्टाक्षरजपयुक्त - विष्णुध्यानपूर्वकं कर्तव्यमिति निश्चयः । तदुक्तं पाश्चराने पाद्मसंहितायां सिद्धान्तिनियमाध्याये औपगायनप्रभृत्यष्टसहस्रमुनिं प्रति ब्रह्मवचनम् - 
पञ्चरात्रोक्तमार्गेषु मन्त्रसिद्धान्तवर्त्मना । होक्षयित्वा यथान्यायं चक्रवारिजमण्डले ॥ 
 
परम 
39 
पञ्चकालक्रियादीपः 
आहतान् दीक्षितान् ब्रह्म कर्तव्यमिदमादिशत् । काण्वां माध्यन्दिनां शाखां शाखास्वभ्यर्हिते उभे ॥ 
अधीध्वं मूलशाखे ते निषेकादींश्च संस्कृतिः । ताभ्यामेवानुतिष्ठध्वं सोमयागदि कर्म च ॥ 
भगवन्मन्त्रसहितं तत्समाराधनात्मकम् । कर्तव्यत्वेन वेदोक्तमित्येवं फलवर्जितम् ॥ 
कृषोध्वमिति कुर्वाणैः कर्मनिश्रेयसं फलम् । प्राप्यते तेन युष्माभिः मन्त्रसिद्धान्तवर्त्मना ॥ 
पञ्चकालं यथाशास्त्र ं गृहे वा मन्दिरेऽपि वा । भगवत्पूजनं कार्यं अद्यप्रभृति नान्यथा ॥ 
यूयं भागवतास्तेन गता भगवदर्चनम् । भगवद्भक्तिरिति वा करणीयञ्चतुर्मुख ॥ 
नाम्ना भागवतास्सन्तो दीक्षयित्वा यथाविधि । यथोक्तं कर्म कुर्वाणाः प्राप्नुवन्ति परं पदम् ॥ 
शाखान्तरेषु मन्त्राणां पावनाः परमर्षयः । तानप्यधीत्यतैर्मन्त्रैः अर्चयध्वमधोक्षजम् ॥ 
 
40 
पञ्चकालक्रियादीपः 
परमर्षय मुख्यमन्त्राः । तस्यामेवाष्टाक्षरकल्पाध्याये अष्टाक्षरजपपूर्वकं दशैं माघमासेच श्राद्ध ं विस्तरेणोक्तवा कृच्छ चान्द्रायणैकादश्युपवासादिषु अष्टा- क्षरेणाराघनमुक्त वा अग्निहोत्रादिसमान्तं यज्ञादिष्वपि मूलमन्त्रणाराधनं विहितम् । 
अग्निहोत्रादिकान् यज्ञान् जपन्नष्टाक्षरंसुधीः । कुर्वन् ततच्छतगुणं फलमाप्नोति मन्त्रवित् ॥ 
तीर्थाभिगमन पवित्राद्युत्सवेषु मन्त्रजपात्फलानन्त्यमुक्त वा पुनश्चविहितम् । 
“यस्य यस्य च धर्मस्य फलं यद्यदीरितम् । 
तस्यतस्य फलन्तत्तत्, मन्त्राच्छतगुणं लभेत् ॥ 
इति । तदुक्तं हारीतस्मृतौ 
व्यापकानाञ्च सर्वेषां ज्यायानष्टाक्षरो मनुः । 
अष्टाक्षरस्य जप्तातु साक्षान्नारायणः स्वयम् ॥ सन्यासं च समुद्रांच सर्षिछन्दोऽधिदैवतम् । सदीक्षाविधिसन्ध्यानं सार्धमन्त्रयुतं हृतम् ॥ 
स्नात्वा शुद्धः प्रसन्नात्मा कृतकृत्यो जनार्दनम् । मनसाप्यर्चयित्वा वा जपेन्मन्त्रं सदाबुधः ॥ 
दानप्रतिग्रहौ यागं स्वाध्यायं पितृतर्पणम् ॥ पितुःक्रियाऽष्टाक्षरस्य जप्ताकुर्यादतन्द्रितः ॥ 
 
इति ॥पञ्चकालक्रियादीपः 
उक्तञ्च श्रीपाञ्चरात्ररक्षायामाचार्यैः 
" निजकर्मादि भक्तयन्तं कुर्यात्प्रीत्यैव कारितम् । उपायतां परित्यज्य न्यसे देवे कृता महींः " ॥ 
41 
इति । इदं तावत् आप्रवोधादा निशान्तमनुष्ठीयमानेषु सर्वेषु कर्मसु न विस्मर्तव्यम् । समयाचारनियमाध्याये वैष्णवधर्मशास्त्रादिषु कथितं 
परमैकान्तिनां विशेषकर्तव्यञ्च सर्वं यथावदवगन्तव्यम् । सर्वेषु कर्मारम्भेषु भगवच्छास्त्राद्युक्तः तत्तन्मन्त्रो भगवानेवेत्यादिकं भाष्यकार नित्योक्तवाक्यश्च पठितव्यम् । अन्ते च सर्वं खनियाम्येत्यादिक्रमेण समन्त्रकं भगवति समर्पणीयमित्येतत्सर्वं हृदिंनिधाय आनुशासनिकपर्वणि यज्ञपुरुषमाहात्म्येकर्मणि कर्मण्यवान्तरकर्मसु अपि अज्यपुरोडाश सोमयूपादिषु च कृष्णवुद्ध्या कर्तव्यत्वमुक्तम् । 
८८ 
6 
यूपं विष्णुं वासुदेवं विजानन्, 
सर्वान् विप्रान्बोधतेतत्वदर्शी । 
विष्णुं क्रान्तं वासुदेवं विजानन्, 
ब्राह्मणो ब्रह्मण एति स्थानम् ॥ 
सर्व वैष्णवं यज्ञमागें 
चातुर्होत्र वैष्णवं तत्र कृष्णः । सर्वैर्भावै रिज्यते सर्वकामैः 
पुण्यान् लोकान् ब्राह्मणाः प्राप्नुवन्ति " ॥ 
 
42 
पञ्चकाल क्रियादीपः 
पुण्यलोक :- भगवल्लोकः । पूजायां बहुवचनम् । यद्वा केशवादिव्यूह- 
लोका अनन्ताः । 
" सोमं सद्भावाद्ये च जातं पिबन्ति 
दीप्तं कर्म ये विदानाश्चरन्ति । 
एकान्तमिष्टौ चिन्तयन्तोदिविस्था - 
स्तेवैपन्थानं प्राप्नुवन्तिव्रतज्ञाः ॥ 
सद्भावात् ब्रह्मबुद्धया ओं तत्सदिति ब्रह्मणस्त्रिविधः स्मृत इत्युक्त : “आज्यं 
यज्ञं स्रुक् स्रुवौ यज्ञदाता इच्छापत्नी 
- इध्मापुरोडाशं सर्वदा होतृकर्ता कृत्स्नंविष्णु 
पत्नीशाला - प्राग्वंश: । 
"योगे योगे कर्मणाञ्चाभिहारे 
युक्तवैताने कर्मणि ब्राह्मणोस्य । 
पुष्ट्यर्थेषु प्राप्नुयात्सर्वसिद्धिं 
शान्त्यर्थेषु प्राप्नुयात्सर्वशान्तिम् ॥ 
पत्नीशाला हवींषि 
संविजानस्तमेति ” । 
कर्मणां योगः प्रारंभः । अभिहारः – समाप्तिः । अस्य विष्णोरसंबन्धिनि वैताने कर्मणि इत्यन्वयः । पुष्ठयर्थाजयादयः । उपहोमाः शान्त्यर्थाः 
प्रायश्चित्तानि एकाक्षरद्र्यक्षरमेकमेव यदा यजन्ते नियताः प्रतीताः दृष्ठवा मनसि अर्चयित्वा स्म विप्राः सतां मार्ग तद्ध संभजन्ते । एकाक्षरं प्रणवः ओमित्येकाक्षरं ब्रह्म व्याहरन् मामनुस्मरेदित्युक्तः । द्वयक्षरं वषट्कारः । द्वयक्षरो वषट्कार इति श्रुते: । 'विश्व' विष्णुर्वषट्कारः' 'प्राणदः प्रणवः पण' इति 
 
पञ्चकालक्रियादीपः 
43 
वषट्कारप्रणवरूपत्वं विष्णो विज्ञायते । अत्र प्रणववषट्कारयोः मध्यगानि श्रावयास्तुश्रौपड्यज ये यजामह इति चतुर्दशाक्षराण्यपि गृहयन्ते । प्रत्याहार 
ग्रहणवत् । 

## श्रौत-कर्मणां महाराधन-रूपत्वम् ??

एको वेदो ब्राह्मणानां बभूव 
चतुष्पादस्त्र गुणोब्रह्मशीर्षः । 
पादं पादं ब्राह्मणावेदमाहुः 
चताकाले तं च तं विद्धिशीर्षम् " ॥ 
— 
चतुष्पादः – ऋग्यजुस्सामाथर्वरूपचतुष्टय पादवान् । लैगुणः सत्वरजस्तमो- गुणात्मकफलवत् । ब्रह्माराधनरूप प्रजापुत्राद्यन्नादिलिप्सारूप, आभिचारादिरूप त्रिविधकर्मबोधको ब्रह्मशीर्षः - ब्रह्मकाण्डशीर्षः । त्रेताकाले यज्ञकाले अध्वर्यू द्गातृहोतृकार्यवशात् यजुस्साम ऋग्वेदव्यवहारः प्राप्तः । [] ब्रह्मकाण्ड- रूपशीर्षं तं विद्धि - कृष्णं जानीहीत्यर्थः । 
" सर्वे देवा वासुदेवं यजन्ते 
ततो बुद्ध्या मार्गमाणास्तनूनाम् । ल सर्वान्कामान् प्राप्नुवन्ते विशालान् 
त्रैलोक्येऽस्मिन् कृष्णनामाभिधानात् ॥ 
तनूनां अग्नीन्द्रादितनूनां । सप्तम्यर्थे षष्ठी । तनुषु कृष्णनामाभिधानात् । 'यो देवानां नामधा' इति श्रुत्या सर्वेषां नामरूपव्याकृतत्वाच्च । 
 
44 
पञ्चकालक्रियादीपः 
'नाम नामैव नाम मे' ‘नाम वै प्रजापतिरिति श्रुत्या चाग्नीन्द्रादिनानां 
कृष्णनामत्वेनाभिधानात् । एवं बुद्धचा मार्गमाणा वासुदेवं यजन्त इत्यर्थः । 'विष्णुः सर्वा देवता' इत्येतरेयकश्रुतेः 
" ज्योतींषि शुक्लानि च यानि लोके त्रयोलोका लोकपालास्त्रयी च । त्रयोऽग्नयश्चाहुतयश्चपञ्च 
सर्वे देवा देवकी पुत्र एव ॥ 
सर्वेवेदास्सर्ववेद्यास्सशास्त्राः 
सर्वेयज्ञास्सर्वयज्ञश्चकृष्णः । 
विदुः कृष्णं ब्राह्मणास्तत्त्वतो ये 
तेषां राजन्सर्वयज्ञारसमाप्ताः ॥ 
ज्ञेयोयोगीब्राह्मणैर्वेदतत्वै- 
रारण्यकैस्सैष कृष्णः प्रभुत्वात् । सर्वान् यज्ञान् ब्राह्मणान् ब्र 
व्याप्यातिष्ट ह वदेवस्त्रिलोके ॥ 
के 
“ स एष देवशशक्रमीशं यजमानं प्रीत्या प्राहुः ' 'ऋतुयष्टारमग्र यं- यजमानं यजमानं शक्रमाहुः " शक्रमिन्द्रमाहुः “ एष वा एतर्हीन्द्रो यो यजते' इति श्रुतेः । 
 
इति 
पञ्चकाल क्रियादीपः 
नमश्च वेद वेदार्थकत्वात् 
भक्तो भक्त्या शुद्धभावः प्रधानः । श्रद्धात्यागं निर्वृतिञ्चापि पूजां 
सत्यं धर्मं य कृतञ्चाभ्युपेति ॥ 
कामक्रोधौ त्यज्यसर्वेषु तुल्यः 
45 
श्रद्धापूतस्सर्वयज्ञेषु योग्यः ॥ 
कृष्णद्ध यानपूर्वकं 
विष्णुरूपसोमाज्यादिद्रव्यैः 
कृष्णयजनं 
परमैकान्तिनां सुस्पष्ट विहितम् । भगवदाराधनरूपेभ्यः स्मार्तपौरा- 
णिकागमशास्त्रदानकाण्डव्रतकाण्डकृच्छ्रचान्द्रायणादिविधायकशास्त्र विहितकर्मभ्यः श्रौतकर्मणां भगवतो नित्यनिरवधिकनिरतिशय प्रीतिकरत्वात् तेषां महाराधनरूपत्वम् । अत एव 
महाक्रतुर्महायज्या 
- 
महायज्ञो महां हवि'रिति भगवतो नामान्युक्तानि । तापपुण्ड्रादिकृतलक्षणै- रेकान्तिभिर्भगवन्मन्त्रसहिततदाराधनत्वेन कृतस्य अभिहोत्रादिक्रतोर्महा- ऋतुत्वम् । तथाविधयष्टु रेकान्तिनी महायज्वत्वम् । तथाविधसोमयागस्य महायज्ञत्वम् । तत्रत्य पुरोडाशपशुसोमाज्यादीनां महाह विष्टवम् । एकान्ति- भिरिज्यस्य विष्णोर्महेज्यत्वम् । अन्यैस्तु इज्यत्वम् । 'यज्ञ इंज्यो महेज्यश्चे' ति पृथगुपादानात् । तंद्र पत्वात् तदात्मत्वात् कृष्णस्यापि महाक्रत्वादीनां वाच्यत्वम् । “ ज्ञानीत्वात्मैव मे मत" मित्युक्तेः 'यज्ञो यज्ञपतिर्यज्येत्यादिः आर्तार्थार्थिर्जिज्ञासुविषयः । ब्रह्मरुद्रेन्द्रादिभ्यः फलेच्छुविषय इति केचित् । महाक्रत्वादिस्तु प्रतिबुद्ध विषय एवेति विवेकः । अत एव = 
 
46 
पञ्चकाल क्रियादीपः 
" येप्यन्यदेवताभक्ताः यजन्तेश्रद्धयान्विताः । 
तेंऽपि मामेव कौन्तेय यजन्त्यविधिपूर्वकम्” ॥ 
इति फलार्थिभिर्ब्रह्मरुद्रन्द्राधाराध कैरनुष्ठितस्व 
यज्ञस्याविधिपूर्वकत्वम् । 
" चतुर्होतारो यत्र सम्पदं गच्छन्ति देवः” “सर्वे वेदा यत्पदमामनन्ति " " सर्वे वेदा यत्र के भवन्ति " सर्वे हातारो यत्र के भवन्ति । समानसीन आत्माजनानामित्यादि वचनात् प्रतर्दनविद्यान्यायेन प्रकारवाचकशब्दानां प्रकारिपर्यन्तत्व नियमाच्च विधोनां परमात्मपर्यन्ततया तद्बुद्धिं विना अनुष्ठितत्वादुक्तम् । विशिष्टान्तर्गतविशेषणमात्रपर्यत्रसन्नबुद्धितया तेषां स्वर्गाद्यल्पास्थिरफलभोगवत्वञ्च । ' यान्ति मद्याजिनो ऽपिमामिति खपर्यन्त - बुद्धिभिरेकान्तिभिरनुष्ठितयज्ञस्तु स्वप्रापकत्वात् स्वपदं प्राप्तानां नित्य- निरवद्यनिरतिशय पुनरावृत्ति रहित फलभोगवत्वच्चे ति 
कारेण उक्तम् । 
भगवता भाष्य- 
विष्णुर्यज्ञो 
"1 
" यज्ञो वै 
विष्णु" रित्यादिश्रुतिभिः 
66 
यज्ञस्वरूपत्वावगमात् । सत्य मिथ्याबु वेदसि ऋतस्य योगे विश्वस्य मूर्धा 
" सत्यस्य सत्यं 
अनुयल युज्यते । ऋजुकर्म सत्यं सुचरितं । सत्यएवैनास्सुकृतस्य लोके सादयति । स सत्ये प्रतितिष्ठति । वाग्वै यज्ञो वाच्येव तद्यज्ञमन्ततः प्रतिष्ठापयति " इत्यादिना सत्यस्वरूपत्वात् । यज्ञानां वेदात्मकत्वेन ज्ञानस्वरूपत्वात् । ज्योतिष्टोम द्वादशाहयोः स्तोमतः स्वरूपतश्च छन्दोगकल्पसूत्रकृता भगवता गार्ग्यमशकाचार्येण आनन्त्यस्योक्त- त्वात् । " सत्यं ज्ञानमनन्तं ब्रह्म ”ति ब्रह्मलक्षणसद्भावात् यज्ञस्यविष्णो- स्सच्चिदानन्दब्रह्मखरूपत्वम् । " तस्माद्यज्ञात्सर्वहुतः ऋचस्सामानिजज्ञिरे " इत्यारभ्य ' तथा लोकां अकल्पय "न्नित्यन्तेन ऋग्यजुस्साम छन्दसां 
· 
 
पञ्चकालक्रियादीपः 
47 
चेतनाचेतनरूप जगतश्च यज्ञपुरुषात्सृष्टः श्रुतत्वात् 'सर्वाणिरूपाणि विचित्य धीरः नामानि कृत्वाऽभिवदन् यदास्ते' इति नामरूप व्याकृतत्वोक्तः । 'उतामृतत्वस्येशान ' इति मोक्षप्रदत्वोक्तः । ' पादोऽस्य विश्वाभूतानि । 
त्रिपादस्यामृतन्दिवि । इति लीलाविभूति नित्यविभूतीश्वरत्वोक्तः । 'हृीश्च [श्रीश्च] ते लक्ष्मीश्च पत्न्यौ इति तैत्तरीयकाण्वशाखोक्तरीत्या श्रीलक्ष्मीरूपवाग् दक्षिणापतित्वौक्तः । “ऋचस्सामानि यजूंषि । सा हि श्री 
स्मृता सताम् ' 'श्रीर्वै वाचोऽग्रय' इत्यादिभिः श्रियो वा पत्वम् । 'साहस्री वा एषा लक्ष्मी यदुन्नतो लक्ष्म्यैव पशूनवरुन्धे' इति श्रुत्या लक्ष्म्याः दक्षिणात्मक गोरूपत्वं । “ यज्ञो गन्धर्वस्तस्य दक्षिणा अप्सरसः " दक्षिणाभि- 
स्सह धन्योऽस्मि आश्चर्याऽस्मीति धन्याश्चर्योपाख्यानोक्तरीत्या वागात्मक श्री दक्षिणात्मकंलक्ष्मीपतित्वात् च । “यज्ञाद्भवति पर्जन्यः पर्जन्यादन्न- संभवः । ” इति अन्नोत्पत्तिहेतुत्वेन सर्वत्रोक्तत्वात् । आदिकाले यस्मज्जगत्सृष्टिः प्रलयकाले तस्मिन्नेव कारणे सर्वशास्त्रेषु लयः प्रतिपादनात् । एवं यज्ञपुरुषस्य ब्रह्मलक्षणसद्भावात् तदनुष्ठानं ब्रह्मापासनमेव । अत एव यज्ञमध्ये "परं ब्रह्म दृश्यत” इति सनत्सुजातेन उद्योगपर्वणि उक्तम् । 

## अग्नि-होत्र-दर्श-पूर्ण-मास-व्रतोपायन-पशु-बन्ध-सोम-याग-महाग्नि-चयनानां परमैकान्ति-प्रपन्नैर् अनुष्ठेय-क्रमः ??

" न पृथिव्यां तिष्ठति नान्तरिक्षे 
नैतत्समुद्र सलिलं बिभर्ति' । 
न तारकासु न च विद्यु दाश्रितं 7. नचाभ्रषे दृश्यते रूपमस्य ॥ 
 
48 
पञ्चकालक्रियादीपः 
न चापि वायौ न च देवतासु 
नचन्द्र वा दृश्यते नोतसूर्ये । नेवर्क्स तन्नैवयजुर्ष्वथर्वसु 
नचापिदृश्यत्यमलेषु सामसु ॥ 
रायन्तरे बार्हते वापिराजन् 
महाव्रतस्यात्मानि दृश्यते तत् " ॥ 
इति । 
रायन्तरो - रथन्तरपृष्ठो यज्ञः । बार्हतः - बृहत्पृष्ठो यज्ञः । सर्वयज्ञानां रथन्तरबृहत्तदुभयपृष्ठत्वात् महाव्रतस्य तत्पृष्ठत्वात् । तस्य अत्मनि राजन् - सानि सहस्रस्तोभे बृहतीसहस्रेच तद्ब्रह्म दृश्यत इति पृथङिनर्देश: । एवं यज्ञमध्य एव ब्रह्मणो भगवतो दृश्यमानत्वात् । हस्तिगिरि- माहात्म्ये च - " धातुरुत्तरवेद्यन्तः प्रादुरासीज्जनार्दनः " इति यज्ञमध्ये भगवदाविर्भावदर्शनाच्च । यज्ञाराध्यत्वं भगवतः तदाराधनत्वं यज्ञस्य तदाराधकत्वं पुरुषस्य स्वभावत एवेति श्रौतानां स्मार्तीनाञ्चकर्मणां भगवदाराधनत्वेन परमैकान्तिभिः कार्यत्वमितिनिश्चयः । आहिताग्निः सोमयाजी वा परमैकान्ती अनुदितहाँमी स्नात्वाऽग्निहोत्रं कृत्वा सन्ध्योपासनादिकं कुर्यात् । उदितहोमीतु स्नात्वा सन्ध्यामुपास्य यथाशक्ति गायत्री मूलमन्त्रश्च जपित्वा ऽभ्युक्षणाम्बु गृहीत्वो- दयात्पूर्वं मन्दिरं प्रविश्य भगवद्गृहं अमिहोलगृहञ्च प्रोक्ष्य भगवन्तं प्रणम्य "स्वशेष भूतेन मये" ति श्लोकमुक्त्वा कृतञ्चकरिष्यामीत्याद्यग्निहोत्र ज्यया भगवतो- बलेनेत्याद्यनुसन्धाय " शं नो मित्र इत्यनुवाकं जपित्वा अष्ठाविंशति 
 
पञ्चकालक्रियादीपः 
49 
शतकृत्वः प्रणवं द्वात्रिंशत्कृत्वो मूलमन्त्रञ्च जपन् प्राणानायम्य " देवस्यत्वा सवितुः प्रसवे पूष्णो हस्ताभ्यां " आचार्यहस्तेन आचार्यवचसा आचार्यमनसा 
प्रातरग्निहोत्रौं सायमभिहात्र' वा होप्यामीति सङ्कल्प्य 'धृष्टिरसीत्या' दिकुर्यात् । अनन्तगरुडविष्त्रक्सेनाद्यनन्तपरिजनपरिच्छेदैर्ब्रह्मादिभिर्देवैः ऋग्यजुस्सामो- 
विष्णुसूक्तेन 
पनिषद्भिः श्रिया वाग्देव्या च स्तूयमान भगवन् श्रियःपते 'उद्बुद्ध यस्त्रे 'त्युक्त्वा "उद्बुद्धयखाभ” इत्यादिकुर्यात् । यजमानः ओं नमो नारायणाय ओमुद्धरे- त्यादि स्पृशेत् 'वाचात्रेयादि त्वया विनिदधामि "ओं भूर्भुवस्सुवरों नमो नारायणाय विष्णुरूपाहवनीये विष्णु अभिषुरुषं प्रतिष्ठापयामी" ति प्रणीय मार्जनादि रङ्गवल्ल्यन्तं कृत्वा मूलमन्त्रमुञ्चरन्सुगन्धिश्वेतपुष्पैस्तुलसीभिर्वा आयतनानि वेदिञ्चालंकृत्य उदिते सन्ध्यामुपस्थाय 'इदं विष्णु रित्त्युत्कृत्वा अथर्वशिरस्संज्ञ नारायणोपनिषदा पूर्वोत्तरपुरुषसूक्ताभ्यां 'हिरण्यवर्णा' मिति श्रीसूक्तेन ' चित्तिस्स्तु गित्यादिभिर्हतृभि र्विष्णोर्नु' क' मिति विष्णुरूपाननीनुपस्थाय ' ओं नमो नारायणाये 'ति जपित्वा 'विश्वदानी' मित्यादि जपन् कर्माणि कृत्वा पूषासि, 'अयक्ष्मावः' इत्यारभ्य तद्यजमानममृतत्वे दधात्वित्यन्तमुक्त्वा " ओं नमो नारायणाय भगवन्निदं हविजुषस्व " 'विष्णो हव्यं रक्षस्वेति कुर्यात् । पयसा मुमुक्षाः श्रीकामस्य वेति वैखानससूत्र- वचनात्प्रपन्नानां पयसाऽभिहोत्रं नित्यमेव । “ अनर्घ तं विष्ण स्तण्डुला " इति श्रुत्या तण्डुलैर्वा अन्येषामन्यैद्रव्यैर्विकल्पः । हविप्यधिकृते ऽभिपुरुषं यज्ञपुरुषञ्च ध्यायेत् । ‘ओं नमो नारायणाय हविर्देवानामसि' 'विद्युदसी' त्याद्यभिक्रम्य ओं तत् सत् भूर्भुवखरों नमो नारायणाय ओं सूर्योज्योतिः ओमग्निर्ज्योतिरिति जुहुयात् । एवमुत्तराहुतिं हुत्वा " आश्रावयास्तु श्रौषड्यज 
66 
7  
50 
पञ्चकाल क्रियादीपः 
ये यजामहे” वौषट्नमः । ‘आर्द्रा 
 ं ज्वलतीत्यादितः ' अहमेवाहम्माञ्जु होमि- स्वाहे”त्यन्तं त्वमस्माकं तवस्मासीत्युक्त्वा - "भगवाननेन हविषा प्रीयतां मे जनार्दनः । चतुर्भिश्च चतुर्भिश्चेत्युक्त्वा हुत्वा चमुद्गृह येत्या दिकुर्यात् । अपरहोमादयो ऽपि मूलमन्त्रपूर्वकाः कार्याः । ओं तत्सत्भूर्भुवखरों 'नमा नारायणाय' 'उपप्रयन्त' इत्याद्युपस्थानम् । अन्ते च मूलमन्त्रजपः । 'पूषासि' ओं नमो नारायणायेति हविः प्राशनम् । 'सर्पेभ्य' इत्यादिषु सर्वत्रोद्देशत्यागात्पूर्वं मूलमन्त्रजपः । प्रदक्षिणानन्तरं ब्रह्मार्पणम् । 'नमस्ते गार्हपत्याय' 'नमो ब्रह्मण्यदेवाय' यज्ञेशाच्युत गोविन्द' इति लोकलयं 'भूर्भुवस्सुवस्तार' इत्यारभ्य 'सर्वप्रहरणायुधों नम' इत्यन्तमुक्त्वा मूलमन्त्रण द्वयेन च नमस्कृत्य अनेनाग्निहोलण स्वेनैव कृतेन स्वाराधनेन भगवान् श्रीमन्नारायणः प्रीयतामिति भूमौ जलं निक्षेपेत् । एवं दर्शपूर्णमासयोर प्यारम्भे भगवन् यज्ञपुरुषश्रियःपते, वाकूपते भवान् यज्ञः भवन्तं यक्ष्यामहे, भवते यज्ञः क्रियते, भवत एव तुभ्यमत्रं यज्ञः, आदिकाले यज्ञ उत्पन्न, भवत एवायं यज्ञ अन्ते भवति " यज्ञे वाचि श्रियां यज्ञं प्रतिष्ठापयाम इत्यनुसन्धाय स्वशेषभूतेनेत्यादि अग्निहोत्रादिवत्सङ्कल्पं कुर्यात् । 
व्रतोपनयनानन्तरं पूर्वं नारायणोपनिषदादिजपः कार्यः । त्रतोपायने सायंप्रातर्दोहयोमू लमन्त्रजपःकार्यः । अपां प्रणयने ओं नमोनारायणाय 'भू रग्निञ्च त्याद्यनये जुष्ट ं निर्वपामि' ओं नमो नारायणाय 'अग्निं होतारमिह ' ओं नमो नारायणाय 'कस्त्वा युनक्ति प्रोक्षणेऽवहननेऽधिवापे संवापे हविर्निर्देशे वेदिकरणे आज्य निर्वापे आज्यग्रहणे बर्हिःप्रोक्षणे स्तरणे परिध्याधाने प्रस्तरनिधाने नुकसाधने हविरभिधारणे ह विरञ्जने हविरासादने आसन्नाभि- 
" 
पञ्चकाल क्रियादीपः 
51 
मर्शनान्ते सर्वत्र मूलमन्त्रजपपूर्वकं यजमानमन्त्रजपं कुर्यात् । अग्निहोत्रवत् अत्रापि अग्निपुरुषध्याने यज्ञपुरुषध्यानं यष्टव्यदेवतात्मकध्यानञ्चकृत्वा मूलमन्त्रेण ध्यात्वावाहय मनसा अर्घ्यपाद्याचामनीयगन्धपुष्प धूपदीपादिक समर्पयेत् । आनुशासनिके ‘एकाक्षरं द्वयक्षरमेवे' तिश्लोके दृष्टवा ' मनस्यर्च - यित्वा स्म विप्रा' इत्युक्तः अत्रमानसार्चनमुक्तम् । ततः पञ्चोपनिषन्मन्त्रैः मूलमन्त्रेण च नमस्कृत्य तैरेवाभिमभिमन्त्रय वाग्यतः मूलमन्त्र जपन् प्रयाजादिसमिष्टयजुरन्तं भगवन्तं ध्यायन् प्रतिवषट्कारं ओं तत् सत् भूर्भुवस्वरों नमो नारायणाय 'अभय इदं न मम । 'अनरहं देवयज्यया इत्यादि याजमानमन्त्रान् जपन्नासीत । एवं विष्णुक्रमादि 'वृष्टिरसी'त्यन्तं भगवद्धयानपूर्वकं कृत्वा अनेन पौर्णमासेन दर्शेन वा स्वाराधनरूपेण स्त्रेनैव वेदात्मना वासुदेव, सङ्कर्षण, प्रद्युम्न, अनिरुद्धात्मकहोलध्वर्यु ब्रह्माद्मीध्ररूपेण स्वप्रीत्यर्थं स्वेनैवकृतेन मन्त्रलोपादिवर्जितेन 'श्रीजनार्दनः प्रीयता' मिति भूमौ जलं निक्षिप्य मूलमन्त्र यथाशक्ति जपेत् । ततः कृष्णानुस्मरणम् ॥ 
पशुबन्धे मूलमन्त्रेण यूपं संस्पृश्य आज्येन अक्त वा यूपो - च्छयणकाले मूलप्रभृतिचषालपर्यन्तं भूरादिसप्तलोकान् दशोत्तरावरणानि च ध्यात्वा चषाले चैकुण्ठदिव्यलोकदिव्यजनपद दिव्यनगर दिव्य- विमानात्मकं परमपदं ध्यात्वा तदुपरि अतिरिक्तयूपाये शेषभोगे श्रिया सह आसीनं श्रीविष्णु ध्यायेत् । पशांरूपाकरणब्रह्मरन्ध्रान्निर्गमय्य अर्चिरादिमार्गेण भगवत्पादारविन्दप्राप्तिपूर्वक नित्यकैङ्कर्य प्रापयन् पशु विसृज्य " पराङावर्तत" इत्यादिकुर्गत् । वपामासन्नात् द्वात्रिं- शत्कृत्वो मूलमन्त्रेणाभिमृश्य वपाहोमात् भगवन्तं ध्यायन्नासीत । 
 
52 
पञ्चकालक्रियादीपः 
अङ्गयागे पशोरवदानानि मूलमन्त्रञ्जपन्नवद्येत् । अन्यत्सर्वदर्शपूर्णमास 
वत् ॥ 
सोमारम्भो दर्शपूर्णमासारम्भवत् । वासां नवनीतदीक्षादिषु दर्भ पुञ्जीलपावने च मूलमत्रशिरस्कं भगवान्पवित्रमिति पवित्रमन्त्र जपेत् । सोमक्रयादिसंस्कारेष्वपि मूलमंत्रजपः । 
महाराले बुद्ध वा आग्नीध्र हविर्धान शुकू वायव्य सदोऽभिमर्शनानि भूलमन्त्रेण यजमानः कृत्वा खरे पावसादनकाले पृथक्पृथक्पात्राणि मूलमन्त्र णाभिमन्त्रयेत् । सुब्रह्मण्या- ह्वानकाले भगवन् इन्द्र श्रियःपते नारायण श्रिया सुब्रह्मण्यया वा देव्या सह नित्यम ुक्तंर्भागवतैर्ब्रह्मादिभिर्देवै ऋषिभिः पितृभिः ऋग्यजुस्सा मोपनिषद्भः दक्षिणारूपगोभिरन्यैश्च सह. सोमं पातु हवींषि स्वीकर्तुं स्तोत्र शस्त्रवषट्कारादिभिस्तूयमानस्सन् इह आगच्छ मां ऋत्विजः । यज्ञं सोमं हवींषि अन्यानि यज्ञीयद्रव्याणि सव्यं रक्ष रक्ष । इमानि महा- राधनद्रव्याणि महाराधने यज्ञं पुरुष शरीरपुरुष वेदपुरुष, छन्दः पुरुष यज्ञपुरुषअग्निपुरुष, वायुपुरुषादिन्यपुरुष महापुरुष, पुरुषोत्तम उत्तमपुरुष वसुदेव, विष्णो, स्वीकृत्य मां सपत्नीकं सयज्ञं सयाजकं सपशु' ससोमं यथाशक्ति दक्षिणा- सहितं फलसङ्गकर्तृ त्वत्यागरूपज्ञानयुक्त औपनिषद परमपुरुषाराधनयज्ञशीलं भगवति न्यस्तसमस्तात्मात्मीयरक्षणभरतत्फलं यथाविधिकर्मानुष्ठानासमर्थं यथा- कथञ्चित्भगवत्प्रीत्यर्थं भगवन्नित्याज्ञाकैङ्कर्यनिरतं भवतैव यजमानपत्नीयाजक 
हविस्सोमादिरूपेण भगवता वेदात्मना क्रियत इति सर्वदाऽनुसन्धातारं मां रक्षस्वेत्युक्त्वा मूलमन्त्रण द्वयेन च मनसा प्रणम्य गृहयमाणेषु ग्रहेषु प्रतिग्रहं “उपयाम गृहीतोऽसि ब्रह्मणेत्वा महस' ओं नमो नारायणायेति ग्रहण 
 
पञ्चकालक्रियादीपः 
53 
सादनयामूलमन्त्र ं जपेत् । पञ्चहोला ग्रहानभिमृश्य मूलमन्त्र द्वादशाक्षर- विष्णुगायत्रीभिस्सर्वान्प्रहानभिमृश्य सप्तहोतृहोमं वा पश्रियःपतिं वाचस्पतिं ब्रह्मत्वेन ध्यायन् हुत्वा समर्पणकाले ऋग्यजुस्सामाथर्वरूपिणीं यज्ञरूपां 
दक्षिणात्मिकां स्तोत्रशस्त्रमन्त्रस्वरूपां भगवतीं विष्णुवक्षस्थलरूपसदो निवासिनीं 
नित्यानपायिनीं नीरक्षीरवत्पृथग्विभजनानर्हपरमात्मनारायणस्वरूपिणीं वाचन्देवीं श्रियं ध्यायेत् । प्रतिस्तोत्रं सोमयागादारभ्य भक्षणपर्यन्तं वाग्यतो मूलमन्त्र जपन्नासीत । वपामार्जनान्ते तत् सत्भूर्भुवस्ववरों नमो नरायणायेत्युक्तत्वा " द्वौ समुद्री " इत्याद्युपस्थानान्ते मूलमन्त्रजपः । एवं माध्यन्दिन तृतीयसवनयोः गायत्रसामसु सवितृमण्ठलमध्यवर्ति सावित्रीरूपं ब्रह्म ध्यायेत् । पवमानेषु सोममण्डलमध्यस्थं अमृतमयं मोक्षप्रदं ब्रह्म ध्यायेत् । रथन्तरे वा वृहत्सामनि वा राजने वा स्त यमानेषु सृष्टिस्थितिसंहारकर्तारं अनन्तापरिच्छिन्नाप्रमेयसच्चिदा- नन्दखरूपं अनन्तकल्याणगुणाकरं सर्वव्यापिनं चेतनाचेतनशरीरिणं सुसूक्ष्मं रथन्तरे वा पं, वृहति मनः प्राणरूपं, राजने परमात्मस्वरूपं भगवन्तं नारायणं ध्यायेत् । वामदेव्ये सहस्रशिरसं प्रजापतिं विराट्पुरुषं वा ध्यायेत् । ब्रह्मसामसु नौधस श्यैतादिषु नित्यनिरवद्यनिरतिशयकैर्य- 
नियोजकं मोक्षफलप्रदं श्रियः पतिं 
श्रीमन्नारायणायेति ध्यायेत् । त्रयी 
ध्यायेत् । अन्येषु सामसु 
विद्या. हिंकारइत्याद्युद्गीथोपासन 
ब्राह्मणोक्तप्रकारेण ब्रह्म वा ध्यायेत् । सोमभक्षणे ओं नमो नारायणाय 
श्री 
वाग्जुषाणा सोमस्य तृप्यत्वमिति सोमं भक्षयेत् । दक्षिणां यथाविभागं दत्वा ओं नमो नारायणाय श्रीं सह स्त्रिया दक्षिणया लक्ष्म्या सहित: 
 
54 
पञ्चकालक्रियादीपः 
यज्ञपुरुषः श्रीकृष्णः प्रीयताम् इतिं जलं भूमौ स्रावयेत् । अवभृथे आपो नारा इत्युक्त्वा अफसु श्रीमन्नारायणं क्षीराब्धिशायिनं ध्यायेत् । उदवसानी - यान्ते भगवान्, श्री नारायणः स्वकीयै रस्मदीयदेहेन्द्रियान्तः करणैः स्वशेषभूतेन स्वनियाम्येन मया यथाशक्ति यथामति सम्पादितैः स्वशेष भूतेंद्र व्यैरख- निश्वसित भूतवेदमन्त्रं वसुदेवसङ्कर्षणप्रद्युम्न अनिरुद्धनारायणस्वरूपैः 
होत्रध्वर्यु ब्रह्मोद्गातृसदस्यैः केशवादि द्वादशव्यूहरूपेः अन्यऋत्विग्भिः मत्स्यादिदशावताररूपैश्चमसाध्वर्युभिरनन्तावताररूपैः सदस्यैर्ब्राह्मणैश्च यथाकथ- ञ्चिद्यथाविधि यथाशक्ति कृतेन स्वमहाराधनरूपेण तत्तन्नामयज्ञेन भगवान् प्रीयतां मे जनार्दनः 'ब्रह्मार्पणं ब्रह्म हविः ' 'श्चतुर्भिश्चेति श्लोक- द्वयमुक्त्वामूलमन्त्र द्वयञ्चोच्चरन् भूमौ जलं लावयेत् । ततः सहस्त्रकृत्व- श्शतकृत्वो वा यथाशक्ति मूलमन्त्र द्वयं च जपेत् । ततः कृष्णानुस्मरणं कुर्यात् । मध्ये प्रायश्चित्तप्राप्तौ आरंभे होमजपेज्यासु च तदन्ते च मूलमन्त्र द्वयं जपित्वा 
66 
यथाविष्णुमयं सत्यं यथाविष्णुमयं हविः । यथाविष्णुमयं सर्व पाप्मा मे नश्यतां तथा " ॥ 
इति श्लोकमुक्त्वा कृष्णानुस्मरणं कुर्यात् । 
महाग्निचयने काठकाग्निचयने च प्रतीष्टकं ' तया देवतया अङ्गिरस्वद्ध वा सीदेत्युक्त वा मूलमन्त्र जपेत् । एवमेकाह अहीन सत्र अयनेषु काम्यकर्मस्वपि । एवंकृते तत्कर्मानुगुणः फलानुभवो नास्तीति वेदव्यासभाष्यकारवेदान्ताचार्यैः प्रतिपादितम् । एवमौपासन वैश्वदेवादिषु गर्भाधान पुंसवनादिषु संस्कारेषु तत्तदारम्भे तत्तत्प्रधानहोमे 
 
पञ्चकालक्रियादीपः 
55 
तत्तदवसाने च मूलमन्त्रजपं कुर्वन् तानि तानि कुर्यात् । एवं तुलापुरुषादीनि महादानानि प्राजापत्यादीनि कृच्छाणि पुनरन्यान्यपि व्रतानि कुर्यात् । सर्वत्र भाष्यकारोक्त चरमश्लोकार्थो ऽनुसन्धेयः । 
अथाग्निपुरुष ध्यानम् । 'जुष्टोदमूना । अग्नेनय । चत्वारि शृङ्गा । सप्तते अग्ने' । इतिचतसृभिर्ऋग्भिरभिपुरुषं ध्यात्वा 
चतुर्वेदोचतुःशुङ्ग सवनत्रयपादकम् । स्वाहाकारवषट्कार शीर्षद्वय समन्वितम् ॥ सप्तहोतृक हस्ताड्यं ऋग्यजुस्सामबन्धितम् । वर्षणं सर्वकामानां महान्तं देवमच्युतम् ॥ आगच्छन्तं दिशाभ्योऽग्निं जातवेदरसहोजसौ । अजिराप्रभुनामानं अथवैश्वानरायम् ॥ 
नर्यापसं पक्तिराधो विसर्प्यहृयमुज्वलम् । एवं विधाष्टपुरुषं अग्निं ध्यायामि संस्तरे || 
ओं नमो नारायणाय ओं अग्निपुरुषायं नमः इति मन्त्रेण अवाहनास- नार्घ्यपाद्याचमनगन्धपुप्पधूपदीपदीकं मनसा कृत्वा अग्निमध्ये यज्ञपुरुयं ध्यायेत् । 'सहस्रशीर्षा पुरुष' इत्यनेन मन्त्रेण सहस्रशीर्ष सहस्राक्ष, सहस्रपाद सहस्रकरं साहस्रं प्रजापतिं हिरण्यगर्भं श्रीगर्भ प्रातरग्निहोत आदित्यमण्डलमध्यवर्तिनं हिरण्मय सर्वाङ्ग हिरण्यं श्रीं हिरण्यकेशं पुण्डरीकाक्षं ऋग्जुस्सामगीतं लयीरूपं उन्नामकं स्वर्गादिसत्यं - 
 
56 
पञ्चकाल क्रियादीप: 
लोकान्त भोग्य भोगोपकरण भोगस्थान नियन्तारं परंज्योतिः परमात्मानमपहतपाप्मत्वादिगुणाष्टक विशिष्ठ नारायणं पश्चोपनिषन्मन्त्र मूल- मन्त्रेण चोच्चार्य आराधनप्रकरणे वक्ष्यमाणप्रकारेण हृदयाद्धस्तेन निर्गमय्य- हस्तेनाभिमध्ये प्रवेशं ध्यात्वा पञ्चोपनिषन्मन्त्र मूलमन्त्रेण च प्रतिष्ठाप्य आवाहनासनार्ध्य पाद्याचामनीय गधन्पुष्पधूपदीपं मधुपर्कादिकं मूलमन्त्रेण मनसा कृत्वा होमं नैवेद्यत्वेन कल्पयेत् । सायमग्निहोत्रे तु स्वाक्षिबिम्बकं हिरण्मयसर्वाङ्ग हिरण्यश्मश्र हिरण्यकेशं पुण्डरीकाक्षं ऋग्यजुस्सामगीतं लौकिकवैदिकवीणादिकाव्यादिशब्दवाच्यं भूम्य तलादिभाग्यभोगोपकरण 
भोगस्थान नियन्तारं अपहतपाप्मत्वादिगुणाष्टक विशिष्ट नारायणं पञ्चोप- निषन्मन्त्रैर्मूलमन्त्रेण च ध्यात्वा आराधनप्रकरणे वक्ष्यमाणप्रकारेण हृदयाद्धस्ते निर्गमय्य हस्तेनाभिमध्ये प्रवेशं ध्यात्वा आवहनादि प्रातःकालवत् कुर्यात् । अनन्तापरिच्छिन्नानन्दस्वरूपं प्राणब्रह्म मनसि ध्यायन् स्वयमभिहोत्रं जुहुयात् । आहवनीये प्राणाकाशस्वर्गाभिन्नवैद्य तपुरुषं ध्यायन् जुहुयात् । [गार्हपत्ये पृथिव्यन्यन्नाभिन्नादित्यान्तर्वर्ति हिरण्मय पुरुषं ध्यायन् जुहुयात् दक्षिणानौ अब्दि नक्षत्राभिनन्द्रपुरुपं ध्यायन् जुहुयात् ॥] 
सोमे उत्तरवेद्यां यज्ञवराहं मोक्षधर्मक्ति महापुरुषं वा ध्यायेत् । 

## सोमे यज्ञ-वराह-ध्यान-प्रकारः

" सहस्रशीर्षं पुरुषं व्यक्ताव्यक्तं सनातनम् ” | 
सहस्राक्षं सहस्राख्यं सहस्रचरणं विभुम् ॥ 
सहस्रबाहु साहस्रं देवं नाम सहस्रिणम् । सहस्रमकुटीपेतं विश्वरूपं महाद्युतिम् ॥ 
 
8 
पञ्चकालक्रियादीपः 
अधृष्यं सर्वभूतानां वाङमयं ब्रह्मसंज्ञितम् । शतयोजनविस्तारं उच्छितं विगुणं ततः ॥ 
नीलजीमूतसंकाशं मेघस्तनितनिःखनम् । 
गिरिसंहननं भीमं श्वेतदीप्तोप्रदंष्टिणम् ॥ 
विद्युदग्निप्रकाशाक्षं आदित्य समतेजसम् पीनवृत्तायतस्कन्धं दृप्तशार्दूलविक्रमम् ॥ 
पोनोन्नतकटोदेशं सर्वलक्षणलक्षितम् । वेदपादं यूपदंष्टम् यज्ञदत्तञ्चितीमुखम् ॥ 
अग्निजिह्वं तथादर्भ रोमाणं ब्रह्मशीर्षकम् । अहोरात्र क्षणधरं वेदाङ्गश्रुतिभूषणम् ॥ 
आज्यनासं स्रुचातुण्डं सामघोषस्वनं प्रभुम् । सत्य धर्ममयं देवं क्रमविक्रमसत्कृतम् ॥ प्रायश्चित्तमहाघोणं पशुजानुं महाकृतिं । उद्गातृहोमलिङ्ग तं बीजैर्विधिमहाबलम् ॥ धर्मासृजं वायुचितं मन्त्रस्थं सोमशोणितम् । वेदस्कन्धं हविर्गन्धं हव्यकव्यादि वेगिनम् ॥ प्राग्वंशकाय तेजिष्ठं नानादीक्षाभिराजितम् । दक्षिणाहृदयं देवं महासत्रमयं विभुम् ॥ 
 
57 
58 
पञ्चकालक्रियादीपः 
उपाकर्मोष्ठरुचकं प्रवर्ग्यावर्तभूषणम् । नानाच्छन्दो गतिपथं गुह योपनिषदाननम् ॥ 
छायापत्नी सहायं वै मणिशृङ्गमिवोच्छ्रितम् । महायज्ञवराहं तं स्मरामि पुरुषोत्तमम् ॥ 
इति यज्ञवराह ध्यानम् ॥ 

## सोमे महा-पुरुष-ध्यान-प्रकारः 

सहस्रशीर्षं पुरुषं सहस्रनयनं विभुम् । सहस्रोदरबाहु तं सहस्रचरणं विभुम् ॥ 
शुद्धचन्द्रप्रतीकाशं कोटिसूर्यसमप्रभम् । 
क्वचित्कुशानुवर्णाभं क्वचिद्धिष्ण्याकृतिप्रभम् ॥ 
शुकपत्रनिभं देवं क्वचित्स्फटिकसन्निभम् | 
नीलांजनचयप्रख्यं जातरूपनिभं क्वचित् ॥ 
प्रवालाङ्कुरवर्णं च श्वेतवर्णं क्वचित्प्रभुम् । क्वचित्सुवर्णवर्णाभं वैड्र्यमिवदृकच्छविम् ॥ 
नीलवैडूर्यसदृशं इन्द्रनोलनिभं क्वचित् । मयूरग्रोव वर्णाभं मुक्ताहारनिभं क्वचित् ॥ 
 
पञ्चकालक्रियादीपः 
तांस्तान्वर्णान्बहुविधान् रूपेविभ्राणमव्ययम् ॥ 
ओंकारमुद्गिरन्तं च सावित्रीं च तदन्वयाम् । आरण्यकं चतुर्वेद गतं गायन्तमोश्वरम् ॥ वेदिं कमण्डलु 
 ं दर्भान् मणिरूपांस्तथास्रुचः । अजिनंदण्डकाष्ठ चं ज्वलितञ्च हुताशनम् ॥ यज्ञायुधानिचान्यानि बिभ्राणं सोमरूपिणम | विष्णुं यज्ञं यज्ञपतिं पुरुषं लोकजीवनम् ॥ स्तूयमानमथो रुद्र: दक्षिणं पक्षमाश्रितैः । तथादित्यैर्द्वादशभिः वामं पक्षं समाश्रितैः ॥ 
अष्टभिर्वसुभिश्चैव स्तूयमानमथाग्रतः । 
तथा नासस्य दस्राभ्यां भिषग्भ्यां पृष्ठतस्तुतम् । सप्तर्षिभिस्तूयमानं प्रजापतिभिरग्रतः । 
वेद यज्ञ पशुसत्र्याच सरस्वत्याश्रीलक्ष्मी- 
59 
कोर्तिभूमिभिः । 
परितरसंवृतन्देवं नारदेन ध्रुवेण च अभ्भोधरैस्समुद्रश्च मूर्तिमद्भिः समन्ततः । सरिद्भिश्च सरोभिश्च स्तूयमानं महाप्रभुम् । चतुर्भिर्मूर्तिमद्भिश्च त्रिभिर्मूर्तिविवर्जितैः । 
 
60 
पञ्चकाल क्रियादीपः 
स्तूयमानं पितृगणैः देवं नारायणं प्रभुम् । महान्तं यज्ञपुरुषं चिन्तयाम्यत्र केशवम् ॥ 
इति महापुरुष ध्यानम् । 
अथवा 
श्वेतद्वीपावरे स्थाने स्वयं भासावभासिते । तेज इत्यभिविख्याते शुद्धसत्वमये शुभे ॥ वेदिमष्टतलोत्सेधां अधितिष्ठन्तमोश्वरम् । एकपादस्थितं देवं ऊर्ध्वबाहुमुदङ्मुखम् ॥ 
साङ्गान्वेदानुच्चरन्तं तपः परममास्थितम् । प्रियभक्तं परमात्मानं भगवन्तं विजप्रियम् ॥ 
अर्च्यमानं सुरगणैः सदाभागवतप्रियम् । सृष्टिस्थित्यन्तकर्तारं बान्धवं भक्तवत्सलम् ॥ 
कर्तारं कारणं चैव कार्य चातिबलय् तिम् । 
ब्रह्मरुद्रादिदेवैः दैत्यदानवराक्षसैः । नागैर्यक्षैश्चगन्धर्वैः सिद्धैर्राजर्षिभिस्तथा ॥ 
ब्रह्मर्षिभिः हव्यकव्यैः सततं विधिपूर्वकम् । इज्यमानं देवदेवं पूज्यमानं पदाब्जयोः ॥ 
पञ्चकालक्रियादीपः 
परमैकान्तिभिर्दत्तं हव्यं कव्यं विधानतः । शिरसाप्रतिगृह्णन्तं आदरातिशयात्स्वयम् ॥ 
चिन्तयामि श्रियोपेतं सदा नारायणं विभुम् ॥ 
61. 

## औपासनानुष्ठान-प्रकारः ??

अत्र यद्यपि परमैकान्तिभि[र्दतं हव्यं कव्यञ्च निरतिशयप्रीत्या भगवान्शिरसाः प्रतिगृह्णाति । तथापि तैः परमैकानतिभिः भगवत्पादार ] विन्दयोरेव सर्वं समर्पणीयमिति निष्कर्षः । एवमुक्तप्रकारेणाग्निहोत्रं कृत्वौ- पासनेऽपि 'ओं नमो नारायणाय सूर्याय स्वाहा । सायं 'अभये स्वाहा' । 'ओन्नमो नारायणायान्भये स्विष्टकृते स्वाहा' । प्रजापतये स्वाहेति वा हुत्वा वनस्पतिहोमादिकं शकलहोमं च कुर्यात् । 
1 

## उत्सृष्टाग्नि-रहिताग्निः विधुरः सन्यासी-वान-प्रस्थौ च अग्नि-होत्रादि-मन्त्राणां औपासन-मन्त्राणां च सायं प्रातर् नित्यं जपावश्यकता ??

उत्सृष्टाभिराहिताभिः विधुर आहिताग्निः सन्यासीवानप्रस्थौ चाभि- होत्रमन्त्रान् औपासनमन्त्रांश्च सन्ध्योपासनानन्तरं सायंप्रातर्नित्यं त्रयोदश्यादि- प्रदोषकाले ऽपि जपेयुः । तदुक्तं बोधायन धर्मप्रश्न – सन्यासिधर्मप्रकरणे षोडशे 
खण्डे, 
" सायंप्रातरग्निहोत्रमन्त्रान् जपेत् वारुणीभिस्सायं सन्ध्यामुपस्थाय मैत्रीभिः प्रातः 'अनग्निरनिकेतस्यादशरणो मुनिः । भैक्षार्थीग्राममन्विच्छेत्खाध्याये वाचमुत्सृजे ' दिति । तस्मिन्ने वैकादशे खण्डे 
प्राणामिहोत्रमन्त्रांस्तु निरूढे भोजने जपेत् । वे तामिहोलमन्त्रांस्तु द्रव्यालाभे यथाजपेदिति । अत्राग्निहोत्रशब्दों दर्शपूर्णमासादीनामुपलक्षकः । तेषामपि यावज्जोवाधिकारश्रुतेः । वैश्वदेव वलिहरणादि प्राणाग्निहोतृकरणाशक्त वैश्वदेवादिमन्त्रजपवन्नित्यं सायं प्रात: दर्शपूर्णमास्योः पश्वाग्रयण चातुर्मास्य- कालेषु अभिहोलदर्शपूर्णमासपशुबन्धाश्रयणचातुर्मास्यमन्त्राणां आध्वर्यवहौल, 
 
62 
पञ्चकाल क्रियादीपः 
याजमानानुक्रमणिकाग्रन्थप्रकारेण पूर्वमाहितांनीनामुत्सृष्ठामि विधुर सन्यासि - वानप्रस्थानां जपः कार्य एव । यद्वा 'उभा वामिन्द्राभी'त्यनुवाकं विना 'इषे त्वोर्जेत्वे' तिप्रश्नस्य, 'सत्यं प्रपद्ये' इति प्रश्नस्य 'सन्त्वा सिञ्चामीति प्रश्न ' यथावै समृतसोमा' इत्यनुवाकपर्यन्तं अच्छिद्र े 'याः पुरस्ताद्देवादेवेषु परिस्तृणीते'- त्यनुवाकत्रयस्य चाध्ययनक्रमेण दर्शपूर्णमासाग्रयण चातुर्मास्यार्थं जपः कार्यः । आप्रयणे ‘सप्रत्नवन्नवीयसे’त्यनुवाकोक्ता ऋचो याज्यानुवाक्यार्थं जपितव्याः । पशुत्रन्वे 'अत्यन्नानगा'मित्यारभ्य' समुद्र गच्छखाहे त्यनुवाकान्तस्य 'प्रजापते जयमाना' इत्यनुवाकस्य च 'अञ्जन्ति त्वा मध्वरे देवयन्त' इति प्रश्नस्य च जप इति विशेषः । चातुर्मास्येषु 'प्रदेवं देव्या' इति 'अभयं यज्ञमध्वरं' इति 'इन्द्राभीरोचना दिव' इति 'अभिर्वृत्राणि जङ्घन' दिति चतुर्णामनुवाकाना- 'मदितिर्न उरुष्यतु' 'महीमूषु मातरं' 'इदं विष्णुः प्रतद्विष्णुः' 'इन्द्र' वयं शुनासीरं' 'इन्द्राय शुनासीराय' 'आवायो प्रयाभि' 'रुदुत्यं चित्र' मित्येतासां दशानामृचां जप इति विशेषः । अन्यत्सर्वं दर्शपूर्णमासमन्त्रजपवत् । 
प्रतिवसन्तं सोमयाजिनः सोमार्थं 'आप उन्दन्तु' 'देवस्य त्वा' 'आददे ग्रावा सीति त्रयाणां प्रश्नानां अन्त्यानुवाकवर्जितानां 'प्रजापतिरकामयत, एष ते गायत्र, योवा अयथा देवतं, नियाभ्यास्थ, यो वै देवान्, जुष्टोवाचः, यो वै पवमानानां त्रीणिवाव, परिभूः, स्फः स्वस्तिः, भझेहि, महीनां, देबसवितः श्येनाय, 'उपयामगृहीतोसि - वाक्षसत्, अग्ने तेजखिन्, वायुर्हिङ्कर्ता, वसवस्त्वा, आयुर्दाअग्ने, सूर्यो मा, सन्त्वा नह-यामि, उपयामगृहीतोसि प्रजापतयेत्वेति 
द्वाविंशत्यनुवाकानां चिति:, पृथिवीहोता, अग्निर्होता सूर्यन्ते चक्षु - 
 
पञ्चकालक्रियादीपः 
63 
महाहविर्होता वाग्घोते 'ति षण्णामनुवाकानां 'ब्रह्मसन्धत्तमित्यनुबाकस्य ' सक्षेदं पश्येत्यादितः प्रश्नान्तस्य च दर्शपूर्णमासपशुबन्धोक्तमन्त्रैः सह जपः कार्यः । 
ऋग्वेदसमवेदावधीतौचेत् आज्या दिशस्त्रगत 
' प्रवोदे- वायेत्यादि सूक्तानां ' उपास्म इत्यादि गायत्रामहीयवादिसान्नां जपः कार्यः । अनधीतवेदत्रयश्चेत् वसन्तकाले भूर्भुवखरिति व्याहृतीनां पञ्च- सहस्रजपं कुर्यात् । “चितिः, पृथिवीहोता, अग्निहंता, सूर्य ते चक्षु, र्महाहविर्होता, वाग्धांतेति, चतुर्होतृ न्वेति सहस्रकृत्वः शतकृत्वो वा जपेत् । महाहविर्होतेति सप्तहोतारं वा सहस्रकृत्वो जपेत् । अथवा बसन्तकाले एकस्मिन् शुक्लपक्षे पञ्चाहं नियमयुक्तस्सन् एकविंशति- सहस्रकृत्वः प्रणवं जपेत् । भगवता बोधायनाचार्येण अनाहिताग्नीना मशक्तानां योगिनामौपासनाग्नावग्निहोत्रस्य प्रत्यान्नायत्वेन 'चित्ति स्त्र गिति दशहोतृहोमस्य दर्शपूर्णमासयोः पृथिवीहोते'ति' चतुर्हतृि- होमस्य तत्कालेषु विधानात् तज्जपः संन्यासिनां कार्यः इत्यस्नाभिरुक्तः । व्याहृतीनां वेदत्रयात्मकत्वात् विधुरवानप्रस्थानां जपः । संन्यासिनां तु प्रणवजप इति विवेकः || 
चातुर्मास्यानां · यावज्जीवकरणपक्षमाश्रित्य 
कृतसङ्गल्पानां 
तत्काले तन्मन्त्रजपः । सकृत्प्रयोगपक्षे तु तन्मन्त्रणपो न कार्य इति सर्वं समञ्जसम् । अयमेव जपयज्ञ इत्युच्यते । नतु अर्थसमर्थ- विद्वद्गृहस्थस्य जपयज्ञः । तस्य अधिकारित्वेनं एतेषां साक्षादकरणे प्रत्यवायवचनशतदर्शनात् । 
CC-6. Jangamwadi Math  
64 
पञ्चकालक्रियादीपः 

## पूर्वम् आहिताग्नीनां यतीनां दहन-संस्कार-निरूपणम्

पूर्वाश्रमे प्रतिवसन्त सोमयाजिनां यतीनां वसन्तकाले सोमयागमन्त्राणा- मपि जपो नित्यः । एवं विधुरवानप्रस्थयोरपि आत्मनि समारोपितानीनां पूर्व- माहिताग्निसन्यासीनां मृतौ वैखानससूत्रे बोधायनसूत्रे च ताभिभिन्न मेध - युक्त पितृमेधविधिना दहनसंस्कारस्योक्तत्वात् तेषां आमरणं अग्निहोत्रादि मन्त्रजपयज्ञो नित्यः । न च आपस्तम्बादिभिर्यतीनां दहनसंस्कारस्यानुक्तत्वात् कथं तत्करणमिति वाच्यम् । खननसंस्कारस्याप्यनुक्तत्वात्तस्याप्यकरणं स्यात् । किश्च आपस्तम्वादिभिर्नतमन्येन चेताग्निभ्यो दहेत्' इति विज्ञायत इति त्रेताग्निं विना कृतसंस्कारस्य प्रतिषिद्धत्वात् । नचायं आहिताग्नि गृहस्थ विषय इति वाच्यम् । वैखानस वांधायन सूत्रयोरपि पितृमेधं प्रश्न "न तमन्येन चेताग्निभ्यो दहे'दिति श्रुति मापस्तम्बादिवदुदाहृत्य यतिसंस्कार- प्रकरणे यतीनामनाहिताग्नीनां खनन संस्कारः । आहिताग्नियतीनां तु ताग्नि- संस्कार एव इति व्यवस्थापनात् न गृहस्थ विषयः । तस्मादाहिताग्नियति विधुर अपत्नीकवानप्रस्थानां अग्निहोत्रादिमन्त्रजपयज्ञो नित्यः । यतीनां दहनसंस्कारप्रयोगः अस्मदाचार्य कृते वैष्णववैशेषिकपितृमेधप्रयोगदींपे द्रष्टव्यः । अथवा 'प्रजापतिः प्रजास्सृष्टवा व्यवसत" 'प्रजापतिः पुरुषमसृजत, इति यजुवेंदे अनुवाकद्वयेन सामब्राह्मणे प्रजापति वै सहस्र संवत्सरं सत्र मसृजतेति खण्डेन च दर्शपूर्णमसाप्रयणकाम्येष्टिचातुर्मास्यपशुबन्धा मिष्टोमादि एकाहवादशाहाद्यहीन सत्र गवामयनादि विश्वसृजामय- नपर्यन्तसंवत्सरसत्राणां अग्निहोत्रान्तर्भावोक्त या नित्यं सायं प्रातर निहोत्रमन्त्रजपेनैव तत्तन्मन्त्रजपः कृतइत्याहिताग्नि यति, विधुरापत्नीक, वानप्रस्थैस्सायं प्रातरग्निहोत्र मन्त्राणामेवजपो नियमेन अवश्यं कार्यः । न तु तत्तत्कालेषु दर्शपूर्णमासादि मन्त्रजपः कार्यः । अमुमेवार्थं मनसि निधाय 
. 
 
पञ्चकाल क्रियादीपः 
65 
बोधायनेन सायंप्रातरग्निहोत्रमन्त्रान् जपेदित्युक्तम् । तदेतावदेव प्रणम्य भगवत्सन्निधिभूमिं गत्वा भगवते यत्किञ्चिदुपहारं दत्वा भगवन्तं श्रुति- सुखैः स्तोलः स्तुत्वा पूर्वकालोक्तवर्त्मना यथाविधि पत्रपुष्पफलैः धूपदीप- गन्धादिभिः जपध्यानार्चनस्तोत्रं भगवन्तमर्चयेत् । केवलं पुष्पाञ्जलिं वा दद्यात् । ततो भगवन्तं पुनः प्रणम्य पितरावभिवाद्य वृद्धाभिवादन, गुरूपासन, तद्धिताचरणानि कृत्वा परस्य गवे गोमतीविद्यया ग्रासमुष्टिन्दत्वा 

## भगवद्-अभिगमन-प्रकारः

" सोमसूर्यान्तरस्थं च गवाश्वत्थाग्निमध्यगम् । 
भावयेद्भगवद्विष्णु गुरुविप्रशरीरगम् " ॥ 
इत्युक्तप्रकारेण गवादिण्चन्तन्थितं भगवन्तं भावयित्वा वेदाभ्यास जपाध्ययन- धारण, तदर्थविचारण, धर्मादिशास्त्र, वैदिकनिगम वेदाङ्गावेक्षण प्रभृतीनि प्रथमकाल कर्तव्यानि कर्माणि कृत्वा अभ्यञ्जनालेपनवासस्रग्भूषणादिभिरलंकृत- स्ताम्बूलेन मुखशोधनं कृत्वा मङ्गलद्रव्यवीक्षणं कृत्वा अन्यान्यपि मङ्गलं - कर्माण्येव कृत्वा 

## अभिगमन-समापन-सात्त्विक-त्यागः 

ओं कृतञ्च करिष्यामि भगवन्नित्येन भगवत्प्रीत्यर्थेन महाविभूतिचातुरात्म्य भगवद्बासुदेवपादारविन्दार्चनेनाभिगमनेन कर्मणा भगवान् प्रीयतां वासुदेव इत्यभिगमनं भगवते समर्पयेत् । 
इति श्रीमद्रामानुजसिद्धान्तस्थापनाचार्य शतक्रतु चतुर्वेदि श्री निवासाचार्य विरचिते पञ्चकालक्रियादीपे अभिगमननिरूपणाख्यः 
प्रथमः परिच्छेदः 
**... 
9 
