+++
title = "०५ योगः"

+++
## योगार्थ-सङ्कल्पः

अथ योगः 
अथ योगं व्याख्यास्यामः 

अर्ध-रात्रे समुत्थाय जित-निद्रो जितेन्द्रियो जित-श्रमः पाणि-पादौ च प्रक्षाल्य द्विर् आचम्य भगवन्-मन्दिरं गत्वा गुरुं भगवन्तं च प्रणम्य भगवत्-सन्निधौ अन्यत्र वा विविक्ते शुचौ देशे कम्बलाद्य्-आसने संविश्य 

> ओं कृतं च करिष्यामि भगवन्-नित्येन भगवत्-प्रीत्य्-अर्थेन महा-विभूति-चातुर्-आत्म्य-भगवद्-वासुदेव-पादारविन्दार्चनेन योगेन भगवतः कर्मणा भगवन्तम् अर्चयिष्यामि 

इति योगं सङ्कल्प्य 

> ओं भगवतो बलेन भगवतो वीर्येण भगवतस् तेजसा भगवतः कर्मणा भगवन्तं वासुदेवम् अर्चयिष्यामि 

इत्य् अनुसन्धाय स्वस्तिक--गो-मुख--पद्म-वीर-सिंह[[??]]--भद्र-मुख--मयूराख्येषु आसनेषु स्वाभिमतेन केनचिद् आसनेन स्थित्वा पूर्वोक्त-प्रकारेण भूत-शुद्धिं कृत्वा प्राङ्-मुखः काय-शिरो-ग्रीवा सन्धि-वक्षस्-स्थलानि[[??]] समानि कृत्वा अक्षिणी नासग्र-न्यस्ते[[??]] कृत्वा तालु-तल-स्थां जिह्वां सान्तरे दशनावली च कृत्वा ओष्ठ-पुटाव् ईषल् लन्नौ[[??]] कृत्वा ऊरु-मध्य-प्रदेशयोर् बाहु-कूर्परौ धृत्वा दक्षिणेत्तरौ पाणी कृत्वा योग-पट्टेन विग्रहम् अचलं सन्घार्य[[??]] अपान-देशं निरुद्ध्य[[??]] विषयान्तर्निविष्ठं मनस् समाहृत्य बुद्धौ लीनं कृत्वा बुद्धिं स्व-गोचरां कृत्वा 

## योगानुष्ठान-प्रकारः

आत्मनात्मानं समाधाय पूर्वोक्त-प्रकारेण मूल-मन्त्रेण द्वादशाक्षर-विद्यया वा प्राणायामं कुर्वन् कुम्भक-समये 

> ध्यायामि परमात्मानं परमानन्द-विग्रहम् ।  
गुरूपदेशतो ज्ञेयं पुरुषं कृष्ण-पिङ्गलम् ॥  
ब्रह्म-ब्रह्म-पदे चास्मिन् दहराब्-ज-ख-मध्यमे । 

इति ध्यात्वा खात्म-शरीरकं परमात्मानं भावयेत् । 

[[154]]

## योगानुष्ठान-काले परमात्म-ध्यान-प्रकारः

यद् वा 

> हृत्-पद्माष्ट-दलोपेते कन्द-मध्यात् समुत्थिते ।  
द्वादशाङ्गुल-नाले ऽस्मिन् चतुर्-अङ्गुलवन्-मुखे ॥  
प्राणायामे विकसिते केसरान्वित-कर्णिके ।  
वासुदेवं जगन्-नाथं नारायणम् अजं हरिम् ॥  
चतुर्-भुजम् उदाराङ्गं शङ्ख-चक्र-गदा-धरम् ।  
किरीट-केयूर-धरं पद्म-पत्र-निभेक्षणम् ॥  
श्री-वत्स-वक्षस्-संयुक्तं पूर्ण-चन्द्र-निभाननम् ।  
पद्मोदर-दलाभासं सुप्रसन्नं शुचि-स्मितम् ॥  
शुद्ध-स्फटिक-सङ्काशं पीत-वाससम् अच्युतम् ।  
पद्मच्छवि[[??]] पद-द्वन्द्वं परमात्मानम् ईश्वरम् ॥   
प्रभाभिर् भासितं रूपं परितः पुरुषोत्तमम् ।  
ध्यायामि मनसा देवं सर्व-भूत-हृदि स्थितम् ॥ 

इति भगवन्-नारायणं ध्यात्वा स्वात्म-शरीरकं परमात्मानं भावयेत् । यद् वा वैश्वानर-संज्ञकं भगवन्तं नारायणं ध्यात्वा स्वात्म-शरीरकं परमात्मानं भावयेत् । 
 
[[155]]

यद् वा

> आत्मानं सर्व-जगतः पुरुषं हेम-रूपिणम् ।  
हिरण्य-श्मश्रु-केशं च हिरण्मय-नखं हरिम् ॥  
कप्या सा ऽंबुजवद्[[??]]वक्त्रं सृष्टि-स्थित्य्-अन्त-कारणम् ।  
पद्मासन-स्थितं सौम्यं प्रबुद्धाब्-ज-निभाननम् ॥  
पद्मोदर-दलाभाक्षं सर्व-लोकाभय-प्रदम् ।  
विजानन्तं हितान् सर्वान् उन्नमन्तं च धार्मिकात् ॥  
शासयन्तं जगत्-सर्वं ध्यायेल् लौकिक-साक्षिणम् ।

इति भगवन्तं नारायणं आदित्य-मण्डल-मध्य-वर्तिनं ध्यात्वा स्वस्य परमात्मनश् च शरीर-शरीरि-भावादि-सम्बन्धं भावयेत् ।

यद् वा 

> भ्रूवोर् मध्ये ऽन्तर् आत्मानं भा-रूपं सर्व-कारणम् ।  
स्थाणुवन्-मूर्ध-पर्यन्तं मध्य-देहात् समुत्थितम् ॥  
जगत्-कारणम् अ-व्यक्तं ज्वलन्तम् अमितौजसम् ।  

इति ध्यात्वा स्वस्य परमात्मनश् च शरीर-शरीरि-भावादि-सम्बन्धं भावयेत् ।

यद् वा

> हृन्-मध्ये ऽष्ट-दलोपेते कर्णिका-केसरान्विते ।  
उन्निद्र-हृदयाम्भोजे सोम-मण्डल-मध्यमे ॥ 

[[156]]

> स्वात्मानं भास्वराकारं भोक्तृ-रूपिणम् अक्षयम् ।  
सुधा-रसं विमुञ्चद्ध्भिश् शशि-रश्मिभिर् आवृतम् ॥  
षोडशच्छन्द-संयुक्ताच् छिरः-पद्माद् अधो मुखात् ।  
निर्गतामृत-धाराभिः समग्राभिस् समन्ततः ॥  
प्लावितं पुरुषं तत्र चिन्तयामि समाहितः ।  
तेनामृत-रसात् क्लिन्न-साङ्गोपाङ्ग-कलेवरम् ॥  
अहम् एव परं ब्रह्म परमात्मा ऽहम् अ-व्ययः ।

इति भावयेत् ।

यद् वा ततश् च प्रत्यहं आत्मोपजीवनायैवम् अनुस्मरेद् इति श्री-वैकुण्ठ-गद्योक्त-प्रकारेण भावयेत् ।

## परव्यूह-विभावाद्यचावतारेषु स्वाभीष्टस्य भगवद्-अवतारस्य मूर्ति-ध्यान-प्रकारः

यद् वा पर-व्यूह-विभवाद्य्-अर्चावतारेषु स्वाभीष्टस्य भगवद्-अवतारस्य मूर्ति-ध्यानं तत्-तन्-मन्त्रैः कृत्वा अशेष-चिद्-अचिद्-वस्तु-शेषि-भूतस्य अखिल-जगद्-आधारस्य समस्त-जगत्-सृष्टि-स्थिति-संहारान्तः-प्रवेश-नियमनादि-लीलस्य अखिल-हेय-प्रत्यनीक-कल्याणकैतानस्य इतर-समस्त-वस्तु-विलक्षण-अन्-अन्त-ज्ञानानन्दैक-स्व-रूपस्य स्वाभाविकानवाधिकातिशय-ज्ञान-बलैश्वर्य-शक्ति-तेजस्-सौशील्य-वात्सल्य-मार्दवार्जव-सौहार्द-साम्य-कारुण्य-माधुर्य-गाम्भीर्यौदार्य-स्थैर्य-शौर्य-पराक्रम--सत्य-काम--सत्य-सङ्कल्प--कृतित्व-कृत-ज्ञताद्य्-असंख्येय-कल्पाण-गुण-गणौघ-महार्णवस्य श्रियः पतेर् भगवतो नारायणम्य अन्-अन्यार्ह-निरुपाधिक-शेष-भूतः देहेन्द्रियादि-व्यतिरिक्तः ज्ञानैक-स्व-रूपः स्वयं प्रकाशः चेतनो ऽहम् अर्थः प्रतिक्षेत्रं

[[157]]

""
""
""

158 
पञ्चकाल क्रियादीपः 
भिन्नोऽणुर्नित्यनिर्मलो ज्ञातृत्व कर्तृत्वभोक्तृत्वादिधर्मवान् बद्धोऽयं जीवा नित्यमुक्ततुल्यतया भगवदनुभवयोग्योऽपि अनाद्य विद्याकर्मवासनारुचिप्रकृति संबन्धेन तिरोहितस्वस्वरूपः संसरमाणाध्यात्मिकादितापत्रयेण पीडितो भवति । 

## आध्यात्मिकादि ताप-त्रय-निरूपणम्

तत्र आध्यात्मिकस्तापो द्विविधः । शारीरो मानसश्चेति । शारीरो नाम शिरोरोग प्रतिज्याय ज्वर शूल भगन्दरगुल्माश्वयधु श्वासकासाक्षिरोगातिसार कुष्ठादि व्यादयः । 
मानसस्तापो 
- 
नाम कामक्रोध लोभमोहमदमात्सर्यभयद्वेप शोकासूयादिराधिः । आधिभौतिको नाम मृगपक्षिमनुष्यपिशाचोरग राक्षससरीसृपा दिजनिता पीडा । आधिदैविको नाम शीतोष्णवातवपांवु वैद्य तादि जनितस्तापः । एवं तापत्रयपीडितस्सन् गर्भजन्मजराज्ञानमृत्युनरकर्ज दुःखमनुभवति । गर्भेतावत् बहुमलावृते उल्यसंवेष्टितो भुमपृष्ठग्रीवा स्थिसंह ति- रत्यम्लकटुतीक्ष्णोष्णलवणरूपैरतितापिभिर्मातृभोजनै वर्धमानातिसंवेदना ऽङ्गानां प्रसारणाकुञ्चनादावप्यशक्तश्शकृन्मूत्र महापङ्कशायी संपिण्डित सर्वगात्रः 
दुस्सह गर्भवसक्लेशाननुभवति । ततो जायमानः पुरीषासृङ्मूत्रशुक्ला - विलाननः प्राजापत्य वायुना पीड्यमानः अधोमुखतया परिवर्तित: प्रसूति- मारुतंत्रलाद्यो नियन्त्रपीडितोऽतिदुःखितस्सन् अशुचिप्रस्तरे निपतति । ततो मूर्च्छामवाप्य ब्राह्मवयुना संस्पृष्टां भगवन्मायया ऽपहृतज्ञानां भवति । ततः कण्डूयने परिवर्तने चाप्यशक्तो ऽशुचिः प्रस्तरे सुप्तः कीटदंशादिभि- र्भक्ष्यमाणो तेषां निवारणेऽप्यसमर्थः किमपिकार्याकार्यमजानन् पशुसमो भूत्वा शिश्नोदरपरायणः नरकहेतुभूतानि पापनि कर्माणि कुरुते । 
पञ्चकालक्रियादीपः 
159 

## असाधु-कर्म-कारिणां नरकानुभव-प्रकारः

ततो जराजर्झरदेह ‍िशथिलावयवः विचलच्छीर्णदशनावलि सिना- युसिरावृतो दूरं प्रणष्टनयनश्शलद्वपुः प्रकटीभूतसर्वास्थिरल्पाहारोऽल्पचेष्टितो मन्दीभवच्छ्रोत्रनेत्रः सबल्लाला विलाननः तत्क्षणे ऽप्यनुभूतानां वस्त नामप्यस्मर्ता सकृदुच्चरितेऽपि वाक्ये समुद्ध तमहाश्रमवासकासमहायाससमुद्र तप्रजा- गरो भृत्यादिपुत्रदाराणामव मानवहिष्कृतः प्रक्षीणाखिलशौचः विहाराहार- निस्पृहः परिजनस्यापिहास्यां निर्विण्णाशेष बाडवो ऽन्यस्मिन् जन्मनि अनुभूतमिव आत्मनि चेष्टितं संस्मरन् अतितापितो भवति । 
ततो मरणदशायां श्लथग्रीवा डिघूहस्तः वेपथुनाव्याप्तः मुहुग्र्लानि- परवेश: मुहुर्ज्ञानलवान्वितः हिरण्यधान्यतनयभार्याभृत्यगृहादिषु एते कथं भविष्यन्तीति अतीव ममताकुलः । 
मर्मभिन्महारोगैश्छिद्यमानसुबन्धनः परिवर्तमानताराक्षः हस्तपादौ मुहुः क्षिपन् ॥ 
संशुष्यमाणताल्वोष्ठपुटः दोषौघैर्निरुडकण्डः 
उदानश्वासपीडितः तृपाक्षुधाच पीडितः महता तापेन व्याप्तो यमकिङ्करपीडितः 'एकोत्तरशतं मृत्युमथर्वाणः प्रचक्षते' इत्युक्तप्रकारेण मरणवेदनामनुभूय क्लेशादुत्क्रान्ति प्राप्य यातनदेहं प्रतिपद्यते ! ततो नरके यमकिङ्करैः पीडितो नानाविधां दुःख पद्धतिमनुभवति । 

## पुण्य-कर्म-कारिणां धूमादि-मार्गेण स्वर्ग-प्राप्ति-प्रकारः

यस्तु यज्ञादीनि पुण्यकर्माणि कुरुते स ऐहिक सुखमनुभूय स्वर्गसुखानुभवार्थं गमिष्यन् स्थूलशरीरात् सूक्ष्मशरीरं • प्राप्य 
 
160 
पञ्चकालक्रियादीपः 
एकशतसंख्याकेषु नाडीभेदेषु ब्रह्मनाडीभेदेन निष्क्रम्य धूमराज्य परपक्ष दक्षिणायनषण्मासपितृलोकाकाशचन्द्रक्रमेण खर्गं प्राप्य इन्द्रादि शरीरं 
प्राप्य तत्तत्सुकृतानुगुणं कञ्चित्कालमनुभूय 

## अनन्तरं अर्चिरादि-मार्गेण श्री-वैकुण्ठ-प्राप्ति-प्रकारः

अन्तवत्तु फलं तेषां प्रभवत्यल्पमेधसाम् । आब्रह्मस्तम्बपर्यन्ता जगदन्तव्यवस्थिताः ॥ 
प्राणिनः कर्मजनित संसारवशवर्तिनः । 
इत्युक्तप्रकारेण कर्मशेषानुभवार्थं पुनर्जन्मादि प्राप्त्यर्थं देवशरीरं विहाय भूतसूक्ष्मशरीरं प्राप्य चन्द्राकाशवायुधूमाभ्रमेघवृष्टिवीह चादिमार्गेणावरुहच- नरकतुल्यपुरुषशरीरे प्रविश्य रेतसासहस्त्रीशरीरशोणितगर्ते सलिलबुहुदा- द्यवस्थां प्राप्य दुस्सहगर्भवासक्लेशमनुभवति । पुनर्जायते म्रियते चेत्येवं पुण्यपापानुरूपेण सुखं दुःखञ्चानुभवन् चक्रपरिवृत्या परिभ्रमति । एवमह- मप्यनादिकालमारभ्य संसरमाणो यादृच्छिक सुकृतपरिपाकेन जायमानकाले भगबत्कटाक्षविषयीभूतः सदाचार्योपदेशाल्लब्धप्रज्ञः पूर्वानुभूतसुकृतदुष्कृत फलमनुस्मृत्य निर्विण्णोऽभूवम् । ततां भगवति खरक्षाभरन्यासं साङ्गमनुष्ठित- वानस्मि । एवं भगवति न्यस्तभरस्य द्विषत्सु दुष्कृतं सुहृत्सु सुकृतञ्च मम एतद्देहावसाने केवलं भगवद्दयया अतिप्रबुद्धस्य भगवन्तमेवावलोकयतः प्रच्युत पूर्वसंस्कारमनोरथस्य मम वाक्पाणिपादपायूपस्थाख्येषु कर्मेन्द्रियेषु षाणरसनचक्षुस्त्वकछू त्राख्येषु ज्ञानेन्द्रियेषु च मनसा संयुक्तेषु सत्सु, कर्मज्ञानेन्द्रिय संयुक्त मनसि प्राणवायुना संयुक्त सति, एकादशेन्द्रियसंयुक्त- प्राणवायौ जीवात्मना मया संयुक्त सति प्राणेन्द्रियसंयुक्तस्य मम त्रिस्थूण 
 
पञ्चकालक्रियादीपः 
161 
क्षोभदशायां स्थूल देहं विहाय पञ्जभूतसूक्ष्मशरीरं प्राप्तस्य तदनन्तरमिन्द्रिय प्राणभूतसूक्ष्मसंयुक्तस्य मम निसर्गसुहृदि हादें परमात्मनि श्रमापनयनं प्राप्तस्य अनन्तरं एकशतसंख्याकेषु नाडीभेदेषु धूमराज्यपरपक्ष दक्षिणायन षण्मास- पितृलोकाकाशचन्द्ररूपस्वर्गमार्गस्य देवयान पितृयानोभयव्यतिरिक्त रकमार्गस्य द्वारभूतान् शतसंख्यान्नाडी विशेपान्नप्राप्यैव 
अर्चिरादिमार्गमुख भूतया 
मूर्धन्यया शताधिकया ब्रह्मनाड्या निष्क्रम्य सूर्यमण्डलं भित्वा तदुपर्यर्चिरादि- मार्गेण अचिरहः पूर्वपक्षेात्तरायणसंवत्सर वाय्वादित्यचन्द्रवैद्य तबरुणेन्द्रप्रजापति- संज्ञैर तिवा हि कैस्तत्तत्सीमापर्यन्तमनुव्रजद्भिस्तत्तल्लोकेषु भगवच्छास्त्रोक्त भोगानु- भवपूर्वकं सबहुमानं नीतस्य मम 
लोकं वैकुण्ठनामानं दिव्यं षाड्गुण्य संयुतम् । अवैष्णवानामप्राप्यं गुणत्रयविवर्जितम् ॥ 
नित्यसिद्ध रसमाकीर्ण तन्मयेः पाचकालिकैः । सभाप्रसादसंयुक्तं वनैश्चोपवनैश्शुभम् ॥ 
वापीकूपतटाकैश्च वृक्षषण्डैश्च मण्डितम् । अप्राकृतं सुरैर्वन्द्यं अयुतार्क समप्रभम् ॥ 
प्रकृष्टसत्वराशितं कदाद्रक्ष्यामि चक्षुषा । 
इत्युक्तप्रकारेण बहुकालं द्रष्टुमभिलषितं श्रवैकुण्ठलोकं प्राप्य कर्मफल भोगार्थं गत्यर्थमेव विद्यया स्थापितमेतावन्तंकालमनुवृत्त सूक्ष्मशरीरं विहाय विरजां मनसातीर्त्वा अप्राकृतं शुद्धसत्वमयं दिव्यं शरीरंलब्ध्वा ऐरंमदसरस्तीरे 
मालाञ्जनचूर्णवासो 
21 
सोमसवनसंज्ञाश्वत्थसमीपं गत्वा 
 
162 
पञ्चकालक्रियादीपः 
भूषणहस्ताभिः पञ्चशतसंख्याभिः प्रत्युत्थिताभिरप्सरोभिः ब्रह्मालंकारैरलंकृतस्य ब्रह्मगन्धरसतेजांसि प्राप्तस्य विष्वक्सेनादिभिर्नित्यैः परांकुशपरकालादि- भिरस्मदाचार्यैर्मुक्तश्च प्रत्युत्थितस्य मम गोपुरसमीपं प्राप्य इन्द्र प्रजापतिसंज्ञौ द्वारपालौ दृष्टवा अप्राकृतान् राजोपचारान् प्राप्य आनन्दमयमण्टपरत्नं प्रविश्य नित्यमुक्तविराजितां दिव्यां सभां प्रणम्य नित्यैर्मुक्तस्सेच्यमानं शेषभोगे श्रिया सहासीनं निरतिशयभोभ्यं भगवन्तं श्रीमन्नारायणं दृष्टवा तच्चरणारविन्दयुगलं प्रणम्योत्थाय पुनः पुनः प्रणम्य भगवत्समानभोगलक्षणं सायुज्यं प्राप्य खसमानजातीयनित्यमुक्तान्तर्भूतम्य मम समस्त प्रतिबन्धक- निवृत्तिपूर्वकमपहतपाप्मत्यादिखखरूपाविर्भावपूर्वकं देशकालात्रसरसंकोच- रहिततथा यावदात्मभावितया पारमार्थिकभगवच्चरणारविन्दयुगले कान्ति कात्यन्तिकपरभक्तिपर ज्ञानपरमभक्तिकृतपरिपूर्णानवरत नित्य विशदतमानस्य- प्रयोजनानवधिका तिशयभगवदनुभवजनितानवधि कातिशयप्रीतिकारिता- शेष|वस्थोचिताशेषशेषतैकरतिरूप नित्यकैङ्कर्यं 
भगवान् 
श्रीमन्नारायण एव प्रापय्य मां रक्षतु इत्यनुसंधाय खात्मशारीरकपरमात्मानं ध्यायन्नासीत । अयमेव ज्यायान् पक्षः । एवं जपन् ध्यानान्वितेन योगेन सर्वमभ्यस्तं मन्त्रजातं यावत् भगन्नाराणः पूर्वोक्त` `तत्तस्थाने सम्यगा- भाति तावदधीत्य आत्मना आत्मानं समाधाय जपक्रियाम्मुक्त वा ध्यातृव्येया- विभागेन तन्मयतां यावदापद्यते तावद्भावयित्वा ध्यानासने त्यक्त वा रात्रिक्षयावधि शयने समासीत । 
ततश्च 
ईदृशः परमात्माऽयं प्रत्यगात्माऽयमिदृशः । तत्संबन्धानुसन्धानं इति योगः प्रकीर्तितः ॥ 
 
पञ्चकाल क्रियादीपः 
योगोनामेन्द्रियैर्वश्यैः बुद्धिर्ब्रह्मणि संस्थितिः । प्रयुक्त रप्रयुक्तैर्वा भगवत्कर्मविस्तरे ॥ 
163 
इति शाण्डिल्य स्मृत्युक्त एव योगो नित्यमनुष्ठेयः । न तु साक्षात्भगवत्प्राप्ति- साधनत्वेन विहितः भक्तिशब्जवाच्या योगो नित्यमनुष्ठेय इति सर्वं समञ्चसम् । 

## योग-समापन-सात्त्विक-त्यागः

ओं कृतश्च करिष्यामि भगवन्नित्येन भगवत्प्रीत्यर्थेन महाविभूति-- चातुरात्म्यभगवद्वासुदेवपादारविन्दार्चनेन योगेन भगवत्कर्मणा भगवान् प्रीयतां वासुदेव इति योगं भगवते समर्पयेत् । 

## स्वापादि-प्रकारः

ततः पादौ प्रक्षाल्य संमृज्य द्विराचम्य शुचिः शुप्यत्वादास्यपाणिः सुत्रस्त्रधरः माधवं स्मरन् शयने संविश्य निद्रां कुर्यात् । स्वगृहेप्रा किछराः श्वशुरगृहे दक्षिणशिराः पथि प्रत्यकिछराश्शयीत । कदाचिदप्युद- विछरा न शयीत । शून्यालये श्मशाने पथ्येकवृक्षे महादेवगृहे मातृवेश्मनि यक्षनागायतने चैत्यद्र मे स्कन्दायतने गुल्मच्छ्यासु शर्करालोष्ट - पांसुपु भिन्नशयनेऽशुचिप्रदेशे धान्यगोदेवविप्राणां गुरूणाश्चोपरि आकाशे दीक्षांविना दर्भासने च न खपेत् । 
नमोऽशुचिराद्र वासारुतरापरमस्तकश्च न खपेत् । विहितकालेषु स्त्रीसंभोगं यथावत्कुर्यात् । तदा यज्ञोपवीतं निवीतं पृष्ठभागे कृत्वा स्त्रीसंभोगकालधार्यं वासो धृत्वा स्त्रीसंभोगं कुर्यात् । स्त्रीणां षोडशरात्रयो ऋतुकालो भवति । तस्मिन्नृतृकाले चतस्त्रो रात्रीर्वर्जयित्वा युग्मासु संविशेत् । यद्ययुग्मासु संविशेत् स्त्रीजननं भवेत् । पुंसः शुक्लाधिक्ये पुमान् । स्त्रियः शुक्लाधिक्ये स्त्री । समे पुमान् पुंस्त्रियौ नपुंसको वा भवेत् । अतः स्वयं स्निग्धं भोजनं कुर्यात् । स्त्री लघ्वाहारं कुर्यात् । ऋतुस्नातां भर्यां तातिवर्तेत । 
 
164 
पञ्चकाल क्रियादीप: 
यावद्व्यवायं स्त्रिया सह शयीत । ततो न शयीत । सुवस्त्रवेषधरया स्नातया शुद्धचितयाऽरोगया भार्ययासह स्वयञ्चैवंविधः संभोगं कुर्यात् । षष्ठयमा- पूर्णिमाचतुर्दश्यष्टमीव्यतीपातसङ्क्रान्युपवास दिनादिषु. प्रतिषिद्धदिनेषु स्त्रीसंभोगं वर्जयेत् । 
ऋतौ गर्भशङ्कायास्सम्भवात् ऋतुकालाभिगामी स्नानं कुर्यात् । अनतौ मूत्रपुरीषशौचसहपठितशौचमात्र कृत्वाऽऽ चामेत् । ततो यावन्निद्रा समभ्येति तावन्मनसा नारायणमनुस्मरेत् । निद्रान्तरेऽपि प्रबुद्धस्सन् भगवद्गुणानुवर्णनं कुर्यात् । एवं यथाधिकारं यथाविधि नित्यानि सर्वाणि आश्रमकर्माणि सर्वैराश्रमिभिर्यावज्जीवममुष्ठेयानि । 
इति श्रीमद्रामानुजसिद्धान्तस्थापनाचार्य शतक्रतु चतुर्वेदि श्रीनिवासाचार्यविरचिते 
पञ्चकाल क्रियादीपे योगनिरूपणाख्यः 
पञ्चमः परिच्छेदः 
अनेकस्मृतिविज्ञेय कृत्याकृत्यप्रकाशकम् । पञ्चकालक्रियादोपमज्ञानध्वान्तरोधकम् ॥ शतक्रतुचतुर्वेदिश्रीनिवासार्यनिर्मितम् । सन्तस्समीक्ष्यसन्तोषं प्राप्नुवन्तु विमत्सराः ॥ 
॥ इति पञ्जकालक्रिया दीपः सम्पूर्णः ॥ 
