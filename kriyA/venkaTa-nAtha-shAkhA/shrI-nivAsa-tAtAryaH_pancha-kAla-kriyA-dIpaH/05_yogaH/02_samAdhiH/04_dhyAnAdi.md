+++
title = "०४ ध्यानादि"

+++
स्वात्म-शारीरक-परमात्मानं ध्यायन्न् आसीत । 

अयम् एव ज्यायान् पक्षः । 

एवं जपन् ध्यानान्वितेन योगेन सर्वम् अभ्यस्तं मन्त्र-जातं यावत् भगवान् नारायणः  
पूर्वोक्ते  तत्-तत्-स्थाने सम्यग् आभाति  
तावद् अधीत्य  
आत्मना आत्मानं समाधाय  
जप-क्रियाम् उक्त्वा  
ध्यातृ-ध्येयाविभागेन तन्मयतां यावद् आपद्यते तावद् भावयित्वा  
ध्यानासने त्यक्त्वा  
रात्रि-क्षयावधि शयने समासीत । 
