+++
title = "०२ उपोद्घातः"

+++

॥ श्रीमते श्रीनिवास-तातार्य-महा-देशिकाय नमः ॥ 

> नत्वा देवं हयग्रीवं सर्व-वाग्-ईश्वरेश्वरम् ।  
पञ्च-काल-क्रिया-दीप-भूमिका लिख्यते ऽधुना ॥  
शतक्रतु-चतुर्-वेदि-श्रीनिवास-गुरूत्तमम् ।  
वन्दे कुमार-तातार्य-तनयं तत्त्व-विद् वरम् ॥ 

स भगवान् सर्वेश्वरः श्रियः पतिः परम-कारुणिकाग्रेसरो नारायणः प्रजाः सृष्ट्वा तासां इष्टानिष्ट-प्राप्ति-परिहारोपाय-प्रतिपादकं प्रदीप-तुल्यं शास्त्राख्यं प्रमाणम् अपि ताभ्यो दत्तवान् । उक्तं ह्य् अभियुक्तैः

> हर्तुं तमः सद्-असती च विवेक्तुम् ईशो  
मानं प्रदीपम् इव कारुणिको ददाति ।

इति । 

शास्त्र-शब्देन वेद-तद्-उपबृंहण-रूपाः ग्रन्था गृहयन्ते । मन्वादयः सर्व-साधारण्येन धर्मम् उपबृंहयामासुः । ये त्व् एकान्तिनः परमैकान्तिनश् च तेषाम् अनुष्ठेया ये धर्माः एकायनाख्य-वेदे प्रतिपादिताः तद्-उपबृंहणाय शास्त्रं प्रवर्तयामास । तस्मिन् पञ्च-रात्र-शास्त्रे 

> अभिगमनम् उपादानम् इज्या स्वाध्यायः योगः 

इति पञ्चधा दिनं विभज्य भगवद्-आराधन-कर्तव्यता प्रत्यपादि । ईदृशस्य भगवद्-आराधनस्य पञ्च-काल-प्रक्रियेति व्यपदेशो वरीवृत्यते । येतावत् मोक्षं तद् इतर-फलानि च कामयमानाः भगवन्तम् एव भजन्ते ते एकान्तिनः । ये तु भगवत्-प्राप्ति-रूप-मोक्षम् एवेच्छन्तः भगवन्तम् एव भजन्ते ते परमैकान्तिनः । इदानीं भगवन्तं प्रपन्नाः सर्वे ऽपि श्री-वैष्णवाः प्रायः परमैकान्तिन एव । 

[[1]]

इह खलु संसारे अध्यात्मिकादि-ताप-त्रय-सन्तप्ताः बहवो जनाः संसाराद् विरक्ताः परम-पुरुषार्थ-लक्षण-मोक्षार्थम् अतीव यतन्त इति तावद् विदित-चरम् एव सर्वेषाम् । स च मोक्षः केनोपायेन प्राप्यत इति शङ्कायां, 

> केचन विद्या-मात्रेण, अपरे केवल-कर्मणा, अन्ये ज्ञान-कर्म-समुच्चयाद् 

इति बहुधा विवदन्ते । अत्र विशिष्टाद्वैतिनस् तु "कर्माङ्गक-विद्यया मोक्षम्" इति तत्र तत्र प्रतिपादयन्ति स्म । विद्यां प्रति कर्मणः अङ्गत्व-प्रकारस् तु "धर्मेण पापम् अपनुदति" "कषाये कर्मभिः पक्वे ततो ज्ञानं प्रवर्तते" । इत्यादि-श्रुति-स्मृत्य्-उक्त-रित्या विद्या-विरोधि-पाप-निरसन-द्वारा । तच् च नित्य-नैमित्तिकादि-रूपं काम्यं च कर्म-फल-सङ्गं विना केवल-भगवद्-आराधन-वेषेणानुष्ठेयम् । "एतान्य् अपि तु कर्माणि सङ्गं त्यक्त्वा फलानि च" त्यक्त्वा कर्म-फलासङ्गम्, इत्यादि-गीता-वचनात् । विद्या-शब्देन भक्तिः प्रपत्तिश् चोच्येते । 

तत्र भक्तेः कर्माङ्गकत्वं श्री-भाष्य-गीता-भाष्यादिषु व्यक्तम् उक्तम् । प्रपत्तेः कर्माङ्गकत्वाभावे ऽपि भगवद्-आज्ञानुज्ञा-परिपालनस्यावश्यं प्रपन्नैः कर्तव्यत्वात् नित्य-नैमित्तिकानि कर्माणि, फल-त्यागेन काम्य-कर्माणि च अवश्यं कर्तव्यानि । अनुगृहीतं हि निगमान्त-महा-देशिकैः --

[[2]]

> मुकुन्दे निक्षिप्य स्व-भरम् अनघो मुक्तवद् असौ  
स्व-तन्त्राज्ञा-सिद्धां स्वयम् अविदित-स्वामि-हृदयः ।  
परित्यागे सद्यः स्व-पर-विविधानर्थ-जननाद्  
अलङ्घ्याम् आमोक्षाद् अनुसरति शास्त्रीय-सरणिम् ॥ 

इति (रहस्य-त्रय-सारे शास्त्रीय नियमनाधिकारे)सन्ध्या-वन्दनादिषु नित्य-नैमित्तिक-कर्मसु भगवद्-आराधनं मुख्यतमम् । सन्ध्या-वन्दनादीनाम् इतर-कर्मणाम् 

> यत् करोषि यद् अश्नासि यज् जुहोषि ददासि यत् ।  
यत् तपस्यसि कौन्तेय तत् कुरुष्व मद्-अर्पणम् ॥ 

इत्यादि-वचनानुसारेण भगवद्-अर्चना-रूपत्वेनाकारेण प्राशस्त्ये सति साक्षात् भगवद्-आराधनस्य प्राशस्त्यं कैमुतिक-न्याय-सिद्धम् । 

> स्नात्वा नित्यं शुचिः कुर्यात् देवर्षि-पितृ-तर्पणम् ।  
देवताभ्यर्चनं चैव समिद्-आधानम् एव च ॥ 

इति मनु-वचनम्, 

> ब्रह्म-चारी गृह-स्थो वा वान-प्रस्थो ऽथ भिक्षुकः ।  
केशवाराधनं हित्वा नैव याति परांगतिम् ॥ 

इत्य् आनुशासनिक-पर्व-स्थ-वचनम्, 

[[3]]

> यो[[??]] मोहाद् अथवा ऽलस्याद् अ-कृत्वा देवतार्चनम्।  
भुङ्क्ते स याति नरकान् सूकरेष्व् अपि जायते ॥ 

इति व्यास-स्मृति-वचनं चात्र भाव्यम् ॥ 

अयं भगवद् आराधन-क्रमः पाञ्च-रात्राख्ये भगवच्-छास्त्रे एकान्ति-परमैकान्ति-साधारण्येनातिविपुलतया प्रतिपादितः । परमैकान्तिनां श्री-वैष्णवानां कर्तव्यस्य भगवद् आराधनस्य क्रमं तत उद्धृत्य श्रीमद्भिः भाष्य-कार-पादैः नित्याख्यो ग्रन्थः सन्दृब्धः । उक्तं हि तत्र आदाव् एव --
 
> अथ परमैकान्तिनो भगवद्-आराधन-प्रयोगं वक्ष्ये

इति । यद्य् अपि नित्ये पञ्चसु कालेषु कर्तव्यानि यानि अभिगमनोपादानेज्या-स्वाध्याय-योगाख्यानि पञ्च-कर्माणि तेषु इज्यैव प्रयोग-बद्धतया प्रतिपादिता तथापि श्री-भाष्य-कार-शिष्यैः वङ्गि-वंशेश्वरैः अभिगमनादि-पञ्च-कर्मणाम् अनुष्ठान-पद्धतिः कारिका-रूपेण ग्रन्थेन प्रत्यपादीति महद् इदं भागधेयं परमैकान्तिनाम् । अपि च अभिगमनादि-पञ्च-कर्मानुपरोधेन औपासनाग्नि-होत्र--दर्श-पूर्ण-मासादि-रूपाणि नित्य-नैमित्तिक-कर्माण्य् अपि परमैकान्तिनाम् अवश्यानुष्ठेयानि । 

उक्तं हि बङ्गि-वंशेश्वरैः प्रातस् सन्ध्या-नन्तर-कर्तव्य-प्रतिपादन-सन्दर्भे - 

> ब्रह्म-चारी गृह-स्थो वा वान-प्रस्थो ऽथवा यतिः ।  
स्व-वर्ण-स्वाश्रमार्हेण विधिना श्रद्धयान्वितः ॥  
समिद्-आज्यादिभिर् द्र्व्यैः मन्त्रैर् अपि यथोदितैः ।  
हुत्वाग्नीन् अग्नि-होत्रादौ उक्तं कालम् अपि क्षिपन् ॥ 
पराराधन-रूपेण कृतेनैव स्व-कर्मणा ।  
कृते निष्कल्मषे शुद्धे स्वस्मिन् मनसि सुस्थिते ॥  
लब्धाधिकारो देवस्य ध्यानार्चन-जपादिषु । 

इति । 

[[4]]

काम्य-कर्माण्य् अपि भगवद्-आराधनत्वेनानुष्ठितानि भगवत्-प्रसाद-द्वारा मोक्ष-साधनानि 
भवन्तीति --

> सर्व-कर्माण्य् अपि सदा कुर्वाणो मद्-व्यपाश्रयः ।  
मत्-प्रसादाद् अवाप्नोति शाश्वतं पदम् अव्ययम् ॥

इति भगवद्-गीता-वचनेनावगम्य-मानत्वात् सत्य् अवकाशे ज्योतिष्टोमादीन्य् अपि प्रपन्नैः कार्याणि । नित्य-कर्माणि तु अग्नि-होत्रादीनि नैव त्यक्तुं शक्यानीति गीतायाम् एव -- 

> नियतस्य तु संन्यासः कर्मणो नोपपद्यते ।  
मोहात् तस्य परित्यागः तामसः परिकीर्तितः ॥

इत्यादिना स्पष्टी-कृतम् । अत एव निगमान्त-देशिकैः श्री-पाञ्च-रात्र-रक्षायां दक्ष-व्यासादि-दर्शित-काल-विभाग-विरुद्धत्वात् तत्-तत्-कालानुष्ठेय-श्रौत-स्मार्त-कर्म-जातावरुद्धत्वाच् च न पाञ्च-कालिकाभिगमनादीनाम् अवसर इत्य् आशङ्काम् उत्थाप्य दक्षाद्य्-उक्त-काल-विभागस्य पाञ्च-रात्रोक्तस्य पञ्चधा काल-विभागस्य चानतिभिन्नत्वं व्यासाद्य्-उक्त-नित्य-नैमित्तिक-धर्म-जातेन पाञ्च-रात्रोक्त-शृङ्खला-बद्धाभिगमनादि-परमैकान्ति-धर्मस्य समावेश सम्भवश् च प्रमाणोपपत्तिभ्यां प्रतिष्ठापिते । 

[[5]]

फलत्यागः । 
vi 
एवं चैतत्सिद्ध ं यत् परमैकान्तिभिः प्रपन्नः श्रौतस्मार्तकर्मजातानुपरोधेन पञ्चरात्रोक्तवर्त्मना अभिगमनादिपञ्चकालक्रिया अपि फलसङ्गकर्तृ त्वत्यागपूर्व - कमवश्यमनुष्ठातव्या इति । कर्मजन्यं खर्गादिफलं मम न स्यात् इति फलसाधनतया मदीयमिदं कर्मेति या कर्मणि मदीयता बुद्धिः तस्याः त्यागः सङ्गत्यागः । सर्वेश्वरे कर्तृत्वानुसन्धानेन आत्मनः कर्तृत्वबुद्धः त्यागः कर्तृ त्वत्यागः । इत्थंरूपाणां श्रौतस्मार्तकर्मणां अभिगमनोपादानादीनां चानुष्ठानक्रमबोधनार्थं प्राक्तनैः आचार्यैः अनेके ग्रन्थाः कृता इति ज्ञयते । तेषु चतुर्वेदशतक्रतुकुमारताताचार्य तनूद्भवैः शतक्रतुचतुर्वेदि श्रीनिवासाचार्यैः कृतस्य पञ्चकालक्रियादीपस्यास्त्य नितरसाधारणं महत्वम् । यतो हि आह्निकनाम्ना नामान्तरेण च अन्यैराचार्यैः कृतेषु 
कृतेषु ग्रन्थेषु अभिगमनादीनां पञ्चकर्मणामनुष्ठान क्रम एव सुविशदं प्रतिपादितो ऽस्ति । अग्निहोत्रदर्शपूर्णमासादि श्रौतकर्मणां परमैकान्तिभिः अनुष्ठातव्यः क्रमः न तत्र प्रत्यपद्यत । अत एव श्री वैष्णवाः एतादृशग्रन्थालाभात् एत- त्प्रक्रियायाः विछेदेन यथावदनवगमाच्च प्रायां न श्रौतकर्माण्यनुतिष्ठन्तीति वस्तुस्थितिरियम् । अस्य पञ्चकालक्रियादीपस्य इदंप्रथमतया प्रकाशनेन परमैकान्तिनः श्री वैष्णवाः अन्ये च नितरामुपकृता भविष्यन्तीति द्रढीयान् अस्माकं विश्वासः । 
॥ एतद् ग्रन्थप्रतिपाद्याः विषयाः ॥ 
अत्र पञ्चभिः परिच्छेदैः अभिगमनं, उपादानं, इज्या, स्वाध्यायः, योग:, इति पञ्चकर्माणि प्रतिपाद्यन्ते । तत्र अभिगमनाख्ये प्रथमे 
 
परिच्छेदे 
1 
vii 
ब्राह्म मुहूर्ते उत्थायकर्तव्यं ध्यानप्रकारं अभिगमनसंकल्पं मलमूत्रोत्सर्जनशौचादि विधि आचमनविधि दन्तधावनविधिं स्नानविधि वस्त्रधारणप्रकारं ऊर्ध्वपुण्डधारणक्रमं प्रातस्सन्ध्यावन्दनक्रमं आधारशक्ति तर्पणक्रमं ब्रह्मयज्ञक्रमं च प्रत्यपीपदत् । ततः श्रौतस्मार्ताग्निकार्यविधि प्रत्यपादयत् । तत्प्रसङ्गात् पशुहिंसायुक्तेषु श्रौतकर्मसु परमैकान्तिनां उपरि- चरादीनां प्रवृत्यदर्शनात् कथं तेषां करणीयत्वम् प्रपन्नानां परमैकान्तिनां श्रौतकर्मफलानामनपेक्षितत्वाच्च तेषां श्रौतकर्मसु प्रवृत्तिरयुक्त त्याक्षेपं कृत्वा विस्तरेण भगवदाराधनरूपतया श्रौतकर्मणामनुष्ठानं न विरुध्यते इति पिष्ट पशुखण्डन पूर्वकं निरूपयांबभूव । महाभारतस्थोपरिचरोपाख्यानतात्पर्यं च सम्यक् व्यवणात् । ततः अनिहोत्र - दर्शपूर्णमास- त्रतोपायन - पशुवन्धसामयाग- महाग्निचयनानां परमैकान्तिप्रपन्नैरनुष्ठयं क्रमं न्यबध्नात् । ततो महापुरुष- ध्यानप्रकारमौपासनक्रमं च प्रतिपादयतिस्म । यतीनामपि पूर्वमाहिताग्नीनां दहनसंस्कारोऽस्तीति प्रसङ्गात् न्यरूपयत् । 
अत्रत्यः पिष्टपशुरवण्डनपूर्वकं प्रत्यक्षपशुयागसमर्थनप्रकारः पिष्टपशीः कार्तयुगधर्मनिष्ठाधिकारिविशेषविषयत्वनिरूपण प्रकारः यागोपयुक्तानां मन्त्राणां अष्टाक्षरमन्त्र पूर्वकं प्रयोगप्रकारः श्री वैष्णवानां अग्निहोत्रदर्शपूर्णमाससोम- यागाद्यनुष्ठानप्रकारश्च विदुषां प्रमोदाय ततत्कर्म अनुतिष्ठासूनां श्री वैष्णवानां महते उपकाराय च कल्पेतेति निश्चप्रचम् । 
ततः उपादानाख्ये द्वितीये परिच्छेदे - अह्नाद्वितीयभागे संप्राप्ते उपादानसंकल्पं पूजोपकरणद्रव्यसंपादनप्रकारं दर्भसंग्रहणविधि पुष्प- 
CC-0. Jangamwadi Math Collectioh. Digitized by eGangotri 
viii 
तुलस्यारणक्रम त्याज्योपादेयपुप्पविवेकं अन्येषां पात्र - आसन-ध्वज - गन्धद्रव्य- भूषणादीनामुपकरणानां च संभरणप्रकारं विशदमुवाच । 
1 
ततः तृतीये इज्याख्ये परिछेदे इज्या संकल्पं माध्याह्नि- कस्नानविधि माध्याह्निकसन्ध्याविधि चोक्त्वा ततः भगवत्सन्निधौ शरणागतिप्रकारं इज्यार्थविशेषसंकल्पं प्राणायामविधिचोक्त्वा विस्तरेण भूतशुद्धिप्रकारः उक्तः । अत्रोक्तः भूतशुद्धिप्रकारः अतिविलक्षणः विस्तृतश्चास्ति । तत्त्वन्यासप्रकारोऽपि विलक्षणो विस्तृतश्च । ततः 
अष्टाक्षरमहामन्त्रस्यन्यासप्रकारः जपप्रकारश्वोक्तः । ततः द्वय चरमश्लोक - द्वादशाक्षर षडक्षर - विष्णुगायुत्री - श्रीमन्त्र – पुरुषसूक्त - श्रीसूक्त - सालग्राममन्त्राणां न्यासध्यानजपप्रकारान् प्रतिपादयति स्म । ग्रन्थान्तरेषु एते विषयादुर्लभाः । ततः षडासनोपेतभगवदाराधनप्रयोगं विन्यास्थत् । अयं प्रयोगोऽपि विस्तृतोविलक्षणश्चास्ते । ततो विष्वक्सेनाराधनक्रमं अवोचत् । ततो वैष्णवहोमविधिं भोजनविधिं च समगृह्णात् । 
- 
— 
ततः स्वाध्यायाख्ये चतुर्थे परिच्छेदे – स्वाध्यायार्थसंकल्पः भगव- प्रीणन खचित्तरञ्जकेतिहास पुराणस्तोत्र निगमान्तद्वयव्यापकमन्त्रादीनां श्रवण- मननप्रवचनजपादिविधिः लोहितायति भास्करे सायं सन्ध्योपासनविधिश्च प्रतिपादितः । 
ततः पञ्चमे योगाख्ये परिच्छेदे - परमात्मध्यानप्रकारः स्वापादि- 
प्रकारश्च उक्तः । 
 
ix 
॥ ग्रन्थनाम्नः औचित्यम् 
पाञ्चरात्रोक्तरीत्या पञ्चकालकर्तव्यानां अभिगमनोपादानेज्यास्वाध्याय- योगाख्य पञ्चकर्मणां प्रकाशकत्वात् अस्य ग्रन्थस्य पञ्चकालक्रियादीप इति नाम । नित्याख्यः ग्रन्थः यद्यपि भाष्यकारैः कृतः तथापि स इज्याप्रयोग- 
मात्रविश्रान्तः । वङ्गिवंशेश्वरकृतः ग्रन्थः पञ्चकालक्रियाप्रतिपादकोऽपि कारिकारूपः । नारायणार्यप्रभृतिग्रन्थः अधुनादुर्लभः । तत्र श्रौतस्मार्त- कर्मणां अनुष्ठानविधिर्नास्ति । अतः नित्य - वङ्गिवंशेश्वरकारिका - श्रीपाञ्च- रात्ररक्षादिग्रन्थानबलम्ब्य श्रुतिस्मृतिपाञ्चरात्त्रसंहितादिग्रन्थांश्च अपेक्षितश्रौतस्मार्तादिकर्माणि अभिगमनादीनि च प्रतिपादयन्ननुपमो ऽयं ग्रन्थः अत्यन्तमुपकारकोभवति । चिन्नय्यन् आह्निकम् इत्यपि अस्य ग्रन्थस्य प्रिसद्धिः । 
आधृत्य 
॥ ग्रन्थशैली ॥ 
अस्य ग्रन्थस्य शैली प्रमाणोपपन्ना सरला मधुमयफणिति- 
संदृब्धा च । अपेक्षितस्थले श्रुतिस्मृतिपञ्चरात्रादिवचनोपन्यास पूर्वकं 
विषयोपपादनप्रक्रिया विद्वन्मनांसि रञ्जयति । आचमन - आधारशक्ति: 
b. 
 
X 
तर्पणादिषु बहुषु विषयेषु अत्रोक्ता प्रक्रिया इदानींतनानुष्ठानविलक्षणा 
वर्तते ! 
॥ ग्रन्थकर्तृ वैभवम् ॥ 
अस्य ग्रन्थस्य रचयितारः शतक्रतुचतुर्वेदिश्रीनिवासाचार्याः । एतेषां पितरः नावल्पाक्काग्रहाराभिजनाः कुमारताताचार्याः । ते च अधीतसकलवेदतदङ्गाः षड्दर्शनीबल्लभाः अनुष्ठितक्रतुशताः अत एव चतुर्वेदः शतक्रतुः इति बिरुदभाजनभूताः तञ्जापुरीय नायकवंश्यराजानां अच्युतनायकरघुनाथनायकविजयराघवनायकानां मन्त्रिणः राजगुरवश्च- 
व्यराजन्त । तेषां अय्याकुमारताताचार्याणां राजगुरूणां चरितं कालं 
चाधिकृत्य सरखतीमहालग्रन्थालयप्रकाशितस्य तत्कृतपारिजातनाटकस्य भूमिकायां N. S. देवनाथाचार्यैः विस्तृततया विवेचितं निर्णीतं च । कुमारताताचार्याणां कालः स्तवीय षोडशशताब्द्याः अन्तिमभागः सप्तदशशताब्धाः आद्यभागश्च । अण्णामलै विश्वविद्यालयीय विमर्शसंचिकायाः 
नवमेऽङ्के नायकराजान् अधिकृत्य वृद्धगिरीशेन लिखिते निबन्धे एवमुलि- खितम् अस्ति यत् अय्याकुमारता तदेशिकानां मुख्यो जीवितभागः ( 1575 A. D. to 1630 A. D. ) एते राजकुटुम्बस्य गुरवः । द्वितीयवेंकटस्य राज्ञः ( 1630 A. D. ) पट्टाभिषेकमकारयन् । तिरुमल 
W 
xi 
श्री वेंकटाचलपतेः आनन्दनिलय विमानस्य काञ्चीपुर्यां वरदराजालये कल्याण- कोटिपुण्य कोटि विमानयोश्च निर्माणे मुख्याप्रेरका आसन् इति । 
विजयराघवनायकेन ( 1633 AD to 1673) कालिकेन वैष्णवमते 
अतिशयितां भक्ति श्रद्धां च वहता अय्या कुमारताताचार्याः नितरां सत्कृताः मन्त्रित्वेन राजगुरुत्वेन च पुरस्कृताः । कुमारताताचार्यपादुकां आन्दोलिकायां 
निक्षिप्य छत्रचामरादिभिः परिवारैश्च सह वीथीभ्रमणं अकारयत् इति प्रसिद्धिः 
एतेषां कुमारताताचार्याणां सप्त पुत्राः । तेषांज्येष्ठः नीलमेघा- चार्याभिधानः । तस्यैव पुत्रपौत्रनप्तृपरंपरागताः इदानीं नावल्पाक्काख्ये- ग्रामे निवसन्ति । रघुनाथाख्यस्य तृतीयपुत्रम्य वंशजाः तिरुच्चे रैक्षेत्रादिषु 
चसन्ति । बेंकटाचार्याभिख्यस्य चरमपुत्रस्य वंशजाः कुम्भघोणे पाट्टराचार्य- 
चीथ्यां निवसन्ति । श्रीनिवासाचार्यनाम्नः पुत्रस्य वंशोत्पन्नाः त्वार ू 
(दक्षिणद्वारका) क्षेत्र वसन्ति । 
प्रकृतग्रन्थकर्ता श्रीनिवासाचार्योऽप्ययमेवेति संभाव्यते । वेङ्कटाचार्यैः 
कृते अय्या कुमारतातदेशिकवैभवप्रकाशिकाख्ये ग्रन्थे कुमारताताचार्यः स्वय 
भगवद्गुणगाचरान् बहून् ग्रन्थानकरोत् सर्वशास्त्र विचक्षणैः खपुत्रैश्च 
वहून् ग्रन्थानचीकरदित्युक्त्वा 
E 
" 
 
xii 
'विशिष्टाद्वैतसरणि पञ्चकालप्रदीपिकाम्' 
इति चावदत् । तेन अय्या कुमारताताचार्यैः अयं ग्रन्थः स्वपुत्र श्रीनिवासा - चार्यद्वारा कारित इत्यवगम्यते । विजयराघवनायकमनःकान्तामणि श्रीरङ्गाजम्मविरचिते 'उषापरिणयम्' इति नामके तेलुगुपद्यकाव्ये 
चेलुवु मोरु शतक्रतु श्रीनिवास 
तातगुरुवर्यु नकु वन्दनमो नतु ' 
—— 
इति श्रीकुमारताताचार्यकुमारस्य शतक्रतु श्रीनिवासाचार्यस्य बहुमानपूर्वकं संकीर्तनमस्ति । तस्मात् पञ्चकालक्रियादीपकर्तुः कालः सप्तदशशतकाद्यभागः स्यादिति निर्णीयते । किं बहुना ! एतद्ग्रन्थकर्तृणां श्रीनिवासाचार्याणां शिष्यैः सच्चरित्रसुधानामकस्य स्मृतिसंग्रहस्य प्रणेतृभिः श्रीनेत्र व- वंशमुक्ताफलैः सकलधर्मशास्त्रपारावारपारदृश्वभिः श्रीवीर राघवाचार्यैः 
तद्ग्रन्थारम्भे 
“ 
शतक्रतुविधिस्तव्यं चतुर्वेदविहारिणम् । श्रीनिवासगुरुं सीतानायकं च नमाम्यहम् ॥ 
श्रीमच्छ्रो निधिदेशिकस्य चतुराम्नयस्य दिव्याज्ञया 
कर्तुं सच्चरितान्धिमध्वरशतानुष्टाननिष्ठाजुषः । 
 
xiii 
मोमांसाद्वयवल्लभश्च बुधराट् श्री श्रीनिवासस्सुधीः 
सम्यक्साहसकारिणो मम तरिः स्यात् 
चतुराम्नायषट्सूत्रीरहस्यार्थोपदेशिनः । 
कृष्णविद्वन्मणिः ॥ 
श्रीवासदेशिकस्यान्ते मेधा कस्य न जृम्भते ॥ 
35 
इति प्रकृतपञ्चकालक्रियादीपकतृन् चतुराम्नाय श्रीनिवासाचार्यान् स्तुवन्तः एतेषां ज्ञानानुष्ठानवैभवं प्राचीकशन् । इतोऽधिकं जिज्ञासमानाः पारिजातनाटकभूमिकां दृष्टवा अवगच्छन्तु इति प्रार्थये । 
॥ एतद् ग्रन्थमातृकाः ॥ 
निबन्धोऽयं आस्तिकाग्रे सरणां विदुषां प्रीत्यावहां भविष्यति । 
ग्रन्थस्यास्य प्रकाशेन विविधानां विवादग्रस्त विषयाणां स्पष्टीकरणं भविता । अस्य मातृकाः (5) पञ्च तञ्जापुरविराजमानसरस्वतीमहाल भाण्डागारे उपलभ्यन्ते । सर्वा अप्येताः तालपत्रात्मिकाः ग्रन्थलिपिमय्यः । तासां सरस्वतीमहाल मातृकालयसंप्रदायसिद्धः अङ्कव्यपदेशः 
I. (No. B. 9329a 
— 
7 
- D 18599 ) 67 पत्राणि 
परिमाणं 17 X1⁄2 इंच पूर्णा. 
x 
 
2. (No. B. 9330 
3. (No. B. 9321 a 
xiv 
— 
Mans 
D. 18800) 17 × ♚ इच् 
D. 18601 ) अपूर्णा 
4. (No. B. 9321 p 
D. 18302) 
19 
5. (No. B. 9321 c 
D. 18003) 
97 
तासां मध्ये आद्यैव मातृका मुद्रापणे प्राधान्येन अवलम्बिता । अस्त्यन्या 
काचन मातृका तालकोशमयी अस्मदाचार्यवर्याणां तिरुमलचतुर्वेद शतक्रतु अय्यादेवनाथताताचार्यस्वामिनां सविधे । सा तु शुद्धा । तञ्जापुरकोशे 
. 
यास्त्रु टयः ताः एतन्मातृका साहाय्येन पूरिताः । तादृशस्थलेषु [] एतादृशंचिह्न निवेशितम् । एवं मद्रराजकीयहस्तलिखित पुस्तकभाण्डागार - स्थायाः R 1705 संख्याङ्कितायाः मातृकायाः प्रतिलिपीकृतः कोशोऽपि एतद्द्व्रन्थशोधनार्थं उपयुक्तः । 
इत्थं महता श्रमेण संशोधितेऽप्यत्र ग्रन्थे मनुष्यमात्रसुलभान- वधानादिना अशुद्धयः अवर्जनीयतया समापतन् । 
ताः विद्वांसः 
शोधयित्वा नूतनग्रन्थलाभेन सन्तुष्येयुरिति विश्वसिमि । 
अस्य ग्रन्थस्य मुद्रापणमवश्यं कार्यमिति असकृत् मां प्रचोदितवद्भयः वेदतदङ्गमीमांसादिशास्त्रनिष्णातेभ्यः श्रौतस्मार्तपञ्चकालक्रियापरायणेभ्यः अनुष्ठितसोमयागेभ्यः तिरुमलै चतर्वेदशतक्रतु नावल्पाक्क सोमयाजि 
 
XV 
(वैकुण्ठवासिभ्यः 
नारायणताताचार्यस्वमिपादेभ्यः प्रप्रथमं सनमोवाकं कार्तज्ञ्यं निवेदयामि । -- 
मम वेदगुरुभ्यः 
ततः वसविधस्थमातृकाप्रदानेन एतद्ग्रन्थस्थ विषमस्थलादिशोधनेन चीपकृतवद्भयः अस्माकं न्यायमीमांसा वेदान्तशास्त्राचार्येभ्यः सकलशास्त्रपारं- 
गतेभ्यः आजानशुद्धेभ्यः अनुष्ठानपरेभ्यः तिरुमलैं चतुर्वेदशतक्रतु नावल्पाक 
अय्या देवनाथताताचार्यखामि चरणेभ्यः वन्दनानि समर्पयामि । 
ततः एतद्ग्रन्थप्रकाशने अपेक्षितं साहाय्यमाचरितवद्भयः सुहृद्वरेभ्यः 
तिरुपतिस्थकेन्द्रीयसंस्कृत विद्यापीठे 
प्राध्यापकपदमधितिष्ठद्भयः शास्त्र- 
रत्नाकरेभ्यः एन्. एस् रामानुजताताचार्येभ्यः हार्दिक कृतज्ञतां प्रकाशयामि । 
ततः एतद्द्व्रन्थसम्पादने प्रथमप्रेरकाणां भूतपूर्वसरखतीमहा कोशालयाधिकारिवर्गाणां अद्य मुद्राप्य प्रकाशितवतां इदानींतनाधिकारि- 
वर्गाणां अस्य ग्रन्थस्य प्रशोधनं कृतवतां सरस्वतीमहाल पण्डितानां च हार्द कार्तज्ञयं प्रकटयामि । 
नैसर्गिकात् पुरुषवुद्धिप्रमादात्, तत्र तत्र अक्षरलापाश्च मन्ये कतिचन 
दोषाः लब्धास्पदाभवेयुः । सहृदयवरेण्यैर्विद्वज्जनतल्लजैः क्षन्तव्यो ऽय 
मन्तुरित्यभ्यर्थये इति शम् ॥ 
 
xvi 
शतक्रतुचतुर्वेदतातार्यतनुजन्मने । 
श्रीशैलवंशजनुषे श्रीनिवासाय मङ्गलम् ॥ 
श्रीमते श्रीनिवासतातार्य महागुरवे नमः । 
नावल्पाक्कम्, 
22-11-80 
विद्वज्जनविधेयः 
नावल्पाक्कम्. कृ. रामानुजताताचार्यः ( संपादकः ) 
भूतपूर्व संस्कृतपण्डितः, सरस्वतीमहालू, तंजावूर 
