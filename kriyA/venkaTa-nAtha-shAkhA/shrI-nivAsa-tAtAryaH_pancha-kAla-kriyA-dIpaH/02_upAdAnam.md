+++
title = "०२ उपादानम्"

+++

## उपादान-सङ्कल्पः

अथोपादानं ख्यास्यामः । अन्हो द्वितीय-भागे सम्प्राप्ते 

> ओं कृतं च करिष्यामि भगवन्-नित्येन भगवत्-प्रीत्य्-अर्थेन महा-विभूति-चातुरात्म्य-भगवद्-वासुदेव-पादारविन्दार्चनेनोपादानेन कर्मणा भगवन्तम् अर्चयिष्यामि 

इत्य् उत्पादानं सङ्कल्प्य,

## पूजोपकरण-द्वव्य-संपादन-प्रकारः ??[[??]]

> ओं भगवतो बलेन भगवतो वीर्येण भगवतस् तेजसा भगवतः कर्मणा भगवतः कर्म करिष्यामि वासुदेवस्य 

इत्य् अनुसन्धाय कुशादि-दर्भान् समिधः पत्राणि पुष्पाणि फल-मूलान्य् ओषधीः दधि-क्षीराज्यादीनि हविर् योग्य-तण्डुलानि गुडानि स्नानीय-द्रव्याणि वस्त्राणि स्वादु-सलिलान्य् अन्यानि पूजोपकरण-द्रव्याणि यथा-शक्ति यथा-वस्तु याच्नया[[??]] पूर्व-सम्पादितैर् अर्थैर् वा सम्पादयेत् । यथा-शुचिर् भूत्वा पूर्वोत्तराभिमुखो "हुं फड्" इति मन्त्रेण कुशादि-दर्भान् स्पृष्ट्वा 

## दर्भ-सङ्ग्रहण-विधिः ??[[??]]

> विरिञ्चेन सहोत्पन्न-परमेष्ठी निसर्ग-ज[[??]]।  
नुद सर्वाणि पापानि दर्भ स्वस्ति-करो भव ॥  

इति मन्त्रेण देवार्थान् दर्भान् प्राङ्-मुख-उपवीती पित्रर्थान् दर्भान् दक्षिणा-मुखः प्राचीनावीत्य् आहृत्य पृथक् पृथग् एव निक्षिपेत् । एवम् अहन्य् अहन्य् आहृता दर्भाः प्रशस्ता भवन्ति । अ-शक्त्या यद्य् एकदैव दर्भ-ग्रहणं कार्यं तर्हि माघे नभो मास्य् अमावास्यायां[[??]] दर्भान् आहरेत् । तदा ऽऽनीता दर्भा वत्सरान्त-कर्मसु नियोज्या भवन्ति । कुश-विश्वामित्र-काशानाम् अलाभे अश्व-बाल-यव-व्रीहि-श्यामाक-नीवार-बल्बज-पुण्डरीक-दूर्वादिषु ये लब्धाः तैः कर्म कुर्यात् । ततो ऽस्त्र-मन्त्रेण समिध आहरेत् । ततः स्वयम् एव स्व-कृति-सिद्धानि स्वारामजानि[[??]] पुष्पाणि पात्रेणाहरेत् । एतच् च पुष्पाहरणं मध्याह्न-स्नानात् पर्वम् एव कार्यम् । ततस् तुलसीम् आहरेत् । तन्-मन्त्राः ।

[[66]]

## पुष्प-तुलस्य्-आहरण-प्रकारः

> तुलस्य्-अमृत-सम्भूते सर्वदा केशव-प्रिये ।  
केशवार्थं लुनामि त्वां वरदाभव शोभने ॥  
मोक्षैक-हेतोर् धरणि-प्रसूते विष्णोः समस्तस्य गुरोः प्रिये ते ।  
आराधनार्थं पुरुषोत्तमस्य लुनामि पन्त्रं तुलसि क्षमस्व ॥  
प्रसीद मम देवेशि प्रसिद हरि-वल्लभे ।  
क्षीरोद-मथनोद्भूते तुलसि त्वं प्रसिद मे ॥

इति मन्त्रैः स्वारामजानि तुलसी-पत्राणि पात्रे स्वयम् एवाहरेत् । अन्यान्य् अपि पत्राङ्कुर-मूल-फलादीन्य् अस्त्र-मन्त्रेणाहरेत् ।

## त्याज्योपादेय-पुष्प-विवेकः ??

पुष्पाङ्कुर-फल-पत्र-मूल-धूप-वस्त्राभरणेषु शास्त्रेण वर्ज्यावर्ज्य-प्रशस्त-विभाग-पुरस्-सरम् आहरेत् । कर-वीरौ पद्मौ केतकी-जाति-मल्लिकोत्पल-चम्पक-कुटज-वकुल-तुलसीतमाल[[??]] नव-मालिका-मरुवक-पलाश-पुन्नाग-श्वेत-कुमुद-वन-माल्लिका-कर्णिकाराण्य्-अशोक-द्वय-नन्द्या-वर्त-द्वय-पुष्पाणि ग्राह्याणि । अर्क-पुष्पेण विष्णुं नार्चयेत् । कर-वीर-पुष्पैर्[[??]]गृहार्चां न[[??]] पूजयेत् । विहितेष्व् अपि छिद्र-मुकुलं जीर्णं भग्न-पत्रं स्वयं पतितं जन्तु-दूषितम् ऊर्ण-नाभेन वासितं निर्मन्थ-पारक्यं[[??]] देवालयोद्भूतम् अ-शुभ-देशोत्थम् उग्र-गन्धं चतुष्-पथ-शिवालय-श्मशानावनि-मध्य-जं अशनि-पात-क्षतम् अकर्मण्यं केशापविद्धं पाद-लङ्घितं म्लानं पर्युषितं भुक्त-शेषम् आध्रातम् अस्पृश्यैः स्पृष्ट-हस्ती-नीतं[[??]] पटा-नीतम् अर्क-पत्र-स्थितं पराहतं क्रय-क्रीतम् अ-वैष्णव-शूद्राहृतं च पुष्पं भगवद्-अर्चने वर्जयेत् । 

[[67]]

स्वयं परतो वा ऽन्याराम-सम्भूतानां पुष्प-फलादीनां ग्रहणे तस्करत्वं स्यात् । भगवद्-अर्चने तुलसी-पुष्पं मुख्यम् । तद्-अलाभे तु पत्रम् । तद्-अलाभे तच्-छाखा । तद्-अलाभे तन्-मृत्तिकेति बोध्यम् । सर्वेषाम् अपि पुष्पाणायुत्पलं[[??]] सहस्र-गुणं तस्मात् पद्मं तस्माच् छत-पत्रं तस्मात् सहस्र-पत्रं तस्मात् पुण्डरीकं तस्मात् तुलसी ततो बक-पुष्पं ततस् सौवर्णं ततो ऽधिकं नासीद् इति ज्ञेयम् । परिव्राजकैः पुष्पादिकं स्वयं न कर्तव्यम् । अन्याहृतैः पुष्पादिभिः अद्भिर् एव वा पूजा कार्या ।

## पात्र-आसन-ध्वज-गन्ध-द्रव्य-भूपणादीनाम् उपकरणानां च सम्भरण-प्रकारः ??

""
""
""

भगवदाराधनोपकरण सम्पादनार्थ- द्रव्यार्जनविधिः धर्मशास्त्रे द्रष्टव्यः 1 देवदारुकृतं चन्दनागरुमिश्रितं सर्जरसं प्राण्यङ्गवर्जितं गव्येन सर्पिषा कृतं धूपं प्रशस्तं भवति । एवं पूजोपकरणानि सम्पाद्य यागगृहे निदध्यात् । दीपिकास्तंभानर्ध्यादि पञ्चपात्राण्यर्थ्यादिप्रतिग्रहपात्राणि उद्धरणीं स्नानवेदिकां नैवेद्यपात्राणि पानीयपात्रं भगवत्पादुके कङ्कतिकामञ्जनक्षेत्रपात्र अञ्जनशलाकादर्पणं सहस्ररन्ध्रयुक्तस्नानार्थपात्रं धूपपात्र दीपपात्रं घण्टों नीराजनपात्र बलिपात्र ं मुक्तातपत्रमन्यान्यातपत्राणि व्यजनानि तालवृन्तानि चामराणि पूजाद्रव्याणि निक्षेपपात्र स्वानासनालङ्कारासनयात्रासनभोजनासनपर्यङ्कासनानि रथगजतुरगान्दोलिकादि वाहनानि ध्वजान् नानाविधानि वीणादिवाद्यानि जलभाजनं भगवद्योम्यानि बस्त्राणि उपवीतं कस्तूरिकामृगमदकुङ्क मादिगन्ध द्रव्याणि कर्पूरेपूगनागवल्ल्यादीनि रजन्यामलक तैलादिद्रव्याणि स्नानार्थानि नानाविधानिभूषणानि शालितण्डुलादिमात्राद्रव्याणि नीराजन द्रव्याणि 
 
1 
पञ्चकाल क्रियादीपः 
69 
लीलायष्टिं शङ्खचक्राद्यायुधानि भगवन्निवेदनयोग्यानि पदार्थान्यन्यानि चाभीप्सितानि यथार्हमुपादद्यात् । संपादितसमारांधनोपकरणश्चेत् सच्छास्त्र- परिशीलनेन वा मूलमन्त्रानुसन्धानेन वा कालक्षेपं कुर्यात् । 

## उपादान-सात्त्विक-त्यागः ?? 

ओं कृतश्च- करिष्यामि भगवन्नित्येन भगवत्प्रीत्यर्थेन महाविभूति चातुरात्म्य भगवद्वासुदेव पादारविन्दार्चनेन कर्मणा भगवान्प्रीयतां चासुदेव इत्युपादानं भगवते समर्पयेत् ॥ 
इति श्रीभद्रामानुजसिद्धान्तस्थापनाचार्य शतक्रतुचतुर्वेदि नावल्पाकम् श्रीनिवासाचार्यकृतिषु पञ्चकालक्रियादीपे उपादाननिरूपणाख्यो द्वितीयः परिच्छेदः 
