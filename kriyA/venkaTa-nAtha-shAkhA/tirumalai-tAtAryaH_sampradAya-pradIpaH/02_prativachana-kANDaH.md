+++
title = "०२ प्रतिवचन-काण्डः"

+++
अथ प्रतिवचनकाण्डः॥ 

> अ-प्रमाणं न वक्तव्यं न त्यक्तव्यं प्रमाणवत् ।  
राग-द्वेषौ न कृर्तव्यौ संरक्ष्या नियमा इमे ॥ 

अथात्र पूर्व-पक्ष-ग्रन्थोक्तदूषणानां तत्-सङ्ख्यानुसारेणैव समाधानं ब्रूमः ।

1 भगवन्-मन्दिरेषु दिव्य-प्रबन्ध-गाथा-पारायणोपक्रमः नाथ-मूनेः प्राक् पर-काल-कालात् प्रभृतीति विज्ञायते । 

प्रबन्ध-पारायणारम्भे लक्ष्मी-नाथ यो नित्यम् अच्युत, माता पिता, भूतं सरश् च इत्य् एतत्-पद्य-चतुष्टय-पाठः भगवद्-रामानुज-नियमना देवेति च । 

2 भगवान् श्री-रङ्ग-नाथः वर-वर-मुनेः शिष्यो बभूवेति स एव श्री-शैलेश-पद्यस्य कर्तेति च न वर-वर-मुनिः स्वयम् आह । नापि प्रतिवादि-भयङ्कर-महाचार्यादि-कल्पा विश्वसनीय-वाचो महान्त आहुः । केवलम् इयं अर्वाचीनानाम् अभिनिविष्टानां अत एव परलोक-भीति-रहितानां कल्पना । एवम् एवास्य पद्यस्य दिव्य-प्रबन्ध-पारायणारम्भे पठनीयत्वाज्ञावादो ऽपि । प्रमाणं हि सर्वत्र तत्त्व-निर्धारणे शरणम् । किम् अत्र तत् ? पर-प्रत्यायनाय हि ग्रन्थो लिख्यते । तत्र प्रतिज्ञा-मात्र-करणेन किं भविष्यति ? यद् इदानीं बहुषु स्थलेषु तत्-पाठो दृश्यते तद् एव तत्र कथञ्चित् प्रमाणम् इति चेत्, स सात्त्विकान् भीरुन् परिभूय तीक्ष्ण-प्रकृतिभिर् इतरैः कृतो विपर्यास इति न पूर्वस्थि-थित्यै प्रमाणी-भवितुं शक्नोति । पक्ष-पातिनाम् अर्वाचां वचनं न कश्चन श्रद्धत्ते । 

ननु साक्षाद् वर-वर-मुनि-शिष्येण देव-राज-गुरुणा तद् उक्तम्, न त्व् अर्वाचीनेन येन केनचित् । तत् कथम् अ-विश्वसनीयम् इति चेत् कुत्र तेन तद् उक्तम् ? तत्-कृते वर-वर-मुनि-शतके 

[[20]]

> अचार्यत्वं तद्-अधिकम् इति ख्यातम् आमाम्नाय-मुख्यैर्  
एष श्रीमान् भजति भगवान् ईश्वरत्वं विहाय ।  
मन्त्रं दाता वर-वर-मुने मन्त्र-रनं त्वदीयं  
देवः श्रीमान् वर-वर-मुनिर् वर्तते देशिकत्वे ॥ ६३ ॥ 

इत्य् अस्मिन् श्लोक इति चेत्, इदं शतकं वस्तुतः किं तेन कृतम् अथवा वादि-भी-कर-कृतत्वेन प्रकटित-शतकान्तरवत् अर्वाचीन-यत्-किञ्चित्-कर्तृकम् इति न वयं परीक्षितवन्तः स्मः । अद्य तु तेनैव कृतम् इति कृत्वा प्रतिवदामः । अस्मिन् किम् उच्यत इति चक्षुर्-उन्मील्य सम्यग् दृश्यताम् । 

एष श्रियः पतिः ईश्वरत्वं स्वस्य स्वतस् सिद्धं विहाय आम्नाय-मुख्यैः प्रमाण-वचनैः तद्-अधिकं तस्माद् ईश्वरत्वाद् अप्य् अधिकं उत्कृष्टम् इति ख्यातं आचार्यत्वं भजति । किं कुर्वन् ? मन्त्रं दाता - श्रीमद्-अष्टाक्षरादि-मन्त्रम् उपदिशन् । यो यः आचार्यः स सर्वः भगवत एव रूपान्तरम् इति भावः । एवं सामान्यतो व्याप्तिः शिक्षिता । अथ तां प्रकृते योजयन् उत्तरार्धम् आह । हे वर-वर-मुने, श्रीमान् देवः रङ्ग-नाथः, त्वदीयं मन्त्र-रत्नं श्री-शैलेश-दया-पात्रम् इत्य् एतत् पद्य-रूपं त्वद् विषयं मन्त्र-श्रेष्ठं दाता ददत् यः वर-वर-मुनिः एतन्-नामा त्वद् अन्तेवासी तद्-रूपः सन् देशिकत्वे अस्मद्-आचार्य-स्थाने वर्तते । 

इति अस्य श्लोकस्यार्थः । व्युत्पन्नैः पण्डितैर् अत्र अन्यो ऽर्थो वक्तुं नैव शक्यते । वर-वर-मुनेः तन्-नामैव कश्चन शिष्य आसीत् । सः स्वाचार्य-विषयं 'श्री-शैलेश-दया-पात्रम्' इतीदं पद्यम् अकरोत् । आचार्यं वर-वर-मुनिं स्तुवन् देव-राज-गुरुः अस्य पद्यस्य मन्त्र-श्रेष्ठत्वं तन्-निर्मातुः शिष्य-वर-वर-मुनेः देशिकत्वं तद्द-द्वारा साक्षाद् भगवद्-रूपत्वं च कवि-पद्धतिम् आश्रित्य ब्रवीति । इमम् अर्थम् अवगन्तुम् अक्षमा जडा भ्रान्ता वा यदि मिथ्या-कथाः कल्पयन्ति ताः कथं प्राज्ञानां विश्वसनीयाः स्युः ? 

[[21]]

3 कला-भेदो ऽर्वाचीन इति अभिधान-द्वयाभिधेयम् अर्थ-द्वयम् इदम् इति च पूर्वम् एवोक्तम् । आदौ श्री-वैष्णवेषु ये समग्र-प्रज्ञा-शालिन आसन् ते अ-विशेषेण श्री-भाष्यार्थाधिगम-प्रवचन-प्रतिष्ठापनेष्व् एव सम्पूर्णं परिश्रमम् अकुर्वन् । तत्र अ-शक्तास् तु दिव्य-प्रबन्ध-सङ्गिन आसन् । इदं च भगवद्-रामानुज-दिव्याज्ञानुसारात् । स किल एवम् अनुशशास -- 

प्रपन्नस्य आयुः-शेषे कर्तव्यानि पञ्च-कैङ्कर्याणि -- 

> 1 भाष्यम् अधीत्य तत्-प्रवर्तनम् । तत्र योग्यता-विरहे 
2 दिव्य-प्रबन्धानां श्रवणं प्रवर्तनं च । तत्र योग्यता-विरहे 
3 'अभिमतेषु' दिव्य-देशेषु निवेद्यान्न-दीप-माला-संविधानम् । तत्र योग्यता-विरहे । 
4 द्वयार्थानुसन्धानम् । तत्र योग्यता-विरहे 
5 मदीयो ऽयम् इत्य् अभिमन्यमानस्य कस्यचित् श्री-वैष्णवस्याभिमान-विषयतया वर्तनम् । 

इति । तद् इदं श्रीमद्-रहस्य-त्रय-सारे शास्त्रीय-नियमनाधिकारे आचार्य-पादैः स्पष्टम् उक्तम् । षट्-सहस्री-गुरु-परम्परायाम् अप्य् उक्तम् --

> पठित्वा भाष्यं तत्-प्रवचनम् अ-शक्तौ शठ-रिपोः  
गिरि-श्रद्धा-वासः प्रभु-परिचित-स्थान-निवहे ।  
प्रभोः कैङ्कर्यं वा प्रपदन-मनोर् अर्थ-मननं  
प्रपन्नानां वामे भवतु परिचर्या-परिचयः ॥ 

इति 

अतः शक्तानां प्रथम-कर्तव्यं श्री-भाष्य-वैदुष्य-सम्पादनम् । स्वधीत-श्री-भाष्याः प्रज्ञा-वैभवे सति दिव्य-प्रबन्ध-परिश्रमम् अपि कुर्युर् एव । तावन् मात्रेण तु परिश्रान्ताः अलब्ध-काला वा अ-कृत-दिव्य-प्रबन्ध-परिचया ये आसन् ते ऽपि तेषु समग्र-भक्तयः अध्ययनासौकर्यं प्रति अतीवानुशयवन्तश् च अभवन् । 

[[22]]

एवम् एवाशक्त्या श्री-भाष्याध्ययनादाव् अ-प्रवृत्ता ये दिव्य-प्रबन्धाध्यायिनः ते श्री-भाष्ये न द्वेषं चक्रुः । प्रत्युत भक्तिमन्तो बभूवुः । प्राक्तनीयं सर्व-श्री-वैष्णवसाधारणी वृत्तिः । अर्वाञ्चस् तु कलह-वृत्तयः अ-विवेकित्वात् स्वयं वैदिक-प्रस्थानं सर्वं सर्वथा कुत्सयन्तः छिन्न-वाल-सृगाल-न्यायेन परेष्व् अपि तादृशं दोषम् आरोपयितु कामाः 'दिव्य-प्रबन्ध-विमुखास् ते' इति प्रथयितुम् आरभन्ते । 

ये ज्ञानिनः ते ज्ञानानुगुणं कर्मानुष्ठानं समयं कर्तुं प्रवृत्ताः नदी-तटाकादि-तीरेषु यथावत् सन्ध्यावन्दनाद्य्-आचरणे, गृहेषु औपासन-वैश्वदेवाद्य्-आचरणे च व्यापृताः, प्राप्तेषु कालेषु भगवन्-मन्दिरम् उपगम्य सेवित्वा अधीत-वेदा वेद-गोष्ठ्यां अधीत-दिव्य-प्रबन्धाः तद्-गोष्ठ्यां च प्रवर्तमानायाम् अन्विता भूत्वा शेषं कालं यथोचितं क्षिपन्ति स्म । अतादृशास् तु यथा-शक्ति नित्य-नैमित्तिक-कर्मानुष्ठायिनः श्री-भाष्य-कार-शासनानुरोधेन देवालयेषु यत् किञ्चित् कैङ्कर्यं कुर्वन्तः तद्-एक-परा अभूवन् । एवं चात्रापि ज्ञानाज्ञाने एव विभाग-हेतू । न तु कला-भेदः । 

अन्यत् सर्वम् अत्रोक्तम् -- 

> श्रुति-श्रेणी-चूडा-पद-बहु-मते 'देशिक'-मते  
स्व-पक्ष-स्थान् दोषान् वितथ-मतिर् आरोपयति यः ।  
स्व-हस्तेनोत्क्षिप्तैः स खलु निज-गात्रेषु बहुलं  
गलद्भिर् जम्बालैर् गगन-तलम् आलिम्पति जडः ॥

इत्य् ऊहित-देशिक-श्री-सूक्ति-प्रतिपाद्य-न्याय--गो-चरताम् एतीति नात्र विस्तरः क्रियते । 

4 'वड-कलाख्यास् तु दिव्य-प्रबन्धेषु विमुखा एवासन्' 'वड-कलाख्य-विभागान्तर्गतानां तत्रानादरश् च' इत्य् आदि वदन्त एव 

[[23]]

इतरेषु कतिपयेषु भगवन्-मन्दिरेषु वड-कलाख्या अमी दिव्य-प्रबन्ध-गोष्ठी-प्रवेश-प्रारम्भ-मुखेन । 

इत्य् अपि वदन्ति । तन्त्र विमुखाश् चेत् किम् इति तद्-गोष्ठी-प्रवेशम् एते इच्छन्ति । न हि वाद्य-काराणां गोष्ठीं प्रवेष्टुम् एते इच्छेयुः । विप्रतिषिद्ध-भाषणम्  एषां प्रकृतिः । 

5 अधिकरणेषु व्यवहारं प्रवृत्तं प्रस्तुवन्ति । श्री-शठ-कोप-मुनि-प्रभृतीन् स्वाचार्यान् निर्दिशन्तो यद् एवं विवदमानाः महान्तं व्ययं कुर्वन्तः सम्प्रदाय-गन्धानभिज्ञैर् यैः कैश्चित् प्रशमनीय-विवादा भवन्ति तत्र लज्जितव्ये प्रमोदमाना इमे सज्जनानाम् अतीव शोचनीयाः । अधिकरणेषु पाश्चात्य-प्रक्रियया साक्षि-प्रमाणी-करणेन व्यवहार-दर्शिषु जय-पक्षः नियमेन परमार्थावलम्बीति पराजय-पक्षः नियमेन अन्यथा भूत इति च न कश्चिद् इदानीं प्रत्येति । प्रत्यक्ष-वध-कारिणो निरपराधा इति मुच्यन्त इति निरपराधास् तपस्विनः अपराधिन इति दण्ड्यन्त इति च वदन्ति । तस्मात् परमार्थे निश्चेतव्ये नाधिकरण-निर्णय-मात्रं प्रमाणं भवितुम् अर्हति । अस्मत्-पक्षानुकूलाश् च बहवो निर्णयाः सन्ति । राज-दण्ड-प्राप्तिम् अपि निर्दिशन्ति । अत्यन्त-शोच्यम् एतत् । श्री-वैष्णवानां राज-दण्ड-पर्यन्तां हिंसां कृत्वा यदि हृष्यन्ति तेषां का गतिर् भविष्यतीति शास्त्र-प्रमाणका निस्सन्दिग्धं जानन्ति । य एषाम् इदानीं हर्षः स सर्वः पश्चात् शत-सहस्र-गुण-दुःखात्मना परिणामम् एष्यतीति चिन्तयन्तो विमनायन्ते । तत्रापि सात्त्विकं तात्त्विकार्थवादिनं भागवतोत्तमं अतिग्राम्य-वृत्त्या उच्चावचं निन्दित्वा तेन कारणेन राज-दण्डं प्राप्य प्रायेण मासं कालं कारा-गृहे उषितवन्तः सम्प्रदाय-श्रद्धया पक्ष-द्वय-साधारण्येन सम्भाव्यमानं राज-दण्डम् अद्य एक-पक्ष-मात्रे स्थितम् इव यद् भाषन्ते तद् अन्-आनात्म-ज्ञतायाः अन्-ऋत-वादादि-व्यसनितायाश् च अत्यन्तम् उचितम् । 

[[24]]

6 भूत-पुर्यां कृशानु मुखेन 'मुञ्चन्तः पञ्च-यज्ञान्' इत्य् आदि वर्णयन् विश्व-गुणादर्श-कारो वेङ्कटाध्वरी 

> 'तत्रत्याः श्री-वैष्णवाः सर्वे ऽपि तेन्-कलाख्या एवेति सुस्पष्टं प्रतिपादयति' 

इति यद् उक्तं तत् तथा न । भूत-पुरी-पुर्य् अन्तर-साधारण्येन रामानुज-सिद्धान्तावलम्बिनः श्री-वैष्णवाः कविना निर्दिश्यन्ते । न तु भूत-पुरी-मात्र-निवासिनः । 'तत्-पथानुधाविनां मेधाविनाम् अपि' इत्य् एतावन् मात्र-श्रवणात् । 'भूत-पुरी-निवासिनां' इत्य् अकथनात । उत्तरत्र तेन्-कला-निर्देशे ऽपि "एतन्-मतानुवर्तिनां केषाञ्चिद् एषाम्" इत्य् एव श्रवणात् । न चात्र 'एषाम्' इत्य् अनेन तत्-पुर-निवासिन एव गृह्यन्त इति शङ्कितुं शक्यम् । स्थलान्तर-वासि-तेन्-कलानां वेङ्कटाध्वरि-काले पञ्च-यज्ञाद्य्-अनुष्ठानम् आसीद् इत्य् अभ्युपगमापत्तेः । किञ्च 'केषाञ्चिद्-एषां' इत्य् एव श्रवणात् 'तत्रत्याः श्री-वैष्णवाः सर्वे ऽपि' इत्य् अभिधानं अ-व्युत्पत्ति-मूलकम् एवेति । 

7 

> नैषां न्याय्य इह द्विजान्व-यजुषां भाषा-प्रबन्धे श्रमो  
वेदे विश्व-पुम्-अर्थ-साधन-विधौ बद्धादरे जाग्रति ।

इति वेङ्कटाध्वरिणा कृता भाषा-प्रबन्ध-परिश्रम-निन्दा 'तेन्-कला-जनान्' प्रत्येव कृतेति कृत्वा 

> वड-कलाख्य-वैष्णवानां भाषा-प्रबन्धादर-निबन्धना दूषणी-यता नासीद् इति सम्यग् अवगम्यते । वड-कलाख्या अपि तदात्वे यदि द्राविड-वेद-पाठिनः स्युः तर्हि एक-देशि-विषये नैव दूषणम् अमवतीर्णं स्याद् इति बालिशो ऽपि ननु विजानीयात् । सो ऽयं कविः स्वकीये जीवित-काले स्व-चक्षुषा यां स्थितिम् अवैक्षत ताम् एव ग्रन्थतो निबबन्धेति निश्चीयते ।  तस्मिन् काले वड-कलाख्या वैष्णवा द्राविड-वेद-वैदेशिका एवासन्न् इति निश्चयं निरपायम् आकलयति स एष देश-चरित्र-प्रकाशको महा-ग्रन्थः ।

[[25]]

इति हन्त तपस्वी पूर्व-पक्षी लिखति । अ-व्युत्पत्ति-हतत्वात् अभिनिवेशान्धत्वाच् च स्पष्टम् अपि स्थितं ग्रन्थार्थं ग्रहीतुं नेष्टे । तत्र हि कृशानुः 

> तत्-पथानुधाविनां मेधाविनाम् मपि परावमन्तृत्वादयो दोषाः प्रसिद्धाः । तथा हि

इति, सामान्यत एवोपक्रम्य 

> श्री-रामानुज-दर्शनैक-रसिकः, किञ्च, नैषां न्याय्य इह --

इति श्लोक-द्वयं पठित्वा ततः परं "किञ्च, एतन्-मतानुवर्तिनां केषाञ्चिद् एषां चेष्टा नेष्टा वैदिकानाम् । पश्य

इति विशेषतः कांश्चिन् निर्दिश्य तद्-विषये "मुञ्चतः पञ्च-यज्ञान्" इत्य् आदि वदति । तेन पञ्च-यज्ञ-परित्यागादिकम् एव तेन्-कला-विषयम् । ततः प्राक्तनं भाषा-प्रबन्ध-परिश्रम-दूषणं तु वड-कला-साधारणम् । 'मेधाविनाम् अपि' इत्य् उपक्रम-पर्यालोचनायां तु विशिष्य वड-कला एव बुद्धौ स्थिता इति सुवचम्। "वेदे …… जाग्रति" इत्य् अस्य चायम् अर्थः । एते हि गर्भाष्टमे उपनीता वेदम् अधीत्य धारयन्ति । तेनैव अपेक्षित-कलार्थ-ज्ञान-सम्पत्तौ सत्यां किम् इति वेदान् अधिकृतोपयोगि-भाषा-प्रबन्धादरम् अपि कुर्वन्तीति । एतेन ये वेदे ऽनादरं दर्शयन्ति तेषाम् इह ग्रहणे औचित्यं मन्दम् इति ज्ञेयम् । “वेदानाम् अवहेलनं व्यतिहतावर्णाश्रम-प्रक्रिया" इति ह्य् उत्तरत्र तेषां स्पर्शः क्रियते । ते हि वेद-वेदाङ्गाद्य्-अन्-अध्ययनेन मूढाः सन्तः भाषा-प्रबन्ध-परिश्रमं यदि कुर्वन्ति कुर्वन्तु । इमे तु तद्-अध्ययनेन मेधाविनः सन्तो ऽपि कथं कुर्वन्तीति भावो ऽत्र स्फुटः । तस्माद् ये उभय-वेदान्ताचार्याः तान् एवेह बुद्धौ कृत्वा भाषा-प्रबन्ध-परिश्रम-दूषणं क्रियत इति दृढम् एतत् प्रतिपत्तव्यम् । दूषण-परिहार-प्रकरण-परामर्शेनापि इदम् इत्थम् एवम् इति निश्चेतुं शक्यम् । तत्रापि खलु वेदाध्ययने कृते सति दिव्य-प्रबन्धाध्ययनं नोचितम् इति यद्य् उच्यते तर्हि स्मृति-पुराणाध्ययनम् अपि नोचितं स्याद् इत्यादि समाधानं सामान्यतो ऽभिधाय पश्चात् 'यश् चैक-देशि-विषय-दूषणोपन्यासः' इत्य् उपक्रम्य विशिष्य तेन्-कला-दूषण-परिहार उच्यते । तद् इह विश्व-गुणादर्श-महा-प्रन्थोदाहरणं साक्षात् स्वाभिमत-विपरीत-साधनतया उदाहर्तुर् अज्ञत्व-साम्राज्याभिषेकार्हन्तीम् एव गमयतीति तत्त्व-स्थितिः। एतेन अन्यद् अप्य् अत्र पूर्व-पक्षिणोक्तं रिक्तं वच इति सुज्ञानम् इत्य् उपेक्षते।

[[26]]

लक्ष्मी-सहस्रे भगवत्याः श्री-महा-लक्ष्म्याः भगवद्वद् एव विभुत्वे प्रामाणिके यत् कैश्चित् अणुत्वम् उक्तं तस्य तन्-महिम्नो ऽत्यन्त-दुर्ग्रहत्वे तात्पर्यम् इति निर्वाहो वेङ्कटाध्वरिणा कृतः । न खण्डनम् । व्याख्याने 'अणुत्व-वादिनः भट्ट-पराशर-प्रभृतयः' इत्य् उक्तम् । भट्ट-पाद-ग्रन्थेषु यत्र क्वापि लक्ष्म्या अणुत्वं नोक्तम् । प्रत्युत श्री-गुण-रत्न-कोशादौ तद्-वैभवम् एवोक्तं प्रतीयते। तस्मात् व्याख्याने ऽपि अ-तद्-गुण-संज्ञान-बहु-व्रीहिर् एव वाच्यः । तद् इदं सज्जनाराधन-नाम्नि ग्रन्थे चिरात् पूर्वम् अस्माभिर् उक्तम् । अथापि पुनर् अत्र लिख्यते असङ्गतम् एव । निर्लज्जत्वात् । यद् वा भट्ट-पराशरः आदिः कूट-स्थः येषां ते भट्ट-पराशरादयः, तेषाम् अपि च । 'युवत्वादौ तुल्ये' इत्य् आदिषु स्पष्टं विभुत्वे स्व-कूट-स्थेन भट्टारकेण उक्ते ऽपि तद्-विरुद्धतया ये अणुत्वं वदन्ति तेषाम् अपीति व्याख्यान-पङ्क्तेर् अर्थः । अत्र 'स्व-रूपं स्वातन्त्र्यं भगवत इदम्' इत्य् आदिषु प्रसिद्धस्य कूट-स्थ-सम्प्रदायस्य विरुद्धतया क्रियमाणो ऽयं विभागो ऽनुपपन्नः" इति सिद्धोपाय-शोधनाकार-सूक्तिः स्मारिता व्याख्याने ज्ञेयम् । अनया रीत्या प्राचां विरुद्धतया तेन्-कलाख्यत्व-प्रतिपादनं आशा-मोदक-तृप्ति-मात्रम् । अ-प्रामाणिकार्थ-प्रतिष्ठापन-प्रसितैः समञ्जस-युक्ति-प्रमाण-दौर्लभ्यात् एवम् एव किम् अपि किम् अपि प्रलपनीयम् । नान्या गतिर् अस्ति । विवेकिभिस् तु जागरूकैर् भावितव्यम् । अन्-ऋजवो हि अभिनिविष्टा अ-सत्य-निष्ठा अतिक्रूर-हृदयाः राग-द्वेष-वशं-वदाः स्वयं नष्टाः परान् नाशयन्ति । 

8
> मद्र-राज-धान्यां प्रबल-वावदूक-पदे विराजमानाः हैकोर्ट्-जड्ज्-पदवीम् अप्य् अलङ्कृतवन्तो महा-मतयः बि. वि. श्रीनिवासय्यङ्गार् महाशयाः वड-कलाख्यानां परिबृढाः स्व-देश-मित्राख्यायां द्राविड-भाषामय-दैनिक-पत्रिकायां 22 - 7 - 1988 दिने प्रादुर्भूते अङ्के "रामानुज-दया-पात्र-पद्य-महोत्सवः" इति कृत-शीर्षकम् एकं दीर्घं लेखं विलिख्य प्राचीकशन् । तत्रैषा पङ्क्तिर् विराजते -- 

[[27]]

> वड-कलाख्यास् तु बहोः कालाद् एव द्राविड-वेद-दिव्य-प्रबन्धेषु  
आदर-दरिद्रा वर्तन्त इति भृशं परितापास्पदम् एतत् 

इति । 

इति 

> "एते वड-कलाख्याः सुचिराद् एव द्राविड-वेद-श्रद्धा-विधुराः' 
>
> इत्य् अत्र लिखति प्रबल-साक्ष्य-अन्तरम् अपि प्रदर्श्यते" 

इत्य् अवतारिकां दत्त्वा -- 

> 'तेन्-कलाख्याः चिराद् एव वेद-शास्त्र-विमुखाः वर्तन्ते' 

इति तत्रैव तैः प्रकाशितम् । 

> 'वेदेषु वेदान्तादि-शास्त्रेषु च श्रद्धा-विधुराः तेन्-कलाख्या' 

इत्य् अत्र प्रबल-साक्ष्य्-अन्तरं किलेदम् । इहापि उल्मुकेन स्व-शिरः-कण्डूयनम् एव कृतं भवति । 'रामानुज-दया-पात्रम्' इतीदं तनियन्-पद्यं अर्वाचीनम् इति स्थापनं हि साम्प्रतम् उद्दिश्यते । तत्र देशिक-काल एव इदं पद्यम् उत्पन्नम् इति सिद्धान्तम् आश्रित्य तस्य षट्-छताब्दी-महोत्सवं महता समारोहेण प्रवर्तितवतो महाशयान् प्रकृत-विवाद-विषये प्रमाणी-कुर्वतो ऽस्य बुद्धि-वैभवं किम् इति वर्णयेम । ते हि महाशयाः वड-कला एव सन्तः स्वकीयानां दिव्य-प्रबन्धेषु आदर-विरहं प्रति शोचन्तः स्वस्य तेषु परमम् आदरं प्रदर्शितवन्तो भवन्ति । देशिक-प्रभृतिभिः परिपालितेषु दिव्य-प्रबन्धेषु पश्चात्तनैः सर्वैः महत्य्-आदरे प्रदर्शनीये तद्-अप्रदर्शनं प्रति शोकम् आविष्कुर्वद्भिश् च 

> हन्तेदाननीं बहवो वेदाध्ययनं न कुर्वन्ति, सुचिराद् एव सन्ध्या-वन्दनम् अपि त्यक्तवन्तः

इति शोचद्भिर् इव पूर्वं तत्र परम आदर असीद् इत्य् एव स्वाभिप्राय आविष्कृतो भवति । तद् इहापि पर-पक्ष-साधनम् एव तामस-बुद्धित्वात् स्व-पक्ष-साधकतया उदाहृतम् इति वेदितव्यम् ।

[[28]]

दिव्य-प्रबन्ध-प्रामाण्य-प्रतिष्ठापनादि-कारिणे भगवते निगमान्त-देशिकाय ये तत्-पद्य-पठन-प्रतिरोधादिभिर् दुश्चेष्टितैर् अन्-अवरतं द्रुह्यन्ति तेषां पापिष्ठतमानां श्री-पराङ्कुश--पर-कालाद्य्-उत्सव-करणे अन्-अधिकारित्वात् तेषां तत्-करण-प्रवृत्तिः यथा-शक्ति प्रतिरोद्धव्यैव धर्मत इति न तत्र काचन वाच्यता । 

9 स्वयं यद् वेद-विद्-वेषं बिभ्रति तत्-स्थाने परेषु दिव्य-प्रबन्ध-विद्-वेषम् आरोपयितुं वृथा प्रयस्यन्ति । न हि तत्र प्रमाण-लेशः प्रदर्शयितुं शक्यः । प्रत्युत 

> श्री-भाष्यं, श्रीमद्-गीता-भाष्यं, भगवद्-विषयः, श्रीमद्-रहस्य-त्रय-सारः

इत्य् अस्य ग्रन्थ-चतुष्टयस्य अ-विच्छिन्न-गुरु-परम्परया अध्ययन-सम्प्रदायो ऽनुवर्तमानः वड-कला-सम्प्रदाये उपनिषद्--ब्रह्म-सूत्रादि--तुल्यम् आदरं तत्र प्रदर्शितं प्रस्फुटं प्रकाशयति । वड-कलैक-देवालयेषु, गृहेषु च विवाहाचार्य-जन्म-नक्षत्र-माता-पितृ-श्राद्धादि-कालेषु वेद-पारायणादिवत् दिव्य-प्रबन्ध-पारायपाम् अपि अविच्छेदेन नियमेन क्रियमाणं तत्र प्रमाणं भवति । शिष्याचार्य-परम्परया अधीत-दिव्य-प्रबन्धाश् च सुबहवः सन्त्य् एव । 

> निमीलयतु लोचने न हि तिरस्कृतो भास्करः । 

> आर्जवम् ईषद् अपि नास्त्य् अमीषां हृदये

इति निस्सङ्कोचं लिख्यते । अज-शिशु-वृक-संवादो ऽत्र स्मृति-पथम् अधिरोहति । 

10 श्री-शठ-कोप-सूक्ति-सहस्रस्य "अष्टा-दश-सहस्री" इति प्रसिद्धं व्याख्यानं कृतवन्तं महा-पर-काल-स्वामिनं प्रति सत्य-लेशेनाप्य् अमिश्रिता शुद्ध-मिथ्या-कथा काचिद् इह लिख्यते, 

> विदुषाम् अपि मोहम् आवहन्तो वितथैति ह्य् अ-सहस्र-वर्णनेन।  
.... खलाः किलामी विजयन्ते कपटालया जगन्ति ॥

इति वेङ्कटाध्वरि-वचनस्य मुख्य-विषयताम् आत्मन्य् एव ख्यापयतेव । अत्र तत्त्वं जिज्ञासमानैः मैसूर्-श्री-ब्रह्म-तन्त्र--स्व-तन्त्र--पर-कालास्थान--श्री- कार्य-कर्त्रा श्री-कस्तूरि--श्रीनिवास-रङ्गाचार्येण प्रकटितं "रामानुज-दया-पात्र-पद्य-तत्त्व-निरूपणं", श्री-नृसिंह-प्रियायां हिन्दीमय्यां प्रकाशितः तद्-अनुवादश् च द्रष्टव्ये । 

[[29]]

अथ तद्-व्याख्यानं प्रस्तुत्य 
 
> तद्-उपक्रमे तेन निबद्धं पद्यम् इदम् अवधेयम् । 

> व्याख्यानं शठ-कोप-दिव्य-वचसां यद् दाक्षिणात्यैः कृतं  
श्री-भाष्यादि-विरुद्धम् एव तद् इति ख्यातं यतः प्रायशः ।  
स्वारस्यं परिगृह्य तद्-गतम् अतस् तुष्ट्यै सतां धीमतां  
त्यक्त्वा ऽन्यत् पर-काल-संज्ञ-यतिना तत्-सङ्रहो लिख्यते ॥

श्लोकस्यास्य तावद् अयं भावः -- सहस्र-गीतेः तेन्-कला-ऽऽचार्यैर् विरचितं व्याख्यानम् अतीव रस-घनं विराजते ; परन्तु तत्र सन्त्य् अर्थ-विरोधाः । तथा नाम विरुद्धान् अंशान् विसृज्य रस-घनान् अंशान् परिगृह्य मदीयां व्याख्यां पूरयामि -- 

इति ।

इति लिखति । अ-व्युत्पन्नस्य तात्त्विको ऽर्थो न स्फुरति अ-तात्त्विकस् तु स्फुरति । तस्यैव पक्ष-पातित्वे सुतरां तत् तथा भवति । 

> यद् दाक्षिणात्यैः कृतं व्याख्यानं तत् प्रायशः श्री-भाष्यादि-विरुद्धम् एवेति ख्यातम्

इति श्री-भाष्यादि-विरोध-भूयस्त्वं पूर्वार्धे उक्तम् । रसवत्त्वं नैव सूचितम् अपि 

> अयं तु भाव-वर्णने प्रवृत्तः तेन्-कलाचार्यैः कृतं व्याख्यानं रस-घनं विराजते

इति प्रथमं न केवलं रसं अपि तु रस-घनत्वं तेन विराजनं चोक्त्वा पश्चात् अर्ध-हृदयेन 'परन्तु सन्त्य् अर्थ-विरोधाः' इति लिखति 'श्री-भाष्यादि' इति 'प्रायशः' इति च मूले स्थितं गज-निमीलिकयोपेक्षमाणः । एवं ग्रन्थानां स्थितम् अर्थं परित्यज्य अस्थितम् अर्थं कल्पयित्वा स्व-पक्ष-स्थापने कृतोद्यमाः सति सौकर्ये पर-शिरश्-छेदम् अपि निश्शङ्कं कुर्युर् इति ज्ञेयं विवेकिभिः । 

अयं तु श्लोकार्थः -- 

> तद्-व्याख्यानं भूयिष्ठं श्री-भाष्यादि-विरुद्ध-सर्वम् एवेति ख्यातं यतः, अतः यत् तथा विरुद्धतया अस्वरसं, तत् सर्वं त्यक्त्वा तत्-सङ्ग्रहः व्याख्यान-सङ्ग्रहः संक्षिप्तं व्याख्यानम् 

इत्य् अर्थः लिख्यते ।

[[30]]

यद् एवं श्री-भाष्यादि-विरोध-भूयस्त्वं तत्रोच्यते, यच् च व्याख्यानान्तर-करणे मया उद्यमः क्रियते न तेन एतन् मन्तव्यं यन् मम तत्र द्वेषो ऽस्तीति, तेनास्थाने ऽपि खण्डन-सम्भ्रमः प्रदर्शयिष्यत इति । "स्वारस्यं परिगृह्य तद्-गतम्" । श्री-भाष्याद्य्-अ-विरुद्धतया युक्ति-युक्ततया च यत् तत्र स्व-रसं भवति तत् सर्वम् अन्-उपेक्ष्य परिग्रहीष्याम्य् एवेति । एवम् अभिनव-व्याख्यानस्य किं फलम् । तद् उच्यते -- "तुष्ट्यै सतां धीमताम्" इति । पूर्व-व्याख्याने धीमतां सतां तुष्टिर् नास्ति । ये हि अ-धीमन्तः ते श्री-भाष्यादि-विरोध-ग्रहणासामर्थ्यात् श्रद्धा-जाड्येन तुष्येयुः । ये च अ-सन्तः ते ऽपि विरोध-ग्रहणे सत्यपि सङ्केत-बन्धेन वा ममत्वाभिमानेन वा तुष्येयुः । ये पुनः विरोधांश् च गृह्णन्ति ऋजुत्वाच् च तत्-प्रच्छादनं नेच्छन्ति तेषां तत्रासन्तोषो भवति । तेषां तोषायेदम् अभिनवं व्याख्यानम् इति । 

एतेन संस्कृत-वेदान्तम् उपेक्ष्य ये दिव्य-प्रबन्ध-मात्र-निरता भवन्ति तेषां निबन्धनानि भगवद्-भाष्य-कारादि-सिद्धान्त-विरुद्धार्थ-शत-दन्तुराणि भवन्तीति दिव्य-प्रबन्धाधिकारो ऽपि मन्द एवेति सूचितं भवति । 

11-12 अत्र, निर्दिष्ट-पूर्वे 'रामानुज-दया-पात्र-पद्य-तत्त्व-निरूपणे' अ-प्रकम्प्यतया स्थापितं भूतार्थं प्रतिपादयामः । अयं अष्टादश-सहस्त्री-कारो महा-पर-काल-स्वामी 1655[^१_३१] वर्षे अवतीर्णः 1676 प्रभृति 1737 पर्यन्तं आस्थानम् अलञ्चकार । सः स्व-व्याख्याने प्रतिशतकम् अन्ते 

> मुनि-वाहन--मुनि-करुणालब्ध--द्रविड-श्रुत्य्-अर्थ-निष्ठा-गरिष्ठ-चन्द्राद्रि-वेङ्कट-देशिक-करुणैक-भाजनेन पर-काल-यतिना

इति स्वाचार्वं चन्द्राद्रि-वेङ्कट-देशिकं निर्दिशति । स वेङ्कट-देशिकः रामानुज-दया-पात्र-श्लोक-व्याख्याता । 

[^१_३१]: अत्र वर्ष-सङ्ख्या सर्वा क्रैस्तु-शकीया । 

[[31]]

अयं महा-पर-काल-स्वामी श्री-पर-काल--मठा-स्थाने एक-विंशः । तत्र पञ्च-दशः ज्ञानाब्धि-ब्रह्म-तन्त्र-पर-काल-स्वामी । तस्य शिष्यः वात्स्याहो-बिलाचार्यः । तेन च इदं पात्र-पद्यं व्याख्यातम् । स्व-व्याख्यारम्भे च 

> 'द्वितीय-ब्रह्म-तन्त्र--स्व-तन्त्र--गुरुभिः विस्तरेण व्याव्यातस्य 'रामानुज-दया-पात्रम्' इत्य् आदि-श्लोकस्य सङ्ग्रहेण मया व्याख्या क्रियते'

इत्य् अयम् अर्थो ज्ञापितः । एवं अष्टादश-सहस्री-कारात् प्राचीन-बहुभिर् व्याख्यातत्वात् इदं पद्यं तेन स्वामिना कृतम् इति वादः केवलं मिथ्या पर-लोकाद् अ-बिभ्यताम् एव शोभत इति मन्तव्यम् ।

अन्यद् अपि अत्यन्तावधेयं तत्र निदर्शितम् । कण्ठीरव--नर-सिंह--राज-वोडयार् नाम कश्चन महा-राजः मैसूर्-राज्ये 1704 प्रभृति 1714 पर्यन्तं शासनम् अमकरोत् । तस्मिन् समये मेल-कोट इत्य् अधुना ऽभिधीयमाने यदु-गिरि-क्षेत्रे तनियन्-पद्य-पाठ-विषये कला-द्वयावलम्बिनां विवादो ऽजायत । तत्र स महा-राजः स्व-निर्णयं (1709) विरोधि-वत्सरे एवं घोषयामास --

> विरोधि-वत्सर-ज्येष्ठ-कृष्ण-त्रयोदश्यां श्रीमद्-यदु-गिरि--क्षेत्र-स्थाय चामय्याय विलेख्य प्रेषितम् इदं निरूपम् । यथा यदु-गिरि-सन्निधौ तथा इतर-सन्निधिष्व् अपि प्रबन्धानुसन्धान-समये राज-वोडेय-प्रभोर् आरभ्य अस्मत्-पितृ-पाद-दिन-पर्यन्तं 'रामानुज-दया-पात्रम्' इति तनियन्-श्लोकः अनुसन्धानेन यथा ऽनुवृत्तः तथा इदानीम् अपि तयैव रीत्या 'रामानुज-दया-पात्रम्' इत्य् आदि-तनियन्-श्लोकः अनुसन्धानेनानुवर्तनीयः । अस्य निरूपस्य मातृकां गणक-कोशे लेखयित्वा रामानुजाचार्य-सन्निधाव् इदम् आसञ्जनीयम् । 
श्रीः (राज-मुद्रा) 

इति । इदं निर्णय-पत्रं मैसूर्-राज्य-निर्वाहकैः 1940 वर्षे मुद्रित-प्रकाशितम् आस्ते । अस्मिन् निर्णय-पत्रे निर्दिष्टस्य राज-वोडेयर्-महा-राजस्य राज्य-शासन-कालः 1578 वत्सराद् आरभ्य 1617 वत्सर-पर्यन्तः । 

[[32]]
 
अस्मिन्न् एव काले इदं तनियन् पद्यं श्री-यदु-गिरि-क्षेत्रे भगवन् मन्दिरेषु अनुसन्धीयमानम् आसीद् इति सन्देह-गन्ध-रहितं ज्ञायमानत्वात् 1676 वत्सराद् आरभ्य आस्थानम् आस्थितेन महा-पर-काल-स्वामिना तद्-विरचितम् इति अनुन्मत्तो न वक्तुम् अर्हतीति इदं तावद् आस्ताम् । अन्यत् तु इदम् इह वक्तव्यम् । राज-वोडयार्-कालाद् आरभ्य स्व-पितृ-काल-पर्यन्तम् अस्य पद्यस्य अनुसन्धानम् आसीत् इति यत् श्री-कण्ठीरव-नर-सिंह-राजो वदति तेन तद्-अवधि तद्-अनुसन्धानेन कश्चिद् आक्षेप आसीद् इति निश्चेतुं शक्यम् । अथ तदानीं जात आक्षेपः कीदृश इति विमर्शे महा-राज-कृत-निर्णय-पर्यालोचनया तस्य निर्धारणं सुकरम् । पूर्ववत् रामानुज-दया-पात्र-पद्यानुसन्धानं कर्तव्यम् इति निर्णयस्य दर्शनात् तन् न कर्तव्यम् इत्य् अयम् आक्षेपस् तदा कृत इति सुग्रहम् । एवम् आक्षेप-कारिणः तेन्-कला-पुरुषा एवेत्य् एतत् अनुक्ति-सिद्धम् । 

अथ चिरात् प्रवर्तमाने तद्-अनुसन्धाने कथम् अष्टादश-शतकोपक्रमे तस्य आक्षेपः समजनीति चिन्तनीयम् । श्री-शैलेश-दया-पात्र-पद्यानुसन्धानं न कर्तव्यम् इति वड-कला-पुरुषा आक्षिपन्न् इत्य् अत्र न किम् अपि प्रमाणम् उपलभ्यते । तेन कलहारम्भ-कारिणः अन्य एव । एवं विषयाणां विवेचने इदम् अत्र अवश्यं वक्तव्यं भवति । कला-भेदम् अन्तरा सर्वैः श्री-वैष्णवैः देशिक-पद्यम् एव चिराद् अनुसन्धीयमानम् अभवत् । अथ काल-क्रमाद् भेद-बुद्धौ किञ्चिज् जातायां तेन्-कलाः तावन्तं कालं स्वैर् अप्य् अनुसंहितं देशिक-पद्यं परित्यज्य वर-वर-मुनि-पद्यम् अनुसन्धातुम् आरभन्त । सात्त्विकतया कलहम् अन्-इच्छन्तो वड-कलाः तत्र मनाग् अपि प्रतिरोधम् अन्-आचरन्तः स्वयं पूर्ववद् एव देशिक-पद्यानुसन्धानं कुर्वन्त आसन् । एवं कस्मिंश्चित् काले याते क्रमेण प्ररूढ-विषम-बुद्धयः तेन्-कलाः वर-वर-मुनि-पद्य-पाठानुमति-मात्रेणातृप्ताः 'मृदुर् हि परिभूयते' इति न्यायेन वड-कलान् अभिभूय देशिक-पद्य-पाठ-निरोधाय समनह्यन् । इदं सात्त्विकानाम् अपि तेषाम् अ-सह्यम् आसीत् । तेन व्यवहारो महा-राज-समीपम् अगच्छत् । देशिक-पद्यानुसन्धानम् कर्तव्यम् इति तेन्-कलानां पक्षः । चिरानुवृत्तं तत् अ-विच्छिन्नं कर्तव्यम् इति इतरेषाम् । अत्र यथा-पूर्वं कर्तव्यम् इति महा-राजो निर्णयं ददौ । वर-वर-मुनि-पद्य-पाठस्य वड-कला-पुरुषैर् अन्-आक्षिप्तत्वात् तत्र व्यवहारो वा निर्णयो वा नासीत् । तस्मात् तस्यापि अनुसन्धानम् अन्ववर्ततेति उभय-पद्य-पाठः सम्प्रति यदु-गिरि-भगवन्-मन्दिरे दृश्यते इति । 

[[33]]

एवं अष्टादश-शतकारम्भे यदु-गिरौ स्वकीय-पात्र-पद्यस्य प्रवेशं स्थैर्यं च जातं ज्ञातवन्तः देशान्तर-वासिनः तेन्-कला अपि स्व-स्व-क्षेत्र-वर्ति-भगवद्-आलयेषु तत्-सम्पत्तौ तीव्रम् उद्यमं कर्तुम् आरभ्य अद्याप्य् अनुपरता महान्तं क्षोभं कुर्वन्तः देवालयान् सर्वान् प्रायो युद्ध-खलत्वेन पर्यणमयन् । 

एवं वस्तु-स्थितौ सत्यां यद् वैपरीत्येन सर्वम् अभिधाय आत्म-वञ्चनां लोक-वञ्चनां च कर्तुं अ-विश्रान्तं विना ऽऽलस्यं अतिसम्भ्रमेण बहु प्रलप्यते तद् एवालं निरूपकाणां 

> मिथ्या श्री-वैष्णवा अभी अलभ्यं परकीयं गौरवम् आत्मन इच्छन्तश् चेष्टन्ते

इति प्रत्ययम् अधातुम् । पति-व्रतानां, अभिजातानां, पण्डितानां च किल सर्वदा परिवादान् कुर्वन्तो विकत्थमानाश् च, कुलटा इति, दुर्जना इति, अ-पण्डिता इति च स्व-स्व-रूपं जगति प्रख्यापयन्ति । तथा प्रकृते ऽपि । 

नाथ-मुनेर् अन्-अन्तरं दिव्य-प्रबन्ध-वैभव-प्रतिष्ठापनेन तेषां भगवन्-मन्दिरेषु पारायण-व्यवस्थापनेन च श्री-देशिकस्य यावद् गौरवं तावद् गौरवं न हि अन्यस्य यस्य कस्याप्य् आचार्यस्य दृश्यते । वर-वर-मुनिः सात्त्विको भागवत इति तावतायं सत्-कारम् अर्हति तं तिरस्[[??]] कर्तुं न को ऽपि श्री-वैष्णवो मन्दायेत । परन्तु दिव्य-प्रबन्ध-पारायणावसरे उदासीनं कञ्चित् तपस्विनं केवलं स्वकीयत्वाभिमानेन देशिक-प्रतिभटतया ऽवस्थाप्य तत्-पद्यं पठित्वा तावता ऽप्य् अ-तृप्तैः कृत-घ्नैः महोपकारिणो देशिकस्य तनियम्-पद्य-पाठेन चिरात् क्रियमाणस्य सत्-कारस्य प्रतिरोधो विधीयमानः धार्मिकाणां स-हृदयानां दुःसहो भवति । 

[[34]]

वर-वर-मुनिः क्वापि श्री-देशिकोक्ति-खण्डनं न करोति । प्रत्युत अभियुक्तत्वेन तम् अन्-एकत्र निर्दिशति । तत् प्रशिष्यस्य शिष्यश् च बभूव । स तेन तं प्रति वड-कलानां नास्ति स्वल्पम् अपि द्वेष-कारणम् । कृष्ण-पाद-पिळ्ळै लोकाचार्याद् युक्ति-तात्पर्यस्य शास्त्राविरोधेन देशिकेन दर्शितत्वात् खण्डनं कृतम् इति भ्रान्तैस् तामसैस् तेन्-कला-पुरुषैः देशिके प्रबलो द्वेषः क्रियते । अयम् एव कुटिल-प्रकृतिः उच्चावचं अ-सकृद् देशिकं निन्दितवान् । मध्ये मध्ये अनुशयाभिनय-प्रकटनं च करोति । तथापि देशिक-द्वेष एवास्य देहोपादान-कारणम् इति इह जन्मनि तस्यापनयो ऽशक्यः । अन्तर् बहिश् च आचार्य-शिखा-मणौ एवम् उत्कटं द्वेषं बिभ्राणो ऽप्य् अयं अर्थार्जनोपायतया देशिक-दिव्य-सूक्तीर् उपजीवन् कालं क्षिपति । तावता च कतिपये अनेन वितते जाले पतिता भवन्ति । ईदृशम् एतत् स्व-रूपम् अ-गत्या सर्व-जन-वेद्यतया प्रकाशयत्सु अभिज्ञेषु अन्यत् किम् अपि कर्तुम् अ-शक्नुवन् अयं 'यूगम् एव देशिक-द्वेषिणः' इति वक्तुं प्रवर्तते । यथा महा-गज-प्रतारको जम्बुकः कश्चित् कलभान् ब्रयात्[[??]] यूयं महा-गज-द्वेषिण इति तादृग् इदं भवति । 

'श्रीमान् वेङ्कटनाथार्थः' इति तनियन्-पद्यस्य इह प्रस्तावः केवलं मौर्ख्यात् । 

[[35]]

13 श्री-काञ्च्यां ताताचार्य-वंशः सुप्रसिद्धः श्रीमन्-नाथ-मुनिर् अस्य कूट-स्थः । श्री-यामुनाचार्य--श्री-शैल-पूर्ण-कुरुकेश्वरा अस्मिन्न् एव वंशे जाताः । सर्वैर् आचार्य-गुणैः सम्पन्नाः प्रायः सर्वेषाम् एव देशिक-सम्प्रदाय-स्थ--श्री-वैष्णवानां राज्ञां च बहूनां आचार्यकं कुर्वाणा बहवो महान्त इह व्यलसन् । श्री-काञ्ची-देवाधिराज-दिव्यालय-कार्य-निर्वाह-कैङ्कर्य-भरः सर्वः एतैर् एव ऊढ आसीत् । परन्तु देशे तत्र तत्र विप्रकीर्णैः शिष्यैः स्व-स्व-ग्रामं प्रत्यागम्य पञ्च-संस्कारोपदेशादि-करणेन वयम् अनुग्राह्या इति सानुरोधं स-निर्बन्धं प्रार्थिताः तत्र तत्र सञ्चरन्तः सन्तः भगवन्-मन्दिर-कार्य-निर्वाहम् आप्तैर् अन्यैः कारयन्ति स्म । विश्वास-दार्ढ्यात् प्रतिनिधिभिः क्रियमाणे तस्मिन् निर्वाहे स्वयम् अ-प्रविशन्तः प्रायः उदासीन-कल्पा अभवन् । तथा विधेषु प्रतिनिधिषु आत्तान् जीयर् नाम कश्चित् । तस्य तेन्-कलात्वे ऽपि आदौ उत्कट-वैषम्य-दृष्टेर् अभावात् ताताचार्य-वंश्याः तस्मिन् अपि पूर्णं विश्वासं न्यधुः । तथापि सः इतरैः सन्धुक्षितः क्रमेण भगवन्-मन्दिरे स्वकीयान् पुण्ड्रान् तत्र तत्र निवेशयितुं प्रबन्ध-पारायण-काले स्वकीय-तनियन्-पद्यं अनुसन्धातुं चारभत । अत्र अतीव विमनायितैः स्व-सम्प्रदाय-स्थैः निवेदित-वृत्तान्ता अपि ताताचार्याः दाक्षिण्य-भूम्ना उपेक्षाशीला एवासन् । 

तस्मिन् समये तुरुष्काभियोग-भयेन अरण्योपगूढम्, 'उडयार् पालय' नाम प्रदेशं नीत्वा गुप्तं रक्षितः श्री-देवाधिराजस्य स्व-दिव्य-महिषी-सहितस्य उत्सव-दिव्य-मङ्गल-विग्रहः ततः प्रत्यानेतव्य आसीत् । प्रत्यर्पणं प्रार्थितः तत्-प्रदेश-प्रभुर् यवनः न तत् सम्मन्यते स्म । सर्वस्मिन्न् अपि प्रयत्ने विफली-भूते ताताचार्या अन्ये च भक्ताः अत्यन्तं विषण्णा इति कर्तव्यता-मूढा आसन् । तदात्वे स आत्तान् जीयर् 

> श्री-शैलेश-दया-पात्र-पद्यानुसन्धानाधिकारो ऽस्मभ्यं प्रतिज्ञायताम् । यथा कथचिद् अहं भगवन्तं प्रत्यानेष्यामि

इति स-शपथं प्रतिशुश्राव । गत्य्-अन्तर-विरहात् ताताचार्याः तत्र सम्मतिं ददुः । इदं 1711 वत्सरे वृत्तम् । प्राग् एवोप्त-कलह-बीजाः तेन्-कलाः एवं दृढे ऽधिकारे लब्धे सुतरां पराक्रमितुम् आरभन्त । यदा यदु-गिरौ कलहो ऽभवत् स एवायं कालः । तत्र वृत्तम् एव निदर्शनं कृत्वा इमे क्रमेण चिरानुवृत्त-रामानुज-दया-पात्र-पद्यानुसन्धान-निरोधे बद्ध-कच्छाः समपद्यन्त । असुर-राक्षस-चर्या-चारिष्व् एतेषु, दाक्षिण्य-स्वभावतया अ-किञ्चित् कारिषु अन्ये वड-कलाः सुमहद् वैमनस्यम् आपेदिरे । तेषु कस्यचनायं श्लोकः कर्ण-परम्परया श्रूयते -- 

[[36]]

> अन्नार्थी तातयाचार्यः अर्थार्थी च बृहद्-यतिः ।  
आत्तान्-जीयर् च पद्यार्थी शेषाः सेवार्थिनो वयम् ॥ 

इति । देशिक-पद्यानुसन्धान-प्रतिरोध-व्यसनिनो ऽमी महताम् अन्-अल्पां हिंसाम् अप्य् अ-कुर्वन्न् इति निश्चितं ज्ञायते । अत्रापि विषये वृद्धानां मुखात् कश्चन् श्लोकः श्रुतः । 

> अशनिर् अशनि-पल्ली-वंश-जे ब्रह्मघातिन्य्  
अभिपततु सुतीक्ष्णस् तूर्णम् आचार्य-नाम्नि ।  
य इह निगम-चूडा-देशि-केन्द्रस्य पद्यं  
न्यरुणद् अनघ-हृद्यं हन्त निर्बंध्य साधून् ॥ 

इति । एवं किल साक्षात् कृत तदानीन्तन दुरवस्थः कश्चिन् महात्मा अशोचत् । एवं यदु-गिराव् इव काञ्च्याम् अपि अष्टादश-शतकारम्भ एव साधिकार-तेन्-कला-पात्र-पद्य-प्रवेशो भगवन्-मन्दिरे । ततः पूर्वं तु देशिक-पद्यानुसन्धानम् एव चिरानुवृत्तम् । अस्य प्रतिरोधश् च तत्र विषय-वेदिनो धार्मिकस्य महा-राजस्य स्थितत्वाद् अ-शक्य आसीत् । इह तु तादृशस्य कस्यचिद् विरहात् या काचन स्थितिर् वर्तते । कीदृशी इयं स्थितिर् इति तु पश्चात् कदाचिद् विस्तरं करिष्यामः । इह हि देशिक-पद्यानुसन्धानम् एव प्राचीनम् इत्य् एतन् निरूपणम् एवोद्दिष्टम् । 

14 इतः 376 वर्षेभ्यः पूर्वं सिंहासनम् आरूढस्य राज-वोडयार्-महा-राजस्य काल एव देशिक-पद्यं यदु-गिरौ अनुसन्धीयमानम् आसीद् इति वस्तु-तत्त्वस्य निरूपितत्वात् 200 वत्सरेभ्यः पूर्वं तत् निर्मितम् इति वादो मायाविनां अ-पुनर् उदयं अगाधे गर्ते निखातः भगवता रामेण विराध इव । अत इह आग्रहिणा अन्-ऋजुना उच्यमानं सर्वं प्रलाप-मात्रम् । 

[[37]]

यद् उच्यते नाथ-मुनेर् आरभ्य वर-वर-मुनि-पर्यन्तानाम् आचार्याणाम् एकम् एव तनियन्- पद्यम् इति तेन किं फलति ? किम् इह अनुमानात् देशिकस्य पद्यान्तराभावः साधयितुम् इष्यते ? उत तत्-सामान्यात् सम्भावनामात्रं क्रियते ? नाद्यः । श्री-शठ-कोप-सूरेर् आचार्यस्य सहस्र-गाथार्थे बहु-पद्य-दर्शनात् । न चैकस्यैव तत्र तनियन्त्वम्, इतरत् सामान्य-स्तुति-मात्रम् सार्वत्रिक-व्यवहार-विरोधात् । 'तिरुविरुत्ता'र्थे च पुनः पद्यान्तर-दर्शनात् । न द्वितीयः । शठ-कोप-सूरेर् इव देशिकस्यापि वैभवातिशयेन अन्-एक-पद्यवत् त्व् अस्यात्यन्तम् औचित्याद् इत्य् अलं अनभिज्ञं प्रति शास्त्र-प्रक्रिया-प्रसञ्जनेन । 

15 श्री-देशिक-पद्य-प्राचीनत्वे अप्रकम्प्ये स्थिते वर-वर-मुनि-पद्य-काराः किम् इति पद्यान्तरच्छायां विहाय रामानुज-दया-पात्रम् इत्य् एतत् पद्य-च्छायाम् एवान्वसरन्न् इति विमर्शो ऽत्र कर्तव्यः, नान्यः, तस्मिंश् च कृते यद् अत्र जड-मतिना परान् प्रत्युच्यते तत् सर्वं स्व-शिरस्येव पतितं ज्ञास्यते । कलह-काराः परेषां शिरसि प्रहरन्त इव उच्चैः शब्दायेरन्, न तूपांशु मुणमुणायेरन् । 

16 आडम्बर-सारः अज्ञ-सार्वभौमः केवलं पामर-व्यामोहनाय उक्तम् उक्तं पुनर् वदति । प्रतिज्ञातं प्रतिज्ञातं पुनः प्रतिजानीते । अ-सङ्गतम् एव बहु प्रस्तौति । अर्थ-शून्या एव वाचो विमुञ्चति । "श्रीमान् वेङ्कट-नाथार्य" इत्य् अस्मिन् पद्ये विद्यमाने किम् इति रामानुज-दया-पात्र-पद्यम् अकुर्वन् इति विमर्शस्य को नाम सम्प्रति प्रसङ्गः ? श्रीमान् वेङ्कट-पद्यम् अनुसन्धाय यदि वड-कला भगवन्-मन्दिरेषु दिव्य-प्रबन्ध-पारायणं कुर्युः किम् अयं एतदीयाश् च तत्र प्रतिरोधं नाचरिष्यन्ति ? 

[[38]]

अत्र तत्त्वम् इदम् । यथा शक्यं तथा तथा देशिक-पात्र-पद्यस्य कुत्सनं कर्तव्यम् इत्य् अस्यासुर-प्रकृतेर् नैसर्गिकं दुर्निवारं कौतुहलम् । तद्-अर्थं श्रीमान्-वेङ्कट-पद्य-प्रशंसाम् अपि कर्तुम् उत्सहते । यदि श्रीमान्-वेङ्कट-पद्यम् एकम् एव भगवतो निगमान्त-महा-देशिकस्य तनियन् अभविष्यत् यदि च तिं तद् एव दिव्य-प्रबन्ध-पारायणोपक्रमे अनुसन्धीयमानम् अभविष्यत् तदा ऽपि इदम् एव पद्यं रामानुज-दया-पात्र-पद्य-दशाम् एव एषां हस्ते प्राप्स्यत् । 

17 

> समाश्रयण-परम्परायां ग्रन्थ-काल-क्षेप-परम्परायां च तनियन्-पद्यानुसन्धान-प्रकरणेषु अमी रामानुज-दया-पात्र-पद्यं मनसा ऽपि न स्मरन्ति

इति लिखति । समाश्रयण-गुरु-परम्परायां देशिकस्यानन्तर्भावे सति श्रीमान् वेङ्कट-पद्यम् अपि नानुसन्धीयते । प्रसङ्गाभावात् । किं तेन । भगवद्-विषय-काल-क्षेपावसरे रामानुज-दया-पात्रम् इत्य् आरभ्य तनियन्-अनुसन्धानम् अस्त्य् एव । नेति मति-विभ्रम एव । 

> प्रामाणिकाः शिष्टाश् च सर्वे ऽपि वड-कलाख्याः सर्वत्र श्रीमान् वेङ्कट-नाथ-पद्यम् एव ह्य् आद्रियन्ते

इति लिख्यते । भगवन्-मन्दिरे वा गृहे वा दिव्य-प्रबन्ध-पारायणोपक्रमे कः शिष्टः प्रामाणिकः श्रीमान् वेङ्कट-पद्यं पठतीति निर्देशस् तावत् कर्तव्यः । अन्-ऋत-वादस्य किम् अवधिर् एव नास्ति ? 

> श्री-शैलेश-दया-पात्र-पद्य-प्रतिद्वन्द्वि-भावेनैव रामानुज-दया-पात्रं निर्मितम् इति वस्तु-तत्त्वस्याभ्युपगम एव शरणम् अनपायम्

इति यद् उक्तं तत् 'श्री-शैलेश'--'रामानुज' इत्य् अनयोर् अन्योन्य-स्थान-विनिमयं कृत्वा पठितव्यम् । कोटि-कृत्वो ऽपि आम्रेडितं अन्-ऋतं अन्-ऋतम् एव । न कदाचिद् अपि सत्यं भवेत् । 

18 

> वृत्ति-ग्रन्थे तु जैमिन्य्-उपरचिततया षोडशाध्याय्य्-उपात्ता  
सङ्कर्षः काश-कृत्स्न-प्रभव इति कथं तत्त्व-रत्नाकरोक्तिः ।  
अत्र ब्रमः सद्-उक्तौ न वयम् इह सुधा बाधितुं किञ्चिद् अर्हाः  
निर्वाहस् तूपचारात् क्वचिद् इह [इति] घटते ह्य् एक-तात्पर्य-योगः ॥ 

[[39]]

इति अधिकरण-सारावल्यां देशिकः प्राचीनोक्तिषु विरोध-प्रतिभाने सति कथं निर्वाहः कार्य इत्य् अत्र अनुसर्तव्यां दिशं दर्शयति । 

> ब्रह्म-तन्त्र-चतुराय योगिने  
वेद-मौलि-युगलं ह्मप्रादिशत्[[??]] 

इति महाचार्य-श्री-सूक्तिः कुरुकेश्वर-कृत-षट्-सहस्त्री-पर्यन्त-भगवद्-विषय-ग्रन्थ-विषया । श्री-देशिक-सन्निधाव् अन्-अधीत्य तत्-पुत्र-सन्निधौ अध्ययनोक्तिः निगम-परिमल-विषयेति को विरोधः ? गुरु-परम्परा-ग्रन्थ एव एवं विषय-विभाग उक्तः ।

19 'पुनर् अपि सुष्ठु विशदयाम एतत्' इति प्रतिज्ञाय तृतीय-ब्रह्म-तन्त्र-स्वामि-लिखिततया किञ्चिद् अमिधाय अन्ते 

> तद् इदं लज्जा-भय-लेशम् अन्तरा कल्पितम् ऐतिह्यम् इत्य् अत्र कस्यापि विवेकिनो हृदयं नैव विसंवदेत ।

इति लिख्यते । हन्त ! कियद् रमणीयं, कियन् निपुर्ण, कियत् समञ्जसं विशदी-करणम् ! 

> ऐतिह्य-वर्णने वयम् एव अधिकारिणः, वयम् एव तत्र लब्ध-पताकाः । तस्माद् अस्माभिर् एव निर्लज्जेर् निर्भयैश् च भूयते । इतरैः प्रामाणिकैः कथं तथा भवितुं शक्यम् इति विस्मयत इव । अ-सत्यत्व-सत्यत्व-प्रत्ययाभ्याम् अत्र महान् विशेष इति तु घोषणम् अद्य कर्तव्यं मन्यामहे । 'वितथैतिह्य-सहस्र-वर्णनेन' इति हि पताका दत्ता । अन्येषां तु अ-सत्यत्व-प्रत्यये सति नैव तन्-निबन्धने प्रवृत्तिः स्याद् इति लज्जाया वा भयस्य वा नास्त्य् अवकाशः । 

रामानुज-दया-पात्र-पद्यस्य आलयेषु अनुसन्धान-प्रतिबन्धो यद्य् अस्ति तेन तस्य ब्रह्म-तन्त्र-स्वामि-कृतत्वे का क्षतिः । यस्माद् इदानीं श्रीमद्-रामायणम् अनुस्मृति-कोशौ दहन्ति तेन किं तयोर् वाल्मीकिम् अनुकृतत्वं नास्तीति स्वस्थ-बुद्धिना केनापि साधयितुं प्रयत्येत । 

[[40]]

आळ्वारादीनां दूषणं कृतम् उच्यते । शठ-कोप-सूरिः भक्तो वा प्रपन्नो वा इति विमर्शम् उपक्षिप्य अपशूद्राधिकरण-न्याय-सञ्चार-पूर्वकं उपनिषद्-विहितायां भक्तौ तस्यानधिकारात् प्रपन्न एव सः इति सिद्धान्तः षट्-त्रिंशत्-सहस्री-ग्रन्थे कृतः सर्व-लोक-विदितः । किम् इदं नम्माळ्वार्-सूरेः दूषणं उत भूषणम् ? इतो ऽधिकं दूषणं परैः किं कर्तुं शक्यम् ? 'जन्म-वृत्तादिभिर् विहीनः' इति मुनि-वाहन-सूरि-विषये व्याख्यात्रा उक्त चावधेयम् । 

20 पुनर् इन्द्र-जालान्तरम् इह प्रतन्यते । द्राविड-ग्रन्थ-सम्बन्धि--ताल-पत्र--कोशेषु उपक्रमे पात्र-पद्यं क्वापि न दृश्यते । अत इदं न प्राचीनम् इति । क्वापि न दृश्यत इत्य् एतत् प्राच्य-त्वद्-ऊषणान् उपयुक्तम् । इदं पद्यं महा-पर-काल-स्वामिना कृतम् इति ह्य् उच्यते । तस्य आस्थान-कालः 1676 वत्सरात् प्रभृति 1787 पर्यन्तः । अत इदं पद्यं अद्य अवरतः सप्त-दशाधिक-शत-द्वय-वर्षैः प्राचीनम् । तत्र नास्ति संशयः । तस्मात् कालात् प्रभृति वड-कलानां अस्मिन् पद्ये अभिनिवेशो ऽस्तीति चाभिधीयते । अद्य विद्यमानाः प्रायः सर्वे ताल-पत्र-कोशाः अस्मिन्न् एव काले लिखिताः । एतेन प्रचारे स्थितम् एव पद्यं कोशेषु न लिखितम् आसीद् इति निस्सन्दिग्धं प्रतीयते । एवं सति कोशेषु तस्यादर्शनं कस्मै निर्णयाय उपयुज्यते ? अध्ययन-काले ऽनुसन्धेयस्यापि कोशेषु लेखन-निर्बन्धो नासीत्, यथा श्री-भाष्यादि-कोशेषु शान्ति-पाठादीनाम्, इत्य् एतद् एव हि ततः सिद्ध्यति । तस्मात् कोशेष्व् अ-दर्शनम् आलम्ब्य विजृम्भणं अ-ज्ञत्व-विलसितस्य अपरः कश्चित् प्रकार इति ज्ञेयम् । 

[[41]]

अपि च स्वकीयं अपर-मति-गाढम् अज्ञानम् इह पूर्व-पक्षी प्रकाशयति । न हि रहस्य-ग्रन्था द्राविड-ग्रन्थाः । मणि-प्रवाल-रूपतया द्राविड-पद-सत्त्वे ऽपि स्मृति-वचनानाम् इव दिव्य-प्रबन्ध-गाथानाम् उदाहरणे ऽपि च श्री-भाष्याद्य्-उक्त-तत्त्वार्थ-विशदी-करणार्थत्वेन श्रीमद्-अष्टाक्षरादि-विवरण-परत्वेन च संस्कृत-प्रधानत्वात् । मुनि-वाहन-भोगस् तु एको ऽत्रापवादः । सो ऽपि तादृशानां भूयिष्ठानां मध्ये घटकत्वात् तथैव भाव्यते । मूलस्थ-गाथा-दशकस्य श्रीमद्-अष्टाक्षर-रूपतयैव तत्राध्यवसितत्वाच् च । अत एव तद्-विवरणस्य मुनि-वाहन-भोगस्य रहस्य-ग्रन्थत्वम् । न हि दिव्य-प्रबन्ध-व्याख्यानानां सर्वेषां रहस्य-ग्रन्थत्वम् इष्यते । तद् एषु द्राविड-ग्रन्थत्वं कृत्वा तत्-सम्बन्धि-कोशेषु पात्र-पद्यादर्शनेन न्यूनताभिधानं उपनिषद्-भाष्योपक्रमे भक्तामृत-श्लोकादर्शन-कृत-न्यूनताभिधानम् उपनिषद् इति वेदितव्यम् । 

वस्तुतस् तु बहुषु ताल-पत्र-कोशेषु श्रीमान् वेङ्कट-पद्येन सह च विना च पात्र-पद्यं लिखितं दृश्यत एव । तिरुपति-क्षेत्र-स्थ--श्री-वेङ्कटेश्वर--प्राच्य-विद्या-विमर्श-शाला-सम्बन्धिनि पुस्तकालये स्थिताः कोशा अवेक्षणीयाः । तत्र 815 सङ्ख्यावति कोशे 124 पत्ते प्रधान-शतकारम्भे 

> श्रीमान् वेङ्कट ... सदा हृदि, रामानुज-दया-पात्रं... वन्दे वेदान्त-देशिकम्

इत्य् उभयं दृश्यते । 132 पत्रे 

> रामानुज-दया-पात्रं... वन्दे वेदान्त-देशिकम् 

इत्य् एतद् एकम् एव । 3047 सङ्ख्यावति कोशे 18 पत्रे तत्त्व-सन्देशोपक्रमे 21 पत्रे रहस्य-सन्देशोपक्रमे च 

> श्रीमान् वेङ्कट ... हृदि, रामानुज-दया-पात्रं.... देशिकम्, शीरोन्रुतूप्पुल् ... वाऴ्वु

इति त्रयम् अपि लिखितम् । परं त्व् इमे रहस्य-ग्रन्थ-कोशाः । प्रकृतोपयोगितया द्रष्टव्यास् तु दिव्य-प्रबन्ध-कोशा एव । 1408, 2531, इति सङ्ख्यातयोः श्री-वेङ्कटेश्वर-विमर्श-शाला-सम्बन्धि-पुस्तकालय-स्थयोः 'मुदलायिर' (प्रथम-सहस्र)-कोशयोः रामानुज-दया-पात्र-पद्यं अन्यानि च 'लक्ष्मी-नाथ-समारम्भाम्' इत्य् आदीनि पद्यानि दृश्यन्ते । 3672 सङ्ख्यावति कोशे केशवार्य-कृपा-पात्रम्, रामानुज-दया-पात्रम् उभयम् अप्य् अस्ति । 

[[42]]

अपरो विशेषो ऽत्रास्ति । 'मुदलायिर' (प्रथम-सहस्र)-कोश एव अन्यः कश्चिद् अस्ति । तत्र आन्ध्री-लिपिः । तस्य सङ्ख्या 653 अत्र उपक्रमः -- 

> श्रीमते रामनुजाय नमः । गुरुमुखम् अन्-धीत्य' 

इति । उपसंहारश् च --

> मधुर-कवि-चरणाव् एव शरणम् । अस्मद्-गुरुभ्यो नमः । श्रीमद्-रघु-नाथ-गुरवे नमः । वादि-भी-कर-गुरवे नमः । तोताद्रि-रामानुज-गुरवे नमः । 

इति । अस्य लेखकः लेखने कृत-हस्तः । पार्श्व-द्वये शङ्ख-चक्राभ्यां सह तत्-तद्-दिव्य-सूरि-रूपम् अपि तत्र तत्र पत्र-मध्ये लिखति । अयं तेन्-कला-गृहाद् आहृतः कोश इत्य् अत्र नास्ति संशयस्यावकाशः । तादृशे ऽस्मिन् श्री-शैलेश-पात्र-पद्यं वा लक्ष्मी-नाथ-समारम्भाम् इत्य् आदिकं वा किम् अपि न दृश्यते । अन्ते बहूनां नमस्कारे क्रियमाणे वर-वर-मुनेः स नास्ति । अपरः कोशः 'तिरुवाय्-मॊऴि-व्याख्यानम्' इत्य् आख्यातो वर्तते । तत्रापि 'श्रीमते रामानुजाय नमः' इत्य् एतावन्-मात्रम् आदौ दृश्यते ततः साक्षाद् व्याख्यानारम्भ एव । तस्मात् ताल-पत्र-कोशेषु तनियन्-पद्य-लेखन-निर्बन्धः तेन्-कला-सम्प्रदाये ऽपि नास्तीति प्रतीतेः अन्-अभिज्ञेन अस्थान एव सम्भ्रमः पदर्श्यत इति ज्ञेयम् । 

> वेदान्त-देशिक-वैभव-प्रकाशिकाया मणि-प्रवालमयो भागः ताल-पत्र-लिखितः मद्र-राजकीय-प्राच्य-लिखित-पुस्तकालये वर्तते । तस्य सङ्ख्या R. No 104. H. 38–14 इत्य् एवं रूपा । तत्र रामानुज-दया-पात्र-पद्यं न दृश्यते

इति विलिख्याट्ट-हासः क्रियते । तस्मिन् ताल-पत्र-कोशे तनियन्-श्लोक-भागस्य यद् रूपं तत् परिपूर्णतया तथैव कुतो नोच्यते ? पात्र-पद्ये न दृश्यत इत्य् एतावन्-मात्रं कथम् उच्यते ? शुद्धा वञ्चना ह्य् एषा । वैभव-प्रकाशिका-ग्रन्थः अचिरातीत-प्रमाथि-संवत्सराद् अपि प्राक्तने प्रमाथि-संवत्सरे (1879 ) मुद्रितः । 

[[43]]

स इतः पञ्च-सप्त-त्रि-वत्सरेभ्यः पूर्वं प्रकाशितः । स प्राचीनानेक-मातृका-परामर्शेन सम्पादित इति सम्पादका वदन्ति । तत्र 130 पुढे कुमार-वरदाचार्य-कृतयोः श्रीमान् वेङ्कट, कवि-तार्किक-सिंहाय, इत्य् एनयोर् मध्ये ब्रह्म-तन्त्र--स्व-तन्त्र--स्वामि-कृतं 'रामानुज-दया-पात्रम्' इत्य् एतत् पिल्लै-लोकाचार्य-कृतम् 'शीरोन्रूतूय्पुल्' इत्य् एतच् च पद्यं दृश्यते । निर्दिष्ट-पूर्वे मद्र-राजकीय-पुस्तकालय-स्थे ताल-पत्र-कोशे कुमार-वरदाचार्यीय-पद्य-द्वय-मध्ये न केवलं 'रामानुज-दया-पात्रम्' इत्य् एतद् एव अपि तु 'शीरोन्रुतूप्पुल्' इत्य् एतद् अपि न दृश्यते । न चैतयोर् अ-दर्शन-मात्रम् एव किन्तु मुद्रित-वैभव-प्रकाशिका-पुस्तके 74 पुढे पराजित-डिण्डिम-कवि-कृतत्वेन पठितः 'घोटी-धाटी-कठोर' इत्य् आदिः श्लोकः तयोः स्थाने लिखितो दृश्यते । न चास्य श्लोकस्यात्र स्तोका ऽपि सङ्गतिर् अस्ति । तेन तत्र पद्यान्तर-स्थितिः स्फुटम् एवावगम्यते । अस्य लिखित-कोशस्य या मातृका तत्र परमार्थ-पद्ययोः कीट-खादनेनान्यथा वा लोपे जाते तत्-स्थान-पूरणाय महान् श्लोको ऽयं लेखकेन लिखितो भवेत् । पूर्व-पक्षि--स-जातीयेन वा केनचित् बुद्धि-पूर्वम् एव एकं तत् पत्रम् अपनीय विपर्यस्य प्रतिनिहितं भवेत्, तस्य कोशस्य पुस्तकालय-प्राप्तेः पूर्वं वा पश्चाद् एव वा कथम् अपि । किं हि न क्रियेत साहसिकैः । यथा दृष्टं सर्वम् अन्-उक्त्वा निजाभिमत-दुस्सिद्धान्तानुकूल-मात्रं विदुषाम् अपि मोहावहम् उच्चैः पदे पदे घोषयतां किं नाम साहसं लोके अ-करणीयम् अस्ति । 


21 अत्रापि स्वयं बलवद्व्यामुग्धः परान् अपि व्यामोहयितुम् उद्युङ्क्ते । मुद्रण-यन्त्र-प्रादुर्भावात् प्राक् नैव जज्ञे देशिक-पात्र-पद्यम् इति अत्र प्रतिज्ञायते । महा-पर-काल-स्वामिना कृतम् इति पूर्वं प्रतिज्ञायते । तस्य च स्वामिनः कालस्य ज्ञातत्वात् पद्यस्यापि तद्-रीत्या स एव कालः । पुनर् अनेन प्रतिज्ञान्तरेण किं कृतं भवति । मुद्रण-यन्त्र-प्रादुर्भावः किं स्वामिनः प्राचीनः उत सम-कालिकः उत अर्वाचीनः । आद्ये तत्-प्रादुर्भावानन्तरत्वे ऽपि स्वाम्य्-अवतारात् प्राग् एव अन्येन केनापि तत्-करण-सम्भवात् स्वामि-कृतत्व-प्रतिज्ञा-हानिः । द्वितीये प्रतिज्ञान्तर-वैयर्थ्यम् । अन्त्ये पुनः स्वामि-कृतत्व-प्रतिज्ञा-हानिः । एवं ताल-पत्र-मुद्रा--यन्त्रालयादि-प्रस्तावः सर्वः बुद्धि-प्रसादात्यन्ताभाव-कृतः मृदु-धियां व्यामोह-मात्र-फलकः प्रस्तोतुर् वाचाम्-अ-गोचर-बालिश्य-व्यञ्जकः विदुषां नितान्तम् उद्वेजकः ।

[[44]]

अत्रापि किञ्चित् स्व-पक्ष-प्रतिकूलम् एव लिखन् आत्मनि अत्यन्तं शोचनीये परान् प्रति शोकम् आविष्करोति । तूप्पुल्-वेङ्कटाचार्येण मुद्रिते पञ्च-व्याख्यान-सहिते श्रीमद्-रहस्य-त्रय-सार-कोशे आरम्भे पात्र-पद्यं न दृश्यत इत्य् उक्त्वा, सद्यः 'श्रीमान् वेङ्कट-पद्यं वा किं दृश्यत' इति स्वयम् उत्तिष्ठतः प्रश्नस्य समाधानं ब्रुवन्न् इव 'श्रीमान् वेङ्कट-नाथार्य-पद्यम् एव विलसति' इत्य् अभिधाय तत्र स्वकीयां छल-वृत्तितां छादयन् 

> तच् च पद्यं मुद्रण-कारैर् न मुद्रितम् । अपि तु सारास्वादिनी-नामक-प्रधान-व्याख्या-प्रणेत्रा महात्मना स्व-हस्तेन लिखितं तत् पद्यम् इति स्पष्टं प्रतीयते ।

इत्य् अनुबध्नाति । 

> व्याख्याता स्व-व्याख्यानारम्भे श्रीमान् वेङ्कटनाथार्य-पद्यम् अनुसन्धत्ते । न तु मूलारम्भे तत्-पाठो दृश्यते

इत्य् एवोक्तं भवति । एवम् एव तिरुच्चेरै-क्षेत्र-मुद्रणे ऽपि काञ्ची-मुद्रणे ऽपि च श्रीमान् वेङ्कट-पद्यम् अपि मूलारम्भे न दृश्यते, न परं पात्र-पद्यम् एव । एवं च प्रामाणिकैः कृतेषु एषु मुद्रणेषु श्रीमान् वेङ्कट-पद्यस्यादर्शनात् इदं पद्यं तस्मात् कालाद् अन्-अनन्तरम् एवोत्पन्नं न ततः पूर्वम् आसीद् इति वा प्रतिज्ञायताम् । श्री-भाष्य-कार-तनियन्-पद्यस्य श्री-भाष्यादिष्व् इव ग्रन्थेषु तनियन्-पद्यस्य लेखने वा मुद्रणे वा नास्ति निर्बन्ध इति ग्रन्थ-मुखे ऽदर्शन-मात्रेण पात्र-पद्यस्य प्राचीनत्वं न विहन्यत इति तद्-अर्वाचीनत्व-प्रतिज्ञाभङ्गो वा ऽभ्युपगम्यताम् । न तृतीया गतिर् अस्ति । 

[[45]]

22 वस्तुतो रहस्य-ग्रन्थेषु पात्र-पद्यानुसन्धानस्य नास्त्य् अवसर इत्य् उक्तं पूर्वम् । तेन तस्य कोशेष्व् अ-मुद्रणं न वाच्यत्वाय कल्पते । रहस्य-ग्रन्थाध्ययनावसरे अनुसन्धीयमान-श्रीमान् वेङ्कट-पद्य-मुद्रणे ऽपि नास्ति निर्बन्ध इत्य् उक्तम् । यदि केचित् सम्पादकास् तन्-मुद्रयन्ति तत् तेषां श्री-देशिके भक्ति-प्रकर्ष-वशात् । अत एव हि केचित् तत्-पद्य-मात्रेणातुष्यन्तः पात्र-पद्यं इति प्रति 'शीरोन्रुतूप्पुल्' इति द्राविड-पद्यं च मुद्रयन्ति । यथा इतः चतुः-पञ्चाशद्-वत्सरेभ्यः पूर्वं (शार्वरी-वत्सरे) मद्र-रिप्पन्-मुद्रणालये मुद्रिते सप्त-दश-रहस्य-कोशे इदं तनियन्-त्रयम् अप्य् आदौ दृश्यते । 

23 मुद्रा-यन्त्राण्य् अपि शकटासुर-न्यायेन आविश्य रामानुज-दया-पात्र-पद्यस्य क्वापि मुद्रणं यथा न भवेत् तथा प्रबलारभटीकरणौपयिकीं माया-शक्तिं सम्पादयितुं तपश्चर्या कुतो न चर्यते ? 

> मुद्रा-यन्त्रं तावत् न किम् अपि पद्यं वाक्यं पदम् अक्षरं वा निरोद्धुं प्रभवति

इतीदं सत्यं वयम् अतिमात्रं शोचामः । अन्यथा हि ईदृश-बालिश-भाषित-श्रवण-दौर्भाग्यं विदुषां कर्णयोः कदापि परिणतं न भवेत् । 

जय-पराजयौ घुष्येते । श्री-राघवावतारात् पूर्वं दण्डकारण्य-वासिनाम् ऋषीणां तन्-मांसानि भक्षितवतां अन्येषां च यौ जय-पराजयौ तादृशाव् इमाव् इति शास्त्राणि येषां प्रमाणं तैर् ज्ञायत एव । 

अनुपदं वर्धमानेन कलिना ध्वस्त-प्रायेषु वैदिकेषु सर्वेषु धर्मेषु, घोरेषु दुराचारेषु च सर्वत्र भूयिष्ठं लब्ध-प्रचारेषु, 

> कलौ पञ्च-सहस्रान्ते विष्णुस् त्यक्ष्यति मेदिनीम् 

इत्य् उक्त-रीत्या त्यक्तवति च भगवति जगतीम् इमां जय एवाधर्म-लक्षणं पराजय एव धर्म-लक्षणम् इति न न विदन्ति विद्वांसः । किम् अनेन सर्वेण । पात्र-पद्यस्यार्वाचीनत्व-साधनोपयुक्तं हि किम् अपि वाच्यम् । 

24-25 अत्यन्तम् अ-सङ्गतम् एव बह्व् अत्र लिख्यते । 

[[46]]

> देशिकानां प्रभावातिशयान् तेन्-कलाख्या एव ग्रन्थ-मुखतो ऽपि प्राकाशयन् । वड-कलाख्यास् तु देशिक-सम्बन्धं मध्य-काल एव स्वात्मन्य् अध्यारोपितवन्त इत्य् अस्यार्थस्य साक्षिणस् सन्ति विविधाः । तेषु चान्यतमं साक्षिणम् इह निरूपयामः ।

इति प्रतिज्ञाय 

"चण्ड-मारुतं-दोड्डयाचार्यस् तावत् तेन्-कलाचार्य एव ।" 

"स तु देशिक-भक्त एव ।"

वेदान्त-देशिक-वैभव-प्रकाशिका न तत्-प्रणीता। अपशब्द-भूयिष्ठत्वात् ।

अस्मत्-कूट-स्थः प्रतिवादि-भयङ्कराचार्यः सप्तति-रत्न-मालिकाकार इति वदन्ति । तन् न । तस्या अपि अपशब्दवत्त्वात् । 

इति स-संरम्भं निरूपयति । देशिक-वैभवं तेन्-कलाचार्या एव ग्रन्थ-मुखेन प्राकाशयन् इति प्रतिज्ञा ऽत्र प्रथमं कृता । तस्याः स्थापनाय 

> देशिक-वैभव-प्रकाशकतया ऽद्य प्रसिद्धौ द्वौ ग्रन्थौ -- चण्ड-मारुत-दोडुयाचार्य-कृता वैभव-प्रकाशिका च प्रतिवादि-भयङ्कराचार्य-कृता सप्तति-रत्न-मालिका च । इमाव् उभाव् अपि कर्तारौ तेन्-कलाचार्यौ

इत्य् उपपादनं कर्तव्यम् । इदं तु वस्तुतो देशिक-स्तुति-पर्यवसायित्वान् नेष्टम् । अतः अपशब्द-प्राचुर्यात् इमौ ग्रन्थौ ताभ्याम् आचार्याभ्यां न कृतौ इति आन्तरस्य, आजन्म-सिद्धस्य, अप्रति-विधेयस्य, अ-परिच्छेद्यस्य, अनुक्षणम् अभिवर्धमानतया तदा तदा परिवहतः आचार्य-द्वेषस्यानुरूपं भाषते । परं तु इदम् एवं भाष्यमाणं तेन्-कलाचार्यः को ऽपि देशिक-वैभवं ग्रन्थतो न प्राकाशयत् इति विपरीत-साधकम् एव भवतीति कु-मतिर् अयं ज्ञातुं न क्षमः । एवं तावत् द्व्यंशायां प्रतिज्ञायां एको ऽंशः सुष्ठु स्थापितः । अथ वड-कलाख्या-मध्ये देशिक-सम्बन्धं प्राप्ता इत्य् अस्यांशस्य कथं सिद्धिः । तम् अशं प्रति किम् उक्तम् ? को मध्य-पदार्थः ? कदा आरम्भः कथं तद् ज्ञायते ? शिशुर् अपि कश्चिद् अन्यः किम् एवम् अर्थ-शून्यं भाषेत ? 

[[47]]

शत-दूषण्यां शठ-कोप-सूरि-दूषणं देशिकेन कृतम् इति अयम् एव पूर्व-पक्षी बहु-कृत्वो दूषितवान् । अस्याः शत-दूषण्याः अतिभक्ति-भरितो दोड्डयाचार्यः 

> तुरग-वदन-तेजो-बृंहिताश्चर्य-शक्तिः  
कवि-कथक-मृगेन्द्रः सर्व-तन्त्र--स्व-तन्त्रः । 
जयति गुरुर् अ-बाधां वेद-चूडार्य-संज्ञाम्  
अन्-इतर-जन-लभ्यां लम्भितो रङ्ग-भर्त्रा ॥ 

इति देशिकोत्तमं स्तुवन् चण्ड-मारुत-नाम्नीं प्रौढ-विस्तृतां व्याख्यां विधाय चण्ड-मारुत-दोड्डुयाचार्य इति प्रसिद्धो बभूव । एवं सति देशिक-भक्त्या दोड्डयाचार्यः वड-कला-सम्प्रदाय-प्रविष्टो बभूवेति किं वाच्यम्, वैपरीत्येन देशिकः तेन्-कला-सम्प्रदाय-स्थ इति । स हि अप्पय्य-दीक्षितेन सह वादे प्रसक्ते बहु-दिनानन्तरं अतिविषण्णः स्वाराध्य-भगवत्-सन्निधौ प्रपत्तिं कृत्वा शयितः स्वप्ने प्रादुर्भूतेन भगवता सानुकम्पं 'वेदान्ताचार्य-कृतां शत-दूषणीम् अधीष्व, जेष्यसि' इत्य् अनुगृहीतः सम्प्रदायान्तराभिमानेन तद्-अवधि-देशिकं प्रति स्थितम् औदासीन्यं परित्यज्य सानुशयः तं प्रत्यत्यन्तं प्रवणः सन् शत-दूषणीं सेवित्वा वादिनं विजित्य तदा प्रभृति तद्-भक्ताग्रगण्यो ऽभूत् । सिद्धान्त-परिपालनं प्रति किम् अप्य् अ-कृत्वा केवल-सङ्केत-मात्रेण आचार्यतया परिगृहीतान् श्री-भाष्यादि-परिश्रम-विरहेण अन्-उचितातिवाद-प्रवणतया चासाम्प्रदायिकार्थ-वादिनश् चान्यान् प्रति 

> अ-परिचित-सम्प्रदायैर्  
अविदित-यति-राज-सूक्ति-तात्पर्यैः ।  
अ-शमित--कु-दृष्टि-गर्वैर्  
अलम् अलम् अन्यैर् अनागमान्तार्यैः ॥ 

[[48]]

इत्य् अभ्यधिकाम् अवज्ञां प्रकाशयन् वैभव-प्रकाशिकां च निर्ममे । तस्मात् भारद्वाज-श्रीनिवासाचार्यवत् साङ्केतिकान् सम्प्रदायान्तराचारान् सर्वान् दूरतः परित्यज्य दोड्डयाचार्यः देशिक-ग्रन्थ-शिक्षितान् एवावलम्ब्य परिपूर्ण-वड-कलाचार्यों बभूवेति वस्तु-स्थितिः । आधुनिकाः पुनर् अपि तेन्-कला बभूवुर् इति चेत् तेषां तद् दौर्भाग्यम् । तत्र वक्तव्यानि अ-वक्तव्यानि च बहूनि कारणानि स्युः । इदानीन्तन-तेन्-कला-जन-पूर्व-पुरुष-पूज्यत्वेन देशिकस्य तेन्-कलात्व-साधनं लङ्का-राक्षस-सन्तति-भवैः स्व-पूर्व-पुरुष-विभीषण-पूज्यत्वेन रामस्य राक्षसत्व-साधन-कल्पम् इति ज्ञेयम् । 

प्रतिवादि-भयङ्कराचार्यश् च कुमार-वरदाचार्य-कटाक्षाधीन-सर्व-वैभव इति तस्य वड-कलाचार्यत्वम् अ-प्रकम्प्यम् । तस्य च वर-वर-मुनेश् च न को ऽपि सम्बन्ध इत्य् अन्यैः सुनिरूपितम् एव । इदानीन्तनास् तद्-वंश-जाः तेन्-कला इति चेत् पूर्ववद् एव बहुभिः कारणैर् जातो ऽयं विपर्यास इति वाच्यम् । तद्-वंश-जा एते नैव भवन्ति । स-गोत्रत्व-मात्रेण आरोपित-तद्-वंश-सम्बन्धा इति वा । 

यत् तु अपशब्दा इति कांश्चित् प्रदर्श्य ग्रन्थस्य प्रसिद्ध-कर्तृ-कृतत्व-बाधने यत्नः क्रियते स स्व-सम्प्रतिपन्ने ऽपि सर्वत्र सुकरः । 

अपशब्द-शतं माघे भारवौ तु शत-त्रयम् । 
कालिदासे नगण्यन्ते 

इति चाहुः । पिल्लै-लोकाचार्य-रहस्य-ग्रन्थेषु अपशब्दान् अन्वयादि-दोषा अ-परिमिता अन्यैर् दर्शिता एव । कूर-नाथ-पञ्च-स्तव्यां अ-पाणिनीयानि रूपाणि कति न सन्ति ? श्री-कृष्ण-पादाचार्य-द्वय-कृतयोः चतुर्-विंशति-सहस्री--षट्-त्रिंशत्-सहस्री--ग्रन्थयोः प्रायेण पद-पदार्थ-वाक्य-वाक्यार्थ-दोषाः प्रमाण-ग्रन्थ-विरोधाश् च दर्शयितुं शक्यन्ते । तस्माद् अयं मार्गः अत्यन्तं सापाय इति गृह्यताम् । 

[[49]]

न च निर्दिष्टाः प्रयोगाः सर्वथा अ-साधव एवं । सहस्रम् इति सङ्ख्या-परं, न तु सङ्ख्येय-परम् । सहस्रं सहस्र-सङ्ख्या एषां पद्यानाम् अस्तीत्य् अर्थे अर्श-आद्य्-अच्-प्रत्यये सहस्राणि सहस्र-सङ्ख्याकानि पद्यानीति युज्यत एव बहु-वचनम् । एवं क्लिष्टो ऽप्य् अयं प्रयोगो न सर्वथा प्रयोजन-शून्यः । यद्य् अप्य् एकम् एव सहस्रं श्लोकानाम् इह वर्तते तथाप्य् एकैकस्य बह्व्-अर्थ-गर्भतया बहूनि सहस्राणीत्य् एव मन्तुम् उचितम् इत्य् अभिप्रायात् । 

चतुः-सप्ततिभिर् इत्य् अपि समञ्जसम् एव । चत्वारि च सप्ततिश् चेति द्वन्द्वात् । दृश्यते चैवं प्रयोगः पश्चात् सुन्दर-यति-कृत--गुरु-परम्परा--ग्रन्थोदाहृते 

> संसेवितः संयमि-सप्त-शत्या  
पीठैश् चतुस्-सप्ततिभिः समेतः ।  
अन्यैर् अन्-अनन्तैर् अपि विष्णु-भक्तैर्  
आस्ते ऽधिरङ्गं यति-सार्वभौमः ॥ 

इत्य् अस्मिन् श्लोके । "सप्तत्या तैश् चतुर्भिः" इति यति-राज-वैभवे व्यस्तस्य च प्रयोगः । तेन विग्रहः सुग्रहः । एकं सहस्रम् । द्वे सहस्रे । त्रीणि सहस्राणि । एवं चत्वारि च सप्ततिश् च सहस्राणि । इति सुशोभनो ऽयं प्रयोगः । सप्ततिः सप्तती सप्ततयः । इत्य् एक-वचनवत् द्वि-वचन--बहु-वचने अपि भवत एव । केनोक्तं नेति । 

> सप्तति-पदस्य वा सहस्र-पदस्य वा बहु-वचनान्तता न शास्त्र-सम्मता

इति गम्भीरं निर्भयं निर्लज्जं च अन्-आनाघ्रात यत् किञ्चिच् छास्त्र-गन्धो ऽपि शास्त्रं प्रमाणयन् घोषयति । केन शास्त्रेण तव बहु-वचनं निषिध्यत इति हि वक्तव्यम् । 'विंशत्य्-आद्याः सदैकत्वे' इति निघण्टोर् अर्थः अभिज्ञेभ्यो ऽधिगन्तव्यः । द्वे विंशती चत्वारिंशत् ; तिस्रो विंशतयः षष्टिः ; इत्य् आदि हि साध्व् एव । यदि सहस्र-पदान् न बहु-वचनं तर्हि दशमे पर्वणि स्वेनैव प्रयुक्तस्य 'अष्टादश-सहस्रिका' इति पदस्य कथं विग्रह इति हि बत पर्यालोचने नास्ति बुद्धि-प्रसरः दिव्य-प्रबन्धेषु आहत्य कति गाथा इति प्रश्ने 'चत्वारि सहस्राणि' इत्य् एतद् विना किम् अन्यद् उत्तरं दीयेतेत्य् आस्तां तावत् अ-व्युत्पन्नस्याति विमर्दनम् ।

[[51]]

प्रौढिम-पदे ऽपि साधुत्व-द्रढिमा दुर्निवारः । वामनेन कविभिः प्रयुक्तम् इदम् उपलभ्य 'अत्र इमनिच् दुर्लभः' इत्य् उक्तं जानद्भिर् एव हि एवं प्रयुज्यते । अतः योग-विभागादिना वा उदरम्भरिः इत्य् आदिवद् व्याकरणान्तरानुसारितया वा साधुत्वम् अत्र समर्थनीयम् इत्य् एषाम् अभिप्रायः ।

26 शब्द-जालेन वृथा ग्रन्थ-शरीरं वर्ध्यते । अणुम् अपि सारांशम् अन्तरा पुनर् उक्तिमय-बहु-भाषणं केवलं पाप-फलम् इति यदि बुध्येत लोकस्य क्षेमो भवेत् । पात्र-पद्य-करणात् पूर्वं श्रीमान् वेङ्कट-पद्यम् अनुसंहितम् आसीत् । तत्-करणानन्तरं तद्-अनुसन्धाने कर्तव्ये प्रसक्ते 

> श्रीमान् वेङ्कट-पद्य-स्थाने वा इदम् अनुसन्धेयम् ? समुच्चयेन वा ? तत् क्वचित् इदं क्वचिद् इति व्यवस्थया वा ? 

इति विमर्शो ऽवश्यम् उत्तिष्ठेद् एव । कृतस्य च पद्यस्य आचार्यानुमतिं प्राप्यैवानुसन्धेयत्वात् तत्-सन्निधौ तन्-निवेदनावसरे अनुसन्धान-विषयं स्व-संशयम् अपि निवेद्य व्यवस्थया ऽनुसन्धेयम् इति तन्-नियमनम् अलभ्यतेति एवं निबद्धे वृत्तान्ते न खलु सुधियां किञ्चिद् आक्षेप्तव्यम् अस्ति । ग्रन्थ-कर्तरि वृत्ते पश्चाद् अन्-एकैः अन्-एक-स्तुति-पद्य-करणे ततो ऽप्य् अर्वाचीनैः कुत्र किम् उपादेयं इत्य् अत्र विनिगमनाविरहात् समुच्चित्य तानि पठ्यन्तां नाम । प्रकृते तु जीवति गुरौ तद्-विषये च एकस्मिन् पद्ये ऽनुसन्धीयमाने स्थिते कृतस्य पद्यान्तरस्य तन्-नियमनानुसारेण काचन व्यवस्था सम्पन्नेति वैषम्यं महत् ।

'अपहास्यं ननु ' इत्य् अभिधान-मात्रेण तत्त्वार्थ-निरासो यदि भवति स कुत्र दुष्करः ? पूर्व-पक्ष्य्-अभिमतं सर्वम् अत्यन्तम् अपहास्यम् इति समये सुविशदं दर्शयिष्यामः ।

[[51]]

27 व्यवस्थाम् अर्वाचीना नानुपालयन्तीति न । सर्वथा परिपालयन्त्य् एवेति निरूपितम् । अथ यत् श्रीमान् वेङ्कट-पद्ये अ-स्वारस्यं पश्यन् ब्रह्म-तन्त्र-स्व-तन्त्र-स्वामी पद्यान्तर-करणे प्रावर्ततेत्य् उक्तम् इव कृत्वा बहु जल्प्यते तद् अप्य् अस्थाने । औचित्यं तत्र निबन्धनम् उक्तं, न त्व् अ-स्वारस्यम् । अनयोर् यदि भेदो न गृहीतः वृद्धोपसेवनेन सो ऽधिगन्तव्यः । भगवद्-विषयाध्ययनावसरे भगवद्-अनुभवौपयिकाचार्य-परम्परा-कटाक्ष-पात्रत्वानुसन्धानम् उचितम् इत्य् अभिप्रायेण तत्-प्रतिपादक-पद्यान्तर-करणम् उच्यत इति विवेक्तव्यम् ।

विषयम् अ-गृह्णतैवात्र वर्णाडम्बर-मात्रं रचनाया वैशिष्ट्य-हेतुर् इति मन्यमानेन यत् किम् अप्य् उच्यते तद् उपेक्षामहे, अलं बधिर-कर्ण-जापेनेति ।

> बालिश-कविना केनापि कृतम् इति सम्यग् अवधारणार्हम् इदं पद्यम्

इति द्वेषाभिष्यन्द-वमनं[[??]] करोति । ननु भोः अ-बालिश-कविना कृतस्य श्री-शैलेश-पद्यस्य तद्-अपेक्षया कस्मिन्न् अंशे को विशेष इति स्थित्वा पर्यालोच्य उच्यताम् । वर्ष-शतेनापि, साक्षाद् रङ्ग-नाथेनापि, स दुर्वच इत्य् आस्ताम् एतत् । दोषास् त बहवः सन्ति । परन्तु प्रतीकार-विधया ऽपि तद्-उद्घाटनम् अस्मभ्यं न रोचते । तद् इदानीम् उदास्यते । निर्बन्धे जाते पश्चाद् अन्-इच्छया ऽपि तान् उदाहरिष्यामः ।

> प्रादुर् भाव-कालात् प्रभृति आसेतु-शीताचलं भूयिष्ठां प्रतिष्ठां प्राप्त श्री-शैलेश-दिव्य-पद्यम्

इत्य् आह । अत्र ब्रूमः । ए, बि, सि, डि इत्य् अक्षराणि आउत्तर-ध्रुवात् आच [[??]] दक्षिण-ध्रुवात् 

> आच प्राच्य-प्रतीच्य-क्षिति-धर-युगलादर्क-सोमावतंसात्

आसमुद्र-तलात् आच दिवः सुप्रतिष्ठितानि । देश-व्याप्त्या यदि विशेषः तर्हि तान्य् एव सर्वोत्तमानि ।

> सर्वतः कर-वीरादीन् सूते सागर-मेखला ।  
मृत-सञ्जीविनी यत्र मृग्यमाण-दशां गता॥  

[[52]]

28 अथ पारमार्थिकी स्थितिं चोद्य-रूपेणोपक्षिप्य पूर्व-पक्षी-कुर्वन् समाधानाभासं लिखति । देशिकः प्राचीन[[??]]। अतः तदीयं पात्र-पद्यं च प्राचीनम् । वर-वर-मुनिर् अर्वाचीनः । अत एतदीयं पात्र-पद्यं पूर्व-पद्यानुकारेण रचितं ततो ऽर्वाचीनम् एवेति कुतो न भवतीति चोद्यम् । अत्रोत्तरम् आह --

> यदि रामानुज-दया-पात्र-पद्यम् एकम् एव वेदान्त-देशिकानां तनियन् पद्यत्वेन विराजेत, यदि च श्रीमान् वेङ्कट-नाथार्य-पद्यं नैव स्यात् तर्हि रामानुज-दया-पात्र-पद्यम् अवलोक्य तत्-प्रतिद्वन्द्वि-भावेनैव श्री-शैलेश-दया-पात्र-पद्यं प्रणीतम् इति कथनीयम् एव । तद् वयम् अपि निराबाधम् अङ्गीकुर्याम ।

इति । अत्र प्राज्ञैर् विमर्शनीयम् । श्रीमान् वेङ्कट-पद्य-विरहे पात्र-पद्यस्य महा-पर-काल-स्वामि-कृतत्वाभिधानम् उपेक्ष्य प्राचीनत्वाभ्युपगमः कार्य एवेत्य् अयम् अत्र वदति । तेन तत्र न काचिद् अन्-उपपत्तिर् अस्तीति सिध्यति । अथ पर्यालोचनीयं श्रीमान् वेङ्कट-पद्य-सत्त्वं तथा ऽभ्युपगमस्य कं प्रतिबन्धं कथम् आचारतीति । शास्त्र-रीत्या हेतु-साध्य-प्रक्रियया किम् अपि वक्तुम् अत्र न शक्यते । तद् अयं न जानाति । देशिकस्य जीवित-काल एव तनियन् द्वयम् उत्पन्नम् । तयोर् एकं दिव्य-प्रबन्धानुसन्धान-समय-मात्रे उपयुक्तम् । इतरद् इतरत्र सर्वत्र । तत्र वर-वर-मुनि-शिष्याः दिव्य-प्रबन्ध-प्रधानत्वात् तत्-सम्बन्धि-पद्यानुसारेण 'श्री-शैलेश-दया-पात्रम्' इत्य् एव अस्य तनियन्-पद्यं चक्रुर् इति वस्तु-स्थितौ न खलु किम् अप्य् अन्-उपपन्नं भवति । तस्माद् अयम् एव सिद्धान्तः ।

श्रीमान् वेङ्कट-पद्यानुकारेण कैश्चित् प्रकाशितं

> श्रीमान् श्री-रङ्ग-नाथार्यो वेदान्त-द्वय-केसरी ।  
मुनिः कान्तोपयन्ता मे सन्निधत्तां सदा हृदि ॥

[[53]]

इति वर-वर-मुनि-विषयं पद्यं दृष्ट्वा इदं पद्यं कृत्रिमम् इति, स्पर्धया कल्पितम्" [[??]] इति च वयम् एव प्रतिपाद्य तत्-प्रचारं न्यषेधाम् एति वदन् स्वस्य प्रामाणिकत्वं प्रथयितुम् इच्छति । का नामात्र स्पर्धा ? अस्मिन् श्लोके लब्ध-प्रचारे यथा ऽयं श्लोकः श्रीमान् वेङ्कट-पद्यानुकारेण कृतः तथैव श्री-शेलेश-श्लोकः रामानुज-दया-पात्र-श्लोकानुकारेण कृत इति स्फुटम् एव सर्वैर् गृह्येतेति भीति-भारेण तन्-निवारणम् इति कस्येदं दुर्ग्रहम् ?

29 पात्र-पद्यं परित्यज्यात्र पद्यान्तर-विमर्शे प्रवर्तते ।

> नमो रामानुजार्याय वेदान्तार्थ-प्रदायिने ।  
आत्रेय-पद्म-नाभार्य-सुताय गुण-शालिने ॥  

इत्य् अस्मदीयैर् अनुसन्धीयमानं निगमान्त-महा-देशिक-मातुलस्य तद्-आचार्यस्य वादि-हंसाम्बु-वाहार्यस्य[[??]] स्तुति-पद्यम् । अस्य स्थाने तेन्-कलाः

> नमः श्री-शैल-नाथाय कुन्ती-नगर-जन्मने ।  
प्रसाद-लब्ध-परम् अप्राप्य कैङ्कर्य-शालिने ॥ 

इतीदम् अनुसन्दधते । अत्रापि पौर्वापर्यं पूर्ववद् एव स्थितम् । पूर्व-पक्षी तु बहु-भाषित्वा ऽपि अन्ततः पूर्व-युक्तिम् एवाश्रित्य विपर्यासं कल्पयितुम् ईहते । वादि-हंसाम्बु-वाहस्य श्री-देशिक-कृतम् एव

> यस्माद् अस्माभिर् एतद् यति-पति-कथित-प्राक्तन-प्रक्रियोद्यत्-  
कर्म-ब्रह्मावमर्श-प्रभव-बहु-फलं सार्थम् अग्राहि शास्त्रम् ।  
तं विष्वग्-भेद-विद्या-स्थिति-पद-विषय-स्थेय-भूतं प्रभूतं  
वन्देयात्रेय-रामानुज-गुरुम् अन्-अघं वादि-हंसाम्बु-वाहम् ॥  

इति गम्भीरं पद्यान्तरम् अस्ति । ग्रन्थाध्ययन-काले सर्वत्र इदम् एव पद्यम् अनुसन्धीयते । तथा सति प्रयोजनान्तर-शून्यस्यास्य नमो रामानुजार्यायेति अनुष्टुप्-पद्यस्य प्रबन्ध-पारायणोपसंहार-काले परैः 'नमः श्री-शैल-नाथाय' इत्य् अस्मिन् पद्ये ऽनुसन्धीयमाने तद्वद् एवानुसन्धान-सौकर्याय प्रणयनम् इति ।

[[54]]

अत्र सिद्धान्तिभिर् अपि पूर्ववद् एव समाधेयम् । पद्यान्तर-सत्त्वे ऽपि वक्ष्यमाण-कारणेन कृतं 'नमो रामानुजार्याय' इतीदं पद्यान्तरं पूर्व-कालाद् अनुवृत्तम् अनुसृत्यैव विषम-प्रकृतिभिः पश्चात् नमः श्री-शैल-नाथायेत्य् एतत् पद्यं कृतम् इति परमार्थः इति ।

केन कारणेन पद्यान्तर-करणम् इति तु सम्प्रति वक्तव्यम् । पद्यार्थ-पर्यालोचनेनैव तत् सुज्ञानम् । स्व-विषये यथा आचार्य-कटाक्ष-गर्भ-पद्यान्तर-प्रवृत्तिः तथा स्वाचार्य-विषये ऽपि तद्-आवश्यकतां मन्यमानो देशिक इदं प्रणिनायेति ।

नमो रामानुजार्यायेति नाम-ग्रहणम् । वेदान्तार्थ-प्रदायिन इत्य् उपकार-स्मृतिः । वेदान्तानां दिव्य-प्रबन्ध-रूपेण परिणतो यो ऽर्थः तं यथावद् उपदिष्टवत इत्य् अर्थः । अभिजनवद्-आचार्य-सम्पत्तिः उच्यते 'आत्रेय--पद्म-नाभार्य-सुताय' इति जन्मना विद्यया च तत्-सुतायेति भावः । 'कृपया निस्पृहो वदेद्' इत्य् उक्ताचार्य-गुण-पौष्कल्यानुसन्धानं 'गुण-शालिने' इति ।

30 अथ दिव्य-प्रबन्ध-पारायणारम्भे पात्र-पद्य-पठनानन्तरं पठ्यमानं श्लोक-चतुष्टयं प्रति यथा शीलम् अ-समञ्जसं बह्व् आह । लक्ष्मी-नाथ-समारम्भां, यो नित्यम् अच्युत, माता पिता युवतयः, भूतं सरश् च इतीमे ते चत्वारः श्लोकाः । अत्र आद्य-द्वयं कूरेश-कृतम्[[??]] । तृतीयं यामुनाचार्य-कृतम् । अन्तिमं तु कुरुकेश्वर-कृतम् इति प्रबन्धानुसन्धान-दीपिका । भट्ट-कृतम् इत्य् अन्ये । एते श्लोकाः तेन्-कलानाम् एव स्व-भूताः इतरेषां तत्-सम्बन्धो नास्तीति साधनीयम् इत्य् अस्य मनो-रथः । युक्तिः पुनः का ? इयम् । यो नित्यम् अच्युत इति द्वितीयः श्लोकः श्री-भाष्य-कार-विषयः । अन्-अन्तरः माता पिता युवतय इत्य् अयं श्री-शठ-कोप-सूरि-विषयः । ग्रन्थ-काल-क्षेपावसरे सर्वत्र इमौ श्लोकौ तनियन्-पद्यत्वेन तेन्-कला-जनैः पठ्येते, न वड-कला-जनैः । एतैः 'प्रणामं लक्ष्मण-मुनिः', 'यस्य सारस्वत-स्रोतः' इत्य् अन्याव् एव द्वौ श्लोकौ पठ्येते । एवं लोकान्तर-पाठात् इमौ वड-कलानां न स्वकीयाव् इति । इयं मध्यमयोः श्लोकयोः तदीयत्वे अन्येषां तव स्वत्त्व-विरहे च सुक्तिः । प्रथम-चरमयोस् तु 

> लक्ष्मी-नाथ, भूतं सरश् च पद्ययोर् अमी वैदेशिका इति साधने नैव पृथक् प्रयत्नावश्यकता 

इत्य् अस्योक्तिर् एव तथात्व-स्थापने अलम् ।

[[55]]

बत अ-विवेक-दौर्जन्ययोः काष्ठा । ननु पूर्वाचार्यैः कृतान् श्लोकान् प्रति 'इमे अस्मदीयाः न युष्मदीयाः' इति प्रतिश्रवणेन किं कृतं भवति ? न हि अयं सूर्यो मदीयः न त्वदीय इत्य् उक्तेः कश्चिद् अर्थो विद्यते । 

> ग्रन्थ-काल-क्षेपावसरे ऽपि वयं ताव् उपयुञ्ज्महे, न भवन्तः । अतो ऽस्माकं अधिकः सम्बन्धः

इति चेत् वयम् अपि भगवद्-विषय-काल-क्षेपावसरे उपयुञ्ज्मह एवेत्य् उक्त-पूर्वम् । कश्चित् कृत्स्नम् अहः आतप एव वर्तते । कश्चित् तु गृहान्तः स्थितः कदाचिद् एव सूर्यं सेवते । किं तावता आतप-स्थस्यैव सूर्यः, नेतरस्य ? वयं तयोः प्रथमोपयोक्तारः अस्मद्-अनुकारिणो भवन्त इति चेत् कदा भवतां तद्-उपयोगारम्भः किं वर-वर-मुनि-कालाद् अर्वाक् उत ततः पूर्वम् एव । आद्ये किं प्रमाणम् ? न किम् अपीति चेत् साधु । तद् एव वक्तुं शक्यम् । नान्यत् । अन्त्ये देशिक-तत्-कुमार-वरदाचार्य-काल एव तेषाम् अनुसन्धानम् आसीद् इति सिद्धेः उभय-साधारण्यम् एवेति एकतर-पक्षे प्रथमोपयोगोक्तिः प्रलापः । तद् इह महता संरम्भेण वृथैव वाग्-विसर्गः कृतः । अथ वा [[??]] सर्वत्र एवम् एव, किं विशिष्यात्रेति ।

31 अत्रापि विद्वेष-सन्निपात-ज्वरोपाधिकानि प्रलपितान्य् एव कानिचिद् ईक्ष्यन्ते । प्रबन्ध-पारायणोपसंहारे अनुसन्धीयमानं

> सर्व-देश-दशा-कालेश्व् अ-व्याहत-पराक्रमा।  
रामानुजार्य-दिव्याज्ञा वर्धताम् अभिवर्धताम् ॥  

रामानुजार्य-दिव्याज्ञा प्रतिवासरम् उज्ज्वला ।  
दिग्-अन्त-व्यापिनी-भूयात् सा हि लोक-हितैषिणी ॥  

इति पद्य-द्वयम्

[[56]]

> श्रीमन् श्री-रङ्ग-श्रियम् अनुपद्रवाम् अनुदिनं संवर्धय श्रीमन् श्री-रङ्ग-श्रियम् अनुपद्रवाम् अनुदिनं संवर्धय

इत्य् आवृत्तम् इदं वाक्यं चाधिकृत्य वड-कलानां एतद्-अनुसन्धाने सर्वथा औचित्यं नास्तीत्य् आह । श्रीमन् श्री-रङ्गेत्य् आदिकं केवलं वाक्यम् । इदं पद्यम् इति भ्राम्यन्न् अयं महतां दूषणे प्रवर्तते, ग्रन्थ-लेखन-व्यसनी भवति, अन्यान् अन्यान् सिद्धान्तान् स्थापयितुम् ईहत इति किम् अतः परं विस्मयावहं किम् अप्य् अज्ञ-चेष्टितं लोके सम्भाव्येत ।

अथ को हेतुः येन वड-कलानाम् एतद्-अनुसन्धाने औचित्यं नास्ति ? तत्राह । इह प्रस्तुता रामानुजार्य-दिव्याज्ञा भगवद्-आलयेषु तत्-कृत-विविध-व्यवस्था-परिष्कार-विषया । 
सा 'वर्धताम् अभिवर्धताम्' इत्य् आशंसा-विषयी भवति । देवालयेषु च वड-कलानां श्रद्धा भक्तिः सम्बन्धश् च नास्ति । एवं च एतद्-विषय-रामानुजार्य-दिव्याज्ञाया मङ्गलाशासनं कथम् एषाम् उचितं भवतीति ।

उन्मत्त-भाषितम् इदं गणना-पदं कृत्वा प्रतिवक्तुं लज्जामहे । तथा ऽपि आप्तानां तत्त्वं जिज्ञासमानानां कृते परमार्थ-बोधनम् आवश्यकं भवति ।

> श्रुतिः स्मृतिर् ममैवाज्ञा यस् ताम् उल्लङ्घ्य वर्तते ।  
आज्ञा-च्छेदी मम द्रोही मद्-भक्तो ऽपि न वैष्णवः ॥ 

इति भगवद्-उक्तेः 

> ते त्व् अघं भुञ्जते पापा ये पचन्त्य् आत्म-कारणात् 

इत्य् अत्र श्रीमद्-गीता-भाष्ये

> ये तु परम-पुरुषेणेन्द्राद्य्-आत्मना स्वाराधनाय दत्तान् आत्मार्थतयोपादाय विपच्याश्नन्ति ते पापात्मानो ऽघम् एव भुञ्जते । अघ-परिणामित्वाद् अघम् इत्य् उच्यते आत्मावलोकन-विमुखा नरकायैव पचन्ते ।

[[57]]

इति भगवद्-रामानुजोक्तेश् च अवश्यानुष्ठेयानि यानि वैदिकानि कर्माणि तानि परित्यक्तवतां अत एव पातित्य-जुषां देवालय-प्रवेशे ऽपि नाम को ऽधिकारः, दूरे तिष्ठतु श्री-सूक्ति-पारायणाद्य्-अधिकारः । एवं च

> वर्णाश्रमाचारवता पुरुषेण परः पुमान् ।  
विष्णुर् आराध्यते पन्था नान्यस् तत् तोष-कारकः । 

इति प्रमाण-बलात् अत्यन्तं शास्त्र-पर-तन्त्रस्य भगवद्-रामानुजस्य दिव्याज्ञा-परिपालन-परा वड-कला एव । तैर् वेद-पारायणेन, तद्-उदितैर् मन्त्रैर् आराधन-प्रतिष्ठा-प्रायश्चित्तादि-करणेन, जाज्वल्यमान--ब्रह्म-वर्चस--श्रोत्रिय--कर-स्पर्श--मङ्गलाशासनादिभिश् च भगवत्-सान्निध्ये समग्रे सम्पन्ने तत्र पात्रे समितैः, कर्म-भ्रष्टैः दुर्विनीतैः केवलं रथ्यासु क्षुद्र-चतुष्-पाद्भिर् इव दन्ता-दन्ति--हस्ता-हस्ति--केशा-केशि [[??]] च कुर्वद्भिः क्रियमाणो घोषो घोषण-कृतां आत्म-हानये भगवद्-आलयानाम् अपरिशुध्यै च कल्पते, न तु फलान्तराय कस्मैचिद् इति बाहूत्क्षेपं रोदितव्ये सति प्रत्युत आहो पुरुषिका क्रियत इति हा हन्त कलेर् इयं करा-लता कया वाचा वर्ण्यताम् ।

इदम् अत्र सुधीभिर् विभाव्यम् -- आचार्याणां तनियन्-अनुसन्धान-क्रमः श्री-देशिक-कालावधि-कथम् आसीद् इति पर्यालोचनं कर्तव्यम् । श्री-शठ-कोप-सूरेः नाथ-मुनेश् च श्री-यामुनाचार्य-कृते 'माता पिता युवतयः ' 'नमो अचिन्त्याद्भुताक्लिष्ट' इतीमे द्वे पद्ये क्रमेण तनियन्त्वेन इदानीन्तनैः कैश्चिद् अनुसन्धीयेते । इमे द्वे अपि पद्ये यामुनाचार्येण तनियन्त्वेनैव कृते इत्य् अवधार्य वक्तुं न शक्यम् । तदीय-स्तोत्र-रत्नान्तर्गतत्वात् । एवम् अपि सौकर्यात् कर्तरि बहु-मानातिशयाच् च इमे पद्ये तथात्वेन यामुनाचार्य-शिष्य-कोटि-प्रविष्टैः परिगृहीते इति मन्तुं युक्तम् । यामुनाचार्यात् पूर्वं तु शठ-कोप-सूरि-विषये नाथ-मुनि-प्रभृतिभिः, नाथ-मुनि-विषये तच्-छिष्यैश् च किं पद्यम् अनुसंहितम् आसीत् । 

[[58]]

एवं यामुनाचार्यस्य भगवता

""
""
""


५९ 
भाष्यकृता श्रीमद्गीताभाष्यारम्भे अनुगृहीतं ' यत्पदाम्भोरुहध्याने 'ति पद्यं तनियन् कृतम् । साक्षात् यामुनाचार्य शिष्यैस्तु तद्विषये किं पद्यमनुसंहितम् ? एवं राममिश्रपुण्डरीकाक्षयोर्विषये केन किं पद्यं कृत- मिति न जानीमः । एतत्पर्यालोचने, "पद्यकरणे प्राड्नियमो नादृतः । सामान्यतः 'अस्मद्गुरुभ्यो नमः' इति, विशिष्य 'श्रीमते शठकोपाय नमः' इति चोक्त्वा प्रणामान् कृत्वा उपदेशः श्रुतः" इत्येवं निर्धारयि- तव्यं भवति । इत्थमुत्थितान्येव वाक्यत नियन्- नामानि नमोऽन्तानि वाक्यानि अद्याप्यनुसन्धाने वर्तन्त इति सुवचम् । एवं यथा सम्भवं श्लोकानां वाक्यानां च पाठ इत्यनियमो देशिककालात्पूर्वं इति प्रतीयते । भगवान् निगमान्त महादेशिकस्तु भगवता श्रीरङ्गनाथेन स्वस्य वेदान्ता- चार्यविरुदप्रदेन सिद्धान्त सम्बन्धि सर्वविषयव्यवस्थापनमात्मना कर्त- व्यमादिष्टं मन्यमानः अन्येषु सर्वेषु विषयेष्विव अत्रापि व्यवस्थां चिकार - " श्रीमान्वेङ्कट, यस्मादस्माभिरेतत्, वन्देऽहं वरदाय तं, श्री विष्णुचित्तपदपङ्कज, विख्यातो यतिसार्वभौम ", ततः ' प्रणामं लक्ष्मण मुनिः' इत्यारभ्य 'कमप्याद्यं गुरुं वन्दे' इत्यन्तम् इत्येवं तनियन् - पद्यानुसन्धानं कार्यमिति । भगवद्विषयश्रवणकाले तु ततः परं रामानुजयापावं, लक्ष्मीनाथसमारम्भां, यो नित्यमच्युत, माता पिता युवतयः, भूतं सरश्च इत्येतान्यप्यनुसन्धेयानीति च । 
" 
अत्र लक्ष्मीनाथेत्यादीनां चतुर्णां श्लोकानां दिव्यप्रबन्धपारायणो- पक्रमे पाठः भगवद्भाष्यकारेणादिष्टः । अन्ते 'सर्व देशदशा का लेपु, रामानुजार्य दिव्याज्ञा, श्रीमन् श्रीरङ्गश्रियमनुपद्रवामनुदिनं संवर्धय,' इत्येषां च । इदं श्रीमन्नित्यादिवाक्यं भगवता भाष्यकृता स्वयं विरचय्य अनुसन्धेयतयाऽऽदिश्यत । अस्य आवृत्त्या पठनं पुनः देशिकेना- दिष्टम् । एवं श्रीदेशिकेन स्वयं परिष्कारस्य कृतत्वात् स्वातिशयस्य सर्वस्य स्वाचार्य करुणाकटाक्षाधीनत्वं स्मरता कृतज्ञतापारवश्येन 'नमो रामा-६० 
सम्प्रदाय प्रदीपः । 
नुजार्याय' इत्येतदध्यन्ते पठनीयतयाऽऽज्ञाप्यत । ततः परं देशिकभक्ति- भरितैः ब्रह्मतन्त्रस्वतन्त्रस्वामिप्रभृतिभिः 'रामानुजयदयापात्रम्' इत्यस्या- प्यनुसन्धाने प्रार्थिते देशिकेनान्यैश्च तदनुमेने । ततः परं द्राविडगाथानां च कासाचित् । 
एवं देशिकाधिष्ठितायां श्रीवैष्णवशाखायां तनियन्- नियमे निष्पन्नेऽपि शाखान्तरे पूर्ववद नियम एवासीत् । ग्रन्थारम्भेष्वपि मङ्गलं वा आचार्यवन्दनं वा न न्यबध्यत । स चानियमः वरवरमुनिवार्धका- वधि अन्ववर्तत । तथा हि । “रङ्गी वत्सरमेकमेवमशृणोव्यक्तं यथोक्तं क्रमात्" इति बहुदिव्यदेशयात्रानन्तरं श्रीरङ्गमधिवसन् वरवरमुनिः तत्र भगवद्विषय विवरण सर्वहृदयङ्गमं वत्सरमेकमकरोत् । तदनन्तरं तत्र श्रीशैलेशदायापात्रपद्यं प्रादुरभवदित्युच्यते । तदवधि तच्छिष्यैः किं नाम तनियन्-पद्यमनुसंहितमासीत् ? न हि पूर्व पद्यान्तरं किञ्चिदा- सीदिति ज्ञायतेऽभ्युपगम्यते वा । एवं वरवरमुनेर्जीवितकाले सुचि- रमस्य पद्यस्योत्पत्तिर्नाभूत् । तच्छिष्याश्च तत्सन्निधौ विद्याग्रहणकाले ए नदनुसन्धानं नाकुर्वन् इति स्फुटं ज्ञायते । एतत्पद्योत्पत्त्यनन्तरमपि अस्योपयोगं प्रति वरवर मुनिनैव किञ्चिदुक्तमिति न क्वचिच्छ्रयते । नापि दिव्य प्रबन्धपारायणोपक्रमोपसंहारयो रिदमिदं वक्तव्यमिति तेन व्यवस्था कृतेति श्रूयते । तत्र प्रष्टव्यं - पूर्वपक्षिगोष्ठयां दिव्य प्रबन्धपा- रायणोपक्रमोपसंहारयोरिदानीं यः प्रकारो वर्तते स कदा केन शिक्षित इति । देशिककालनिष्पन्न एवायं प्रकारः ऊहित्वाऽस्माभिः स्वीकृत इत्येव प्रामाणिकैर्वक्तव्यम् । न चैवं तात्त्विकार्थाभ्युपगमे काचन हानि- र्भवति । न चात्र लज्जास्पदं किमप्यस्ति । वरवरमुनौ प्रावण्यातिशयेन वयमेवं ऊहं कृतवन्त इति निस्सङ्कोचं वक्तुं शक्यत्वात् । 
रामानुजदयापात्रमित्यस्यानुकारेण श्रीशैलेश पद्य निर्माणमिति भवि- तुमर्हत्येवेत्यभ्युपगतमेव । किन्तु श्रीमान् वेङ्कटनाथपद्यस्य स्थितत्वेन 
तेन 
स्थीय 
पश्चा 
यत्त जति 
स्वा 
अ 
य 
अ 
तत 
श 
न 
यु 
कभक्ति- इत्यस्या- 
डगाथानां 
न-नियमे 
पि मङ्गलं 
निवार्धका- यथोक्तं 
मुनिः तव 
न्तरं तत्र छष्यैः किं किचिदा- ाले सुचि- ग्रहणकाले नन्तरमपि वेच्छ्रते । यमिति तेन 
यप्रबन्धपा- 
न शिक्षित 
निः स्वीकृत वाचन हानि- यातिशयेन 
मिति भवि- स्थितत्वेन 
प्रतिवचनकाण्डः । 
६१ 
तेन सह पद्यान्तरस्य स्थितत्वं दुर्वचमिति कृत्वा तस्यार्वाचीनत्वमा- स्थीयते । अवेदं बोध्यम् । रामानुजपद्यं यदि पूर्वमेव नाभविष्यत् पश्चादपि नाभविष्यत् । श्रीमान्वेङ्कटपद्यस्यैवानुसन्धातुं शक्यत्वात् । यत्तु उपांशु उच्चारणसौकर्याय पद्यान्तरकरणमित्यादि तदत्यन्तमुग्ध - जल्पितम् । कलहाय सन्नद्धानां परध्वन्यभिभवोचितोद्घोषणप्रवृत्तेरेव स्वाभाविकत्वात् । न च द्वितीयादिषु पादेषु प्रस्फुटे भेदे प्रथमपादमाले अर्धस्यानुच्चारणेन अर्धस्य साम्यसम्पादनेन च आत्मा रक्षितो भवि व्यतीति भीतानामाश्वासो भवेत् । अविवेकसाम्राज्य विजृम्भितेयं अत्यन्तमुपहास्या कल्पना । तस्मात् देशिकपात्रपद्यमेव प्राचीनम् । तत् परिहृत्य तत्स्थाने पठनायैव श्रीशैलेशपद्यं विरचितमिति नेदमपहोतुं 
शक्यम् । 
अथ देशिकस्य स्वयं व्यवस्थाकारित्वात् स्वकीय कृतज्ञत्वानुरूपं नमो रामानुजार्यायेति स्वाचार्य पद्यानुसन्धानादेशनं तेन कृतमिति युक्तमेतत् । एतदनुकारेण नमः श्रीशैलनाथायेति पठितमिति च । अस्य तु प्राचीनत्वे अस्य पाठ एव निर्निबन्धनः । वरवरमुनिर्यदि व्यवस्थापकः स स्वाचार्य पद्यानुसन्धानमादिशदिति युक्तम् । स तु न तथेत्युक्तम् । तदन्तेवासिषु कश्चित् व्यवस्थापक इति चेत् तेन स्वाचार्यवरवर मुनिपद्यपाठमात्रेण विरतेन भाव्यम् । न तु तदाचार्य- पद्यपाठेऽपि प्रवर्तितव्यम् । अनवस्थापत्तेः । अत इयमपि अनुकार- सिद्धत्वे लिङ्गम् । 
अथ या द्राविडगाथाः ताः पश्येम । यतीन्द्रप्रवणप्रभावनानि (1907 वत्सरे मद्रनगर मुद्रिते ) प्रन्थे (90. पु) पञ्चवयस्कं बालं ( श्रीशैलेशपद्यवक्तृत्वेन प्रतिपादितम् ) प्रति 'वाळितिरुनामं ब्रूहि' इत्युक्तवत्सु तत्रत्येषु सः “वाळि तिरुत्राय मौळिप्पिळ्ळै" "शेय्यतामरै” 
16 
६२ 
सम्प्रदाय प्रदीपः । 
" अडिया गळ् वाळ" इति अवोचत्" इत्यासां गाथीनां प्रादुर्भाव- प्रकार उच्यते । श्रीशैलेशपद्ये बालेनोक्ते तावता विस्मयविवशैः परम- तृप्तैर्हि भाव्यम् । उपरि " वाळितिरुनामं ब्रहि" इति प्रश्नस्य का नाम प्रसक्तिः ? एतेन स्फुटमेव हि ज्ञायते देशिक 'वाळितिरुनाम ' संस्कारः बुद्धौ दृढप्ररूढः एवं ग्रन्थकारं लेखयतीति । एवं चायमेव ग्रन्थकारः प्रकृते विवादे तत्त्वनिर्णयं प्रति उत्तमः साक्षीति वेदितव्यम् । 
वाळितिरुना मगाथाः स्वकूटस्थेन प्रतिवादिभयङ्करार्येण कृता इति क्वचित् लिखति । शिष्यैः कैश्चित् इति सामान्यतोऽन्यल । अप्पिळ्ळै नाम्नेति परत्र । पात्रपद्यवक्त्रा बालेन इति यतीन्द्रप्रवणप्रभा- वग्रन्थः । इत्येवं मिथो व्याहताः कल्पनाः दृश्यन्ते, याः अनुकारेण अर्वाचीनकल्पितत्वे दुरपलपाः साक्षिण्यो भवन्ति । 
अन्यदपीदमत्याश्चर्यं किञ्चित् परामर्शनीयम् । आसु द्रमिड- गाथासु चरमायां चरमः पादः 'इन्नमोरुनूरीण्डिरुम्' इत्युभयत्र समानो दृश्यते । " अपरमपि शतं वत्सरान् भवानिह विलसतु" इति तदर्थः । श्रीदेशिकः शतं वर्षाण्यजीवत् । तं प्रत्ति तस्य वार्धके कतिपयवर्षन्यूनतायामपि " एकं शतं वत्सरान् अव स्थित्वा भवान् लोकानुग्रहमकरोत् । तथैव अपरमपि शतं वत्सरान् तिष्ठतु" इत्याशा- सनं युज्यते । वरवरमुनिः साग्रसप्ततिं वर्षाण्यजीवत् । तस्मिन्निदं नान्वेति । तस्य वार्धके क्रियमाणमाशासनं “ अपरामपि षष्टिं सप्ततिं वा वर्षाणि भवान् विजयताम्' इत्येव स्वरसतो भवितुमर्हति । तस्मात् 'शतं वर्षाणि' इति इह स्थित केवलमनुकारेणागतमित्येव वक्तव्यं, न गत्यन्तरमस्तीति देशिकपालपद्यघटित एव प्रबन्धपारा- योपक्रमोपसंहारक्रमः प्राचीनः नेतर इति । 
32 'a 
इत्याह । 
इति भग 
त्यकरणे 
इति भ यात् स 
इत्युक्त 
बहुपु यो यो 
नास्ति 
स्थिता 
तत्त्व 
चार्य 
वा अ 
एक 
व्यव 

का 
न' 
व 
[ 
ता 
ལྦ ཙྭ - ལྦ 
भा- 
रेण 
मेड- 
मानो 
इति 
र्धिके 
वान् 
याशा- 
मन्निदं 
षष्टिं इति । 
मित्येव 
पारा- 
प्रतिवचनकाण्डः । 
६३ 
32 'वडकलाख्या वैष्णवाः केवलं कर्मठा एव स्थित्वा दिव्य- सूरिपु दिव्यप्रबन्धेषु दिव्यदेशेषु च विमुखा दूषकाञ्चासन् । बहोः कालादनन्तरमेव कलहार्थमेवामी देवालयान् प्राविशन्' 
इत्याह । 
ये मे मतमिदं नित्यमनुतिष्ठन्ति मानवाः । श्रद्धावन्तोऽनसूयन्तो मुच्यन्ते तेऽपि कर्मभिः ।। 
इति भगवत्प्रशंसा विषय भूतानां निर्मलान्तःकरणानां कर्मयोगिनां अकृ- त्यकरणे कृत्य करणे च न प्रसङ्गलेशोऽपि । 
ये त्वेतदभ्यसूयन्तो नानुतिष्ठन्ति मे भतम् । सर्वज्ञान विमूढांस्तान् विद्धि नष्टानचेतसः ॥ 
इति भगवद्गर्हाविषयभूतानां कर्मभ्रष्टानां उत्तरोत्तरं मनोमालिन्योपच- यात् सर्वविधानि पापानि सम्भावितानि । 
दम्भो दर्पोऽतिमानश्च क्रोधः पारुष्यमेव च । 
अज्ञानं चाभिजातस्य पार्थ सम्पदमासुरीम् । 
इत्युक्तां आसुरीं सम्पदं तेपां सम्पन्नां प्रत्यक्षमीक्षामहे च । तदिह बहुपु विषयेषु विशिष्य तस्य तस्य दूपणस्य समाधानं न वक्तव्यम् । यो यो दोषः परेषु पूर्वपक्षिणा उच्यते स सर्वः परेषु अल्पशोऽपि नास्ति । तत्पक्षे तु समग्र इत्यवगन्तव्यम् । तेन - कलाचारवन्त एव स्थिताः कतिपये देवालयाः पश्चात् परैराक्रान्ता इति वदति । तत्र तत्त्वमिदं सर्वदा बुद्धौ धार्यम् । वरवर मुनिकालावधि प्रमाणवाक्या- चार्यश्रीसूक्तयादीनां तत्र तत्र योजनाभेदमात्रमासीत् । न तु सिद्धान्ते वा आचारे वा कर्मानुष्ठाने वा । तेन देवालयेष्वपि तदवधि अभिन्ना एकरूपैव प्रक्रिया अभवत् । तदनन्तरकालिकाः केचित् तेन्कला- व्यवहारमात्मनः कुर्वन्तः भेदान् परेषु द्वेषं च वर्धयन्तः सात्विकान् 
६४ 
सम्प्रदायप्रदीपः । 
विश्वस्तांश्चाभिभूय शक्यैः सर्वैः प्रकारैर्देवालयानाक्रम्य स्वकल्पित- नूतनसम्प्रदाय चिह्नानि तेषु निवेश्य प्राक्तनीं प्रक्रियां विपरिलोप्य स्वाभिमतप्रक्रियया तन्निर्वाहं कर्तुमारभन्त । अयमेषां स्वभावः, जन्मनः प्रभृति अविश्रान्तं हठात् येनकेनापि सह कलहकरणेन कटुभाषणेन विकत्थनेन पामरवचनेन च कृत्स्नं कालं यापयतोऽस्य पूर्वपक्षिणो दर्शनेन सर्वैरनायासमवगन्तुं शक्यः । 
एवमेषु आक्रान्तवत्सु स्वभावत एव शान्ताः परे कलहाद् विभ्यतः प्रायेणोदासीना एवाभवन् । अनाक्रान्तेषु केषुचिदालयेषु प्राचीना प्रक्रिया अप्रतिहताऽन्ववर्तत । काले गच्छति केचन महान्तः कांचन देवालयान् प्रत्याहर्तुं प्रावर्तन्तेति सत्यमेतत् । बहुत्र चोरहृतं हृतमेव भवति । कचित् पुनः प्रत्याहरणयत्नः कृतः कदाचित् फलति । तथा प्रकृतेऽपि द्रष्टव्यम् । 
33 दिव्यसूरीणामवतारस्थलानि सर्वाणि अधुना तेन्- कलासम्प्रदा- यानुसारीण्येवेति तपस्वी परिगणयति । ततः किं सिद्धयति ? धर्मक्षेत्र कुरुक्षेत्रं प्रसिद्धम् । तदिदानीं निर्दिश्य तत्र या प्रक्रिया सम्प्रति दृश्यते सैव प्राचीना शास्त्रसिद्धा प्रामाणिकी सर्वोत्कृष्टा श्रेयस्करी इति यदि कचिदातिष्ठेत तत्र किमस्माभिः प्रतिपत्तव्यम् ? 
आग्रहिणः अर्वाञ्चः तेन्कलाः अद्यतनमतान्तरालम्बिन इव साङ्केतिक्याः स्वप्रक्रियायाः सर्वत्र प्रचारे तथा तीव्रमुद्यमम कुर्वन् यथा कायान्नस्थल शुद्धयादिस्वैराचारश्रवणहृष्टाः पामराः सर्वे तद्वश्या अभ वन् । वडकलाः पुनः उपसन्नानपि सहसा शिष्यत्वेनापरिगृह्य चिर- परीक्षानन्तरं खीचक्रुः । एवमभियोगातिशयेन वर्णाश्रमाचार निर्बन्ध- विरहेण, सर्वसौकर्यभूना च भूयिष्ठानां तत्र आकर्षणं सम्पन्नम् । तेन देवलयाक्रमणमपि सुकरमभूत् । 
यन्नेव 
विशे 
क्रमि 
स ए रमध 
दाय 
इति 
3 
पर्वो 
विि 
तथ 
सर्वे 
स्थि 
पल 
स 
श्रा 
का 
त 
अ 
भ 
, 
कल्पित- परिलोप्य 
- जन्मनः 
भाषणेन र्वपक्षिणो 
कलहाद् वदालयेषु महान्तः 
चोरहतं फलति । 
सम्प्रदा- धर्मक्षेत्रं सम्प्रति अयस्करी 
बन इव 
नि यथा 
अभ 
ह्य चिर- 
निर्बन्ध - 
। तेन 
प्रतिवचनकाण्डः । 
६५ 
परं तु तत्र तत्र श्रीदेशिकालयो विद्यमानः प्राचीनं स्वरूपं प्रदर्श- यन्नेवास्ति । यथाऽऽळ्वार्तिरुनगर्याम् । तत्र हि देशिकः काल- विशेषेषु भगवदालयस्यान्तर्नीयते सर्वैरुपचारैर्बहुमान्यते चेत्ययं क्रमश्चिरात् प्रवर्तते । स देशिकः अद्यापि वडकला पुण्ट्रमेव धारयति । स एव यदि भगवदालयस्यान्तरवर्तिष्यत चिरात्पूर्वमेव तस्य पुण्टान्त- रमधारयिष्यन् भगवत इव । श्रीशैलपूर्णाद्यवतारस्थलानि वडकला सम्प्र- दायानुसारीण्येव दृश्यन्ते । 
34 " कियल्लिखति, किं किं लिखति, कियतः पुटान् लिखति," इति विस्मयजननेन पामरान् वञ्चयितुं बहु लिख्यते । तत्र इदमपि पर्वोदाहरणम् । किमाचार्येषु एकैकस्यापि अर्चाप्रतिष्ठा कार्येति विधिरस्ति ? निमित्त विशेषैर्भगवन्नियमने ज्ञाते तदनुसारेण केषाञ्चित् तथा" अर्चापरिकल्पनं भवति । आलयोपजीविनः वृत्त्यर्थतया अविग्रहवृद्धौ यदि श्रद्दधते इतरेषां तव का वाच्यता ? 
35 श्रीविष्णुचित्ताचार्यः, तद्वंशजाः पेरियवाच्चान् पिळे- पर्यन्ताः सर्वे च अमिश्रशुद्ध वडकला एव । विपर्यासोऽत्यर्वाचीनः । अर्वाचीन- स्थित्या पूर्वपुरुपस्थितिकल्पनं शुष्कपर्णपटलपतन कलुपकपायक्षुद्रग्राम- पल्वलपानीयगुणांनुरोधेन वर्षधारानीरगुणकल्पन कल्पमिति ज्ञेयम् । 
N 
136 अवोक्तमपि दत्तोत्तरम् । निर्बन्धादेव कृतपुण्ट विपर्यासाः सर्वे श्रीरङ्गदेवस्थानपुरुषाः । इदं तत्क्षेत्रसम्बन्धि ऐतिह्य अनुवर्तते । श्राद्धे निमन्त्रितैः किल भोजनान्ते तृप्तिकथनावसरे भगवदालय कुचि- कासु दत्तास्वेव तृप्तोऽस्मीति कथयिष्याम इति श्राद्धकर्तारं निर्बंध्य तस्मात् देवस्थान निर्वाहाधिकार आच्छिन्न इति । अन्यच्चेदमवधेयम् । अद्य श्रीरङ्गे भगवन्मन्दिरे दिव्य प्रबन्धगाथागायिनः 'औरैयर्' नाम- भाजः तेन कलापुण्टधारिणः सन्ति । तेषां ज्ञातयः पुनः भगवन्मन्दि- 
17 
६६ 
सम्प्रदाय प्रदीपः । 
रसम्बन्धरहिताः वडकलापुष्टमेव धारयन्ति । एतेषां ज्ञातित्वाप- लापे प्रवृत्ता गायकाः वंशावलीनिरूपणेन ज्ञाततत्त्वैरधिकारिभिः शिक्षिता अभूवन् । एतेन हि स्फुटमेव ज्ञायते निर्बन्धात् जीविका- हेतोः पुण्ट विपर्यासं कार्यन्त इति । बहूनां तेनकलीभवने इदमेव ईदृशमेव च कारणमिति तत्त्वमिदं न कदाचिद्विस्मर्तव्यम् । 
A 
37 गृहस्थेषु निर्बन्धपरवशेषु सम्न्यासिनः कुतो न भविष्यन्ति ? सकृद्विपर्यासे जाते तद्वंश्याः सन्यासिनोऽपि हि विपर्यस्तामेव पद्धति- मनुसरिष्यन्ति । किमेषां पृथनिर्देशेन ? 
पालपद्यचरितं लिखामीत्युपक्रम्य खबुद्धिविभ्रमचरित्रं लिख्यते परेण । 
38 वरवर मुनिस्तुतत्वेन तत्स्तोतृत्वेन च श्रीरङ्गनाथस्य बिरुदा- वली पठ्यत इत्याह । तेन किं प्रकृतस्य । देशिकस्तुतत्वेन बिरुद - प्रदानादिभिः तद्बहुमन्तृत्वेन च रङ्गनाथो न स्तूयत इत्यभिधाने तात्पर्यमिति चेत् ततोऽपि किम् ? प्राचो बहव आचार्याः । तैः सर्वैः तुतत्वं नोच्यते । तथा देशिकस्तुतत्वमपि नोच्यताम् । को विशेषः । अन्ये आचार्याः सन्तु नाम । युष्मत्पक्षपूज्यो देशिकः । अस्मत्पक्ष- पूज्यो वरवरमुनिः । अस्मत्पक्षपूज्यस्तुतत्वाभिधानाद् वयं विजयिन इत्याकूतमिति चेत् अस्य कुत्र पर्यवसानमिति सम्यक् परामृश्यताम् । ममतायां पर्यवसानमिति गृह्यताम् । तादृशबिरुदावलीपाठेन देवो रङ्गनाथः किं मन्यते, देशिकः किं मन्यते, वरवरमुनिरेव वा किं मन्यत इति सर्वमिदं शास्त्रमुखेनैव अवधार्यम् । पठतां तु स्वकीय- त्वाभिमानादेव तत्र तृप्तिः । आत्मोत्कर्ष पर निकर्षबुद्धिगर्भोऽयममिमानः रामानुजार्य दिव्याज्ञाभङ्गलक्षणम् । 
1 
3) श्रीरङ्गक्षेत्रे अर्चका अनादिकालात् वडकला एव । प्रधान- कैङ्कर्यकारिणां एषां स्थितिः पर्याप्ता प्राचीनां देवालय स्थिति यथावद- 
वगमनि रासीत 
वन्तो 
र्थिनोऽ 
गतः । 
न वा, 
यानुस 
वडक 
यानुर 
धिनि सकृति 
अन्यै 
प्राय 
स्वस 
गन्तव 
पक्रमे 
दण्ड 
तस्मा 
नार्थ 
सकृ 
क्षिण‍ 
हि 
अधि 
तुल्य 
चाप• रेभिः 
विका- 
दमेव 
a? 
द्वति- 
ख्यते 
रुदा- 
रुद- धाने 
सर्वैः 
षः । 
पक्ष- 
यिन 
मू । 
देवो 
कि 
कीय- 
मानः 
चान- 
वद- 
प्रतिवचनकाण्डः । 
I 
६७ 
वगमयितुम् । नरैः कृतो बलवानपि निर्बन्धो न तेषां विषये फलेग्रहि- रासीत् । परं तु अधुना तेषां विषये निर्बंन्धं कर्तुं तेन कला आरब्ध- वन्तो भवन्ति । सकृदेव तैः प्रणामः कार्य इति निर्वन्ति । सेवा. र्थिनोऽपि जनान् नूनं इतः परं तथा निर्बध्नीयुः । अयं व्यवहारोधिकरणं गतः । प्राड्विवाकः अवैष्णवः अशास्त्रज्ञः । 'सकृत्प्रणामः शास्त्रसम्मतो न वा, नाहं किमपि जानामि । यस्मात् देवालयः तेन्कलासम्प्रदा- यानुसारी तस्मात् सकृत्प्रणाम एव अर्चकैः कार्यः' इति निर्णयमकरोत् । वडकलाः सन्तोऽर्चकाः यत्र पूजां देवस्य कुर्वन्ति तत्र तेन कलासम्प्रदा- यानुरोधित्वं नाम किम् । एवं सति कुम्भघोणे वडकला सम्प्रदायानुरो- घिनि भगवदालये स्थितैः तेन कला- अर्चकैः असकृदेव प्रणन्तव्यं न सकृदिति आपतति, इतीदं सर्वं तस्याधिकरणिकस्य बुद्धौ न भातम् । अन्यैरपि न सम्यगुपपादितमिति भाति । सम्प्रदाय विषयव्यवहारेषु प्राय एवंविध एव निर्णयः । तदस्तु । क्रमेण इमे बलात्कारात् परान् स्वसम्प्रदायानुरोधिनः कुर्वन्तीत्यत्र प्रत्यक्षप्रमाणमेतद्भवतीति सर्वैरव- गन्तव्यम् । 
"भगवद्रामानुजमुनीन्द्रः स्वविरचिते नित्यग्रन्थे भगवदाराधनो- पक्रमे सकृत्प्रणाममेव समशिक्षयत् ।" इति लिखति । "मूलमन्त्रेण दण्डवत् प्रणम्य” इति तत्र वाक्यम् । तत्र सकृदिति न श्रुतम् । तस्मात् ' सकृत्प्रणाममेव समशिक्षय' दिति मिथ्यैवोच्यते लोकवच- नार्थम् । ननु असकृदित्यपि नोक्तमिति चेत् सत्यं नोक्तम् । तावता सकृत्त्व निर्धारणं कथम् । असकृत्त्व निर्धारणं कथमिति चेत्- " प्रद- क्षिणप्रणामांश्च युग्मानेव तु कारयेत् । नैकलिप स प्तादिगणना विषमं हि यत् । " इति विधिनिषेधाभ्यामिति ज्ञातव्यम् । तथा चाशास्त्रज्ञेन अधिकरणिकेन कृतो निर्णयः प्रागृतोः कन्याप्रदानप्रतिषेधिराजशासन- तुल्य इति स्थितिरित्यलमधिकेन । 
' 
६८ 
सम्प्रदायप्रदीपः । 
40 रामानुजार्य दिव्याज्ञेति, श्रीरङ्ग श्रीः इति च किमुच्यत इत्यजानन् 'अव्युत्पन्नः "आधुनिक कलहोद्धरसयूथ्य गोष्ठीमेव बुद्धौ कुर्वन् किमप्याह । रामानुजार्य दिव्याज्ञेति प्रथमश्लोके तस्याः सर्वदेशकाल - व्यापित्वं प्रार्थितम् । द्वितीय श्लोके तदनूद्य तथा प्रार्थनायां हेतुरुक्तः- सा हि लोकहितैषिणीति । यस्मादियमाज्ञा सर्वलोकहितैषिणी तस्मात् तस्या दिगन्तव्यापित्वं प्रार्थनीयमिति भावः । एतेन सर्वस्यापि लोकस्य यत हितं तद्विषयेयमाज्ञेति असन्दिग्धं प्रतीयते । किं तत् सर्व- लोकहितम् ? प्रपदनमेव । 'पशुर्मनुष्यः पक्षी वा' इत्यादिना हि सर्वनिश्श्रेयससाधनत्वं तस्य प्रसिद्धम् । "अर्चारूपेण सर्वसुलभतया सर्वचक्षुर्गोचरतया अवतिष्ठमानं सर्वेश्वरेश्वरं श्रीमन्नारायणं शरणमुप- गम्य दायधनक्रमात् प्राप्तव्यं भगवच्चरणारविन्द यो र्नित्य कैङ्कर्य साम्राज्यं सर्वे प्रामवन्तु । तथा अभिज्ञा प्रयतन्ताम्" इत्येवंरूपा सा रामानु- जार्य दिव्याज्ञा । भगवन्तं यथाविधि आराध्य संस्कृतद्राविडस्तोत्रैः स्तुत्वा प्रीणितस्य तस्य सन्निधौ तस्या एवाज्ञायां दिगन्तव्यापित्वं प्रार्थ्यते । “दिगन्तवासिनोऽपि जनाः भगवतो महिमानं वात्सल्य- सौलभ्यादिकं चावगम्य भक्तिवद्दष्करत्वरहितां शरणागतिमनुष्ठाय उज्जीवन्तु । तथा हे भगवन् त्वं दयख" इति प्रार्थना तात्पर्यम् । 
श्रीमन् श्रीरङ्गश्रियमित्यादेरयमर्थः । दिव्य देशस्य श्रीद्वेधा 
भगवत आराधनोत्सवादिप्रवर्तनकृता तत्त्वज्ञान सम्पन्नश्रोत्रियस- मृद्धिकृता च । इयमुभयी श्रीर्वर्धताम्, वृद्धिरपि उत्तरोत्तरमभ्यधिका " भूयादिति प्रार्थ्यते । तत्रापि प्राधान्यं अनुपद्रवामित्यस्य । बौद्धादि - मतान्तरविजृम्भणेन राजदोषेण देशक्षोभेण जनानां वर्णाश्रमाचार- प्रच्यवेन वा दिव्य देशश्रिय उपद्रवो भवेत् । तादृशोपद्रवरहिता श्रीरङ्ग श्रीर्वर्धतामिति । अत्रापि श्रीरङ्गे उक्तविधया श्रिया दीप्यमाने सर्वे जना भगवन्तं सेवित्वा परमं श्रेयः प्राप्तयुरित्येव तात्यर्यम् । 
राम 
तद्वा 
c 
मनु 
ग 
कि 
नुज 
एव 
भव 
तह 
बु 
अ 
नि 
य 
मुच्यत कुर्वन् 
शकाल - 
क्तः- 
तस्मात् 
लोकस्य सर्व- 
ना हि 
लभतया 
रणमुप- साम्राज्यं 
रामानु- डस्तोत्रैः व्यापित्वं 
वात्सल्य- 
मनुष्ठाय 
स 
द्विधा- लियस " स्यधिका बौद्धादि - 
समाचार- 
॥ श्रीरङ्ग 
ने सर्वे 
प्रतिवचनकाण्डः । 
६९ 
? 
एवं सति ये शरणागतिमार्ग विध्वंसयितुमुद्युक्ताः तेषां च रामानुजार्य दिव्याज्ञायाश्च वध्यघातुकभावं विना कोऽन्यः सम्बन्धः तदृद्धिप्रार्थनेच कोऽधिकार इति विवेकिनो विवेक्तुमर्हन्ति । केवल- मनुकारेणैव एभिरेतदनुसन्धानम् । 
1 
श्रीरङ्गे भगवत्सन्निधौ प्रपदनं कुर्म इत्यभिसन्धाय यदि वयं गच्छामः न तत्कार्यमिति तत्रत्याः तेन्कलाः सम्प्रति प्रतिषेधन्ति । कियदुत्तमाः श्रीवैष्णवाः, कियद् दिव्यसूरिसूक्तिसारज्ञाः, कियद् रामा- नुजार्थं दिव्याज्ञापरिपालका इति सुव्यक्तं तावदेतेन ज्ञातुं शक्यम् । 
दिव्य प्रबन्धानां भाषा यद्यपि द्राविडी तथाप्यर्थः कात्र्त्स्न्येन वैदिक एव । तं सर्वथा परित्यक्तवन्त इमे तेन्कलाः वस्तुतः तेन्कला अपि न भवन्ति । वेदमार्गविद्वेषिण इत्यस्मिन्नर्थे तु स शब्दः सम्प्रति सङ्क्रान्तः । 
41 " वाळितिरुनाम 'गाथाविषये प्रकृतोपयोगितया यद्वक्तव्यं सद्वय मुक्तपूर्विणः । वेदान्ताचार्य विषयगाथासु दौस्थ्य मस्तीत्याह । अस्य बुद्धिदौस्थ्यमेव तासु दौस्थ्यं भासयति न तु परमार्थतः तत्र तदस्तीति 
अन्यत्र उक्तवन्तः स्मः । 
42 तेन्कलाजनैराक्रमणशीलैराक्रान्तानां स्थलानां पुनर्वैदिकत्व - निष्पत्त्यै प्रत्याहरणं हि न्याय्यमेव । तत्र श्रीकृष्णतताचार्याः कञ्चन यत्नमकुर्वन् । स फलेग्रहिरासीत् । देवालय प्रतिष्ठापूजनादि राज- राष्ट्राभिवृद्धिफलकतया आगमेषु विधीयते । तन्नास्तिकैराक्रान्तं क्रीडन- 'स्थानतां यदि नीतं तत्र कस्य आस्तिकस्य लोकयोगक्षेम प्रणिहितमतेः 
शोकाय न भवेत् । 
कायां भगवतो देवाधिराजस्य मन्दिरे परं तथा पूर्णमाक्रमणं तेषां न शक्यमासीत् । तेन स भगवान् अद्यापि शास्त्रीयेणैव ऊर्ध्व- पुण्टेण विराजते । 
18७० 
सम्प्रदायप्रदीपः । 
देशिक पात्रपद्यानुसन्धानाधिकारो वर्तत एव वडकलानाम् । परं तु कलहम निच्छन्तस्ते न तत्र प्रवर्तन्ते । 
सादेः सर्वस्य सान्तत्वात् दिव्यसूरीणामाचार्याणां च भक्तिश्रद्धा- भूयिष्ठेम आदरातिशयेन जातो भगवन्मन्दिराणां विशेषः सम्प्रति अतिप्रवर्धमाने कलौ एवंविधानां कर्मभ्रष्टानामुन्मर्यादैश्वेष्टितैर्विनष्ट इति वैमुख्यमेव सात्त्विकानां शोभते । परन्तु प्रतिपक्ष विजृम्भणेन उद्दीपितक्रोधाः तथा शान्तिमधिगन्तुं न प्रभवन्तीसि सत्यं महत् शोकस्थानमेतत् । 
तत्र तत्र प्रवृत्तान् व्यवहारान् निर्णयान् तदनुसारि अनुष्ठानं च प्रति पश्चाद् विस्तरेण लेखिष्यामः । 
43 अपूर्वमिह किमपि नोच्यते । उच्यमानमपि व्याहतमुच्यते । "श्रीशैलेशदापात्रपद्यानुसन्धाने यत्र कुत्रापि वा प्रतिरोधः सञ्जातो चेति विमृश्यताम्” इत्यभिधायानुपदमेव "येषु कतिपयेषु दिव्यदेशेषु वडकलाख्याः कालदेशादिवैगुण्यवशादाक्रमणमकुर्वत तत्र नूतनपात्र- पद्यादिकमभी स्वल्पकालात् प्रभृति कथयन्तीति प्रागेवोक्तमेतत् । नैत- दपलपामः" इत्याह । एषु दिव्यदेशेषु तस्य प्रतिरोधः समजनीति ह्यभ्युपगम्यते । एवं सति सामान्यतः यत्र कुत्रापि वा प्रतिरोधः सञ्जातो वेति विमृश्यताम्” इति कुतः प्रतिज्ञायते ? आक्रमणं तु कैरिति ज्ञायत 
एव । 
" तेषु कतिषुचन दिव्यदेशेषु तेन्कलाचार्याणां वसतिविरह एव एतादृशक्षोभकारणमभूदिति नैतद् विस्मर्तव्यम्" इत्याह । 'क्षोभ ' इत्येतत्स्थाने 'क्षेम' इति कृत्वा पठ्यमानं यथार्थमेतद् भवेत् । तेषां केषांचित् तत्र वासे हि कलहोऽभविष्यदेव । एवञ्चान्यत्र यत्र यत्र ते वसन्ति तत्र तत्र तन्मूल एव क्षोभ इति भूतार्थोऽयम् । अत्र अन्ते पुनरपि लिखति- 
इति । 
गुरुपर 
1 
2 
3 
4 
5 
6 
7 
8 
9 
10 
11 
12 
13 
14 
15 
16 
1 
इ 
भ 
परं 
द्धा- 
प्रति 
निष्ट 
प्रतिवचनकाण्डः । 
७१ 
"नन्विदमेव प्रतिष्ठापितं भवति - वडकलाख्या दिव्यसूरिषु दिव्यप्रबन्धेषु दिव्यदेशेषु च अनादेः कालात विद्वेषिणः स्थिता अर्वागेव एतेषु प्रवेशमुपचक्रमिरे ।” 
इति । पूर्वप्रलापानां अस्य च साध्यसाधनभावं देवो जानाति । अस्माकं 
गुरुपरम्परा- 
पणेन 
श्रीभाष्ये 
भगवद्विषये च 

महत् 
1 देशिकः 
1 देशिकः 
2 ब्रह्मतन्त्र स्वतन्त्र स्वामी 
2 कुमारवरदाचार्यः 
नं च 
3 वरदाचार्यः 
3 
ब्रह्मतन्त्र स्वतन्त्रस्वामी 
4 आदिवण्शठकोप स्वामी 
4 
वरदाचार्यः 
यते । 
5 वरदविष्ण्वाचार्यः 
5 आदिवणशठकोप स्वामी 
ञ्जातो देशेषु 
6 महादुयाधीशः 
पात्र- 
7 अहोबिलाचार्यः 
8 षष्ठपराङ्कुशस्वामी 
10 अनन्ताचार्यः 
1 नैत- 
9 पञ्चमतभञ्जन - वाताचार्यः 
जनीति 
सञ्जातो 
11 रङ्गरामानुजस्वामी 
ज्ञायत 
12 रङ्गनाथार्यः 
18 वीरराघवगुरुः 
14 रङ्गनाथार्यः 
रह एव 
15 रङ्गनाथायैः 
16 वेदान्तलक्ष्लणमुनिः 
'क्षोभ' । तेषां 
त्र यत्र 
त्र अन्ते 
17 गोपालदेशिकः 
6 पराङ्कुशः 
7 पराङ्कशः 
8 श्रीनिवासाचार्यः 
9 श्रीनिवासाचार्यः 
10 अनन्ताचार्यः 
11 मुनिवाहनः 12 वेङ्कटेशः 18 रङ्गनाथार्यः 14 वेदान्तलक्ष्मणमुनिः 15 पादुकासेवकरामानुज- 
स्वामी 
16 गोपालदेशिकः 
इत्येवंरूपा विभाति । अन्येषां चान्यरूपा । यथा श्रीभाष्यादिकं तथा 
भगवद्विषयमपि अधीतवतामेव वडकलानां अध्यात्मग्रन्थकालक्षेपपूर्ति- 
७२ 
1 
सम्प्रदाय प्रदीपः । 
भवति । लेखप्रति लेखेषु 'उभय वेदान्तग्रन्थ कालक्षेपातिशय' इति निर्दे- शक्रमश्चिरादनुवर्तते । एषु चाचार्येषु बहवः दिव्यप्रबन्धव्याख्या- तारोऽपि । तस्माद् वडकलानां दिव्यप्रबन्धादिविद्वेषवचनं श्रीराम- पुत्रयोः कुशलवयोः रामायण विद्वेषवचन कल्पमित्यास्तां तावदेतत् । "आतपच्छन्दनं गद्यं भाष्यं तु पररञ्जनम्" इति स्वकीयं भगवद्भाष्य- कारतदीयश्रीभाष्यादि विद्वेषं घण्टाघुष्टं कृतवतां परेष्वपि तादृशं किञ्चिद्वाच्यं कल्पनीयमित्यभिनिवेश एव एवं परिवादकरणे निदान- मिति को न जानाति ? 
दिव्य प्रबन्धस्थासु तत्तद्दिव्यदेशस्तुतिषु तत्रत्यानां श्रोत्रियाणां वेदाध्ययनतत्प्रतिपाद्यकर्मानुष्ठानादिकृतो विशेपो भक्तिश्रद्धापुरस्सरं दिव्यसूरिभिर्वर्णित इति तद्विद्वेषिण एत एव दिव्य प्रबन्धादिविद्वेष- साम्राज्य भाज इति तत्त्वम् । 
44 पुनरप्य सम्बद्धप्रलाप एव । 
"वडकलानां देशिकेन सह सम्बन्ध आदितो नासीत । मध्ये केवलमावाहितोऽभूदित्यमुं परमार्थं प्रकारद्वयेन प्रतिष्ठापयामः । 1. भगवदालयेषु देशिकविग्रहानुभवे अमी चिरादेव विमुखा अभूवन् 2. देशिक दिव्यसूक्तिषु अनुगृहितानामर्थविशेषाणां अत्यन्त विपरीतानेवार्थान् प्रायशोऽमी आद्रियन्ते - इत्येवं प्रका- रद्वयं प्रामाणिक्या पद्धत्या प्रतिपादयामः, 
इति प्रतिज्ञाय प्रथमं प्रकारमुपपादयितुं प्रवृत्तः “ श्रीरङ्गे देशिकालयस्य मुखविटङ्के ते कलापुण्ट्रः अस्तीति, तेन देशिकविग्रहेऽपि स एव पुण्ट्र आसिदिति सिद्धमेवेति, वडकला पुरुषैस्तद्विपर्यासः कृत इति, तदानीं कलहोऽभवदिति, अद्य वडकलापुण्ट्रधारणेन अनुभूतपूर्व सर्व बहुमान- हानिरभूदिति च लिखति । अत्र बुद्धिमद्भिः पर्यालोचनीयम् । 
। 
देशिक 
• शक्यः तंत्रि 
F 
दालये पर्यय 
"यतें 
र्गन्तुम 
इत्येत 
यांमः 
काला 
परं 
स्म 
सांदि 
त्व 
कोप 
सनि 
निर्दे- 
ख्या- 
राम- 
त् । 
राष्य- 
दान- 
याणां 
रस्सरं 
द्वेष- 
मध्ये 
मः । 
सुखा पाणां 
प्रका- 
लयस्य 
पुण्ट 
तदानीं 
मान- 
यम् । 
प्रतिवचनकाण्डः । 
४७३ 
देशिकालये स्वाधीने सत्येव हि वडकलाजनैः पुण्टा दिविपर्ययः कर्तु 
• शक्यः । तेन तत्र - देशिक विग्रहस्थापनकालात्प्रभृति वैडकला एव निर्वाहकारिण आसन्निति स्वयमयमभ्युपगच्छति । तथा च "भगव- 
• दालयेषु देशिक विग्रहानुभव विमुखाः" इत्यस्याः प्रतिज्ञायाः साक्षाद्वि- पर्ययसाधक एव हेतुरुपन्यस्तो भवति । 
अथ पुण्टकथां पश्येम । बहिः पुण्ट्रान्तरदर्शनेन कोऽर्थोऽनुमी- यतें । आक्रमणशीलाः तेन्कलाः बहिर्देशावधि विक्रियामुत्पाद्य अन्त- र्गन्तुमनिच्छन्तो वा कथमप्यशक्ता वा अन्तः स्थितं तथैवामुञ्चन् इत्येतदनुमीयते । अत्र तत्त्वं जिज्ञासमानानां सविधे इदं विनिवेद- यामः । श्रीरङ्गे भगवतो रङ्गनाथस्य आराधनकारिणोऽर्चकाः अनादेः कालात् ' वंडेकला एव । अद्यापि ते तथैव वर्तन्ते । आदौ भगवतः श्री- वेङ्कटाद्रीश्वरस्येव कलाद्वयसाधारणं कञ्चिदूर्ध्वपुण्ट् समार्पयन् । ततः परं १८९४ वर्षे तमपनीय बलिष्ठाः ते कलाः स्वकीयं शूलपुण्ट्रं धारयन्ति स्म । तत्र उत्तमाधिकरणपर्यन्तं व्यवहारे प्रवृत्ते नवीनपुण्टापनयन- मादिष्टमासीत् । तथाऽपि वडकलानां सान्कित्वात् इतरेषामत्यभिनिवि- 
त्वाच्च तैः कृतो विपर्यासोऽनुवर्तते । 
T. 
अथ तत्रैव श्रीरङ्गे भगवदालयान्तर्गते कस्मिंश्चिदालये श्रीशठ- कोपसूरिः श्रीपरकालसूरिः मधुरकविसूरिः इत्येषां त्रयाणां विग्रहाः मन्ति । तल आद्यस्य उत्सव विप्रहे अधो दर्शिताकारः पुण्ट्रः ललाटे 
दृश्यते । स न गर्तरूपः अपि तु ललाट- 
तलादुद्गतः उत्सेधात्मा । एवं तत्रैव अन्त- 
तालयान्तरस्थे भगवद्रामानुजविग्रहे ललाटे 
19 
७४ 
U 
सम्प्रदाय प्रदीपः । 
एवमाकारः पुष्टः । उभाविमौ पुण्टौ व्यवहार विशेषे श्रीरङ्ग- डिस्ट्रिक्ट मुन्सीप् - कोर्ट् - 
अधिकरणिकेन 1-2-1908 दिने स्वयमागत्य प्रतिकृतिग्रहणेन प्रकटि- ताकारौ । एवं प्राचीने वडकलापुण्टे अनपनेयतया स्थितेऽपि अद्य तत्रो- भयत्र तदुपरि घनमृत्तिक लेपेन शूलपुण्ट्रमेव धारयन्ति । इदमलं तेषा- माक्रमणशीलतां सत्यापयितुम् । तस्माद् देशिकदिव्यमङ्गळ विप्रहस्थ एव चिरन्तनः पुण्टः । स बहु निर्बन्धेऽपि देशिकभक्तैः कथमपि रक्ष्यत इति । 
श्रीवैष्णवानां अभ्यर्हिततमेषु त्रिषु दिव्यदेशेषु श्रीरङ्गे उक्तरीत्या अतिसन्निहितकाल एव तेन्कलापुण्ट्रो भगवतो ललाटे धारितः । तिरुपतिक्षेत्रे भगवतः श्रीनिवासस्य पुण्टः सर्वविदित एव । स न तेन कलापुण्टः । श्रीकालीपुरे प्रधानतमस्य भगवतो देवाधिराजस्य पुण्टू ः अद्याप्यपरिलुप्तो देदीप्यते । महाप्राज्ञैः श्रोत्रियैरधिष्ठितेषु क्षेत्रान्तरेषु आग्रहिभिः विपर्यये कृते मूढजनाः तमेव क्रममनुवर्तयन्ति । 
45 आचार्येषु भगवता रङ्गनाथेन वेदान्ताचार्य बिरुद प्रदानेन सम्भाव्य सिद्धान्तस्थापनेऽभिषिक्तत्वात् देशिकस्य सर्वप्राधान्यम् । तेन तस्य विभवदशायामेव तत्सन्निहितकाल एव च बहुषु दिव्यदेशेषु तद्विग्रहप्रतिष्ठाऽकारि । काले गच्छति तेन्कलाजनाः स्वाक्रान्तेषु आलयेषु क्वचित् तस्य विग्रहमेवापनिन्युः । क्वचित् नामान्तरमकुर्वन् । क्वचिच्च पुण्ट्रान्तरं धारयित्वा परिभवन्ति । तेन खेदभाजो देशिकभक्ताः स्वभक्ति- परिवाहभूतं तदाराधनोत्सवादिकं कर्तुकामाः जनान्तरोपद्रवरहितं पृथ- गालयं निर्माय मनोरथं पूरयन्तः नृत्यन्ति । बहिर्भूमिनिविष्टानपि अनुद्रत्य पीडयन् घुघुरायमाणो जन्तुः शोचनीयः । शान्तं पापम् । 
यथाऽनार्याक्रान्तत्वात् आर्यावर्तों नेदानीं पूर्ववत् तथात्यन्तं सता- मावासयोग्यः तथा नास्तिकाक्रान्ता दिव्यदेशा अपि । “सा काशीति 
न चाकशीि 
66 
46, भ्राजमानाव इति कल्प 
प्रायः सर्वे वेदाः अव इत्यनुमाने 
देवि 
पात्रपद्याप 
रन्ति तैय निश्चयः 
47 
कालसूरि साहसिकै 
मपि तत्प्र 
भाष्यका 
व 
זד 
/ 
न 
घु 
1 
न 
1 
पु 
येषु 
विच 
ति- 
थ- 
पि 
म्। 
ता- 
ति 
प्रतिवचन काण्डः । 
७५ 
न चाकशीति" इति ह्यत्रापि निष्कर्ष कृतवानेव देशिकसार्वभौमः । 
46, " प्रायः सर्वेषु च आळ्वाराचार्याणामवतारस्थलेषु निराबाधं भ्राजमानाकार एव पुण्टः देशिकेन विभवकाले स्वाङ्गे धृतः” इति कल्पनापाण्डित्यं प्रकाशयन्नाह । अनयैव रीत्या अद्य यतः प्रायः सर्वे दिव्यदेशवासिनः देवालयसम्बन्धिनश्च जनाः अनधीत- वेदाः अकृतसन्ध्योपासनाः तथैव देशिक आसीत् अन्ये चाचार्या इत्यनुमाने किमुत्तरम् ? 
देशिकस्य लोकोत्तरमा हिमासहतया अवस्थाद्वय कल्पनादिमुखेन पात्रपद्यापलापपरिवादादिमुखेन च कुलपरम्परया ये तस्मै द्रोहमाच- रन्ति तैराहतः पुण्टो न देशिकेन धृतो भवितुमर्हतीति तु सुखेनात्र निश्चयः कर्तुं शक्यः, कार्यश्च । 
47 अद्य मुखे ध्रियमाणस्य तेन्कलापुण्ट्स्य अत्यर्वाचीनत्वात् पर- कालसूरिकाल एव सत्त्वं न कश्चन श्रद्धास्यति । अभिनिविष्टैर्बलिष्ठैः साहसिकैः यत्किमपि कर्तुं शक्यत इति न स्तम्भेषु गाधमहापुण्ट्रदर्शन- मपि तत्प्राचीनत्वप्रत्यायनायालम् । श्रीरङ्गदेवालय स्थश्रीशठकोपसूरि- भाष्यकारादिविग्रहृदर्शनेन प्राचीनपुण्ट्रतत्त्वे निर्णिते सर्वमन्यत् तदनु- 
रोधेन निर्णेयम् । रायगो- पुरे अन्तः पार्श्वे शिला- यामेव उट्टङ्कितो महान् वडकलापुण्ट्रो दीप्यते । स एव प्राचीनः । भगवद्भा- ध्य कारावतारस्थलभूत श्री- भूत पुरीस्थतद्विग्रहे स्थितं पुण्टाकारं अयमेव पूर्व- पक्षी श्रीरामानुजपत्रि- कायां प्रकाशितवान् । 
१७६ 
'सम्प्रदाय प्रदीपः । 
नासामूले अङ्गुळ्या मृदो विन्यसनकाले किचिद्वैशा ल्यमवर्जनीयम् । तदेवात्र वर्तते । अयं वडकलापुण्ट्र एव । न तु तेन्कलापुण्ट्र इति स्फुटं पश्यामः । किमत्र ततः परं विवादेन ? 
48 देशिकद्रोहेणैव स्वायुषि एकैकमपि क्षणं गमयन् अयं स्वकीयेषु दुराचारेषु देशिकमेव प्रमाणीकरोतीत्यतिशोचनीयमेतत् । कुतः कृष्ण- पादं लोकाचार्य अन्यं वा कश्चित् प्रमाणतया नाश्रयति ? " अस्माकं विभ्रमाय विनाशाय च दिव्यप्रबन्धादिविवरणव्याजेन केचिदतिवादाः परं तैः कृताः । अवश्यज्ञातव्येष्वपि अन्येषु सर्वेषु विषयेषु ते मूका एवाभवन् । तस्माद्देशिक एव नः शरणम्" इत्येव अनेनोत्तरं देयम् । तत्र देशिको यदाह तद् यथावद् ज्ञात्वाऽनुष्ठेयम् । न तु स्वेन दुराग्रह- गृहीतो योऽर्थः स देशिकसूक्तिपु निधेय इति प्रतिबोधयामः । 
49 अयमस्माकं पुण्ट्राकार इति देशिकं विना अन्यो यः कोऽप्या- चार्यो नोक्तवान् । देशिकश्च पुष्टप्रस्तावे भगवद्रामानुज शिष्यपरम्प- रा कापि पुण्टभेद आसीदिति न सूचितवानपि । यदि कश्चन भेदोऽभविष्यत् स नूनं तं प्रत्यपादयिष्यदेव । तथा प्रतिपादनविरहात् सर्वेषां देशिककालवर्तिपर्यन्तानां एकरूप एव पुण्ट्र इति निस्सन्दिग्ध- मेतत् । एवमेव ललाटे अङ्गान्तरेषु च विन्यस्यमानस्य पुण्ट्रस्य यदि तदा आकार भेदोऽभविष्यत् तं स नियतं प्रदर्श्य प्रमाणमपि तत्र उदा- हरिष्यत् । तदनुदाहरणात् तदपि वैरूप्यं नासीदिति निश्चीयते । 
50-51 दीपशिखाद्या कारपुण्ट्रापेक्षया हरिपादाकारपुष्ट्र एव परमै - कान्तिनां प्रशस्त इति श्रीसच्चरित्ररक्षायां देशिक आह । तत्र वडकला - 
पुण्ट्रस्य शूर्पस्या 
हरिप 
यम् । 
इति 
की ये 
कृष्ण- अस्माकं 
नवादाः 
मूका 
ते 
देयम् । दुराग्रह- 
कोडण्या- 
प्रतिवचनकाण्डः । 
७७ 
पुण्ट्रस्य शूर्पाकारतां पूर्वपक्षी दर्शयति । तत् केवलं दौर्जन्यात् । शूर्पस्याकारः अयम्— 
परम्प 
कश्चन 
हरिपादाकारश्चायम्- 
विरहात् न्दिग्ध- स्य यदि 
नत्र उदा- 
ते । 
व पर मै- 
वडकला- 
20 
सम्प्रदाय प्रदीपः । 
७८ 
शूलस्य एवमाकारं दर्शयति । 
W 
तदपि स्वपुण्ट्रस्य तदाकारत्वात् परिरक्षणतृष्णा विजृम्भितम् । शूलमिति ह्यायुधविशेष उच्यते । तस्य त्सरुरध्यवयवः । उपरि त्रिशिखः अधः पुङ्खघटितः आयुध विशेषः शूलमित्युच्यते । 
52- 
कल्पन नोपा 
इति, 
- पादा 
च 
रवे 
वा 
वच 
प्रम 
क 
इत्ययमेव तस्याकारः । 
तदेवं वडकलापुण्ट्र एव विशिष्टाधिकारिधार्यतया सच्चरित्ररक्षासम्मतः, 
न तेन्कला पुण्ट्ः । 
शूलमिति त्रिशिखः 
प्रतिवचनकाण्डः । 
७९ 
52-58 अद्यतनस्वकीयपुण्ट्राकारस्य प्रामाणिकत्वसिद्धये बह्वीः कल्पनाः करोति । " हरेः पादद्वयाकृतिम्" इति वचनं न देशिके- नोपात्तम् । अत इदमविश्वसनीयम् । “हरेः पादाकृतिमात्मनो हिताय” इति, "दीपाकारं ततश्चापि वेणुपत्रसमाकृतिम्" इत्युपक्रम्य " मम पादाकृतिं तथा" इति च वचनोदाहरणं सच्चरित्ररक्षायां दृश्यते । न च द्विवचनान्तेनेह समासः । प्रथमातिक्रमे कारणाभावात् । दीपाका- रवेणुपत्रादिसमभिव्याहाराच्च । न हि दीपद्वयाकारत्वं वेणुपत्रद्वयाकारत्वं वा इष्यते । तस्मात् 'हरिपादद्वयाकृति' मिति केवलं कल्पितमिदं वचनम् । नेत्रोपरोधितया अशक्यार्थ विधायकत्वाच्च इदं वचनम- प्रमाणम् । शक्यत्वे च नेोपरोधमपि सोढ़ा यथाविध्येव धारणं कार्यम् । अङ्गान्तरपुण्टवैरूप्य परिहारार्थं च । 
यत्तु 'प्राकारमण्टपगोपुरादिषु नेत्रोपरोधवार्ताप्रसक्तयभावेऽपि मुखे विलसत आकारस्यैव मुख्यत्वमिति हेतुना मुखधार्यमाणपुण्ट्रा- कार एव प्राकारादिषु प्राचीनैः पर्यकल्प्यत' इति तद् बालिशभाषितम् । तस्य विकलत्वेनामुख्यत्वात् । अविकलत्वेनाङ्गान्तरवर्तिनामेव मुख्य- त्वात् । कलहोचितस्य प्रस्फुटपुष्ट्रभेदस्य तत्रैव स्थितेः परहृदयतापजन- नमुद्दिश्य तस्यैव प्राकारभित्त्यादिषु विनिवेशन मितितु युक्तम् । पादयोर- धस्तात् नेसावारकभागमात्र परित्यागे इत्ययमाकारो निष्पद्यते । 
तत्र श्रीचूर्णस्य उपरिंनयनम्, तस्य अधस्तात् पादांशद्वयान्तराल- पूरणम्, एवं पूरितस्य पाद इत्यभिधीयमानस्य भागस्य अधोभागपार्श्वद्वये 
अश्रिद्वयं विलोप्य 
रक्षासम्मतः, 
इत्याकारकल्पनम्,८० 
सम्प्रदाय प्रदीपः । 
इति सर्वमिदं विनैव प्रमाणं स्वेच्छयैव क्रियते । इदं सर्वमस्य पुण्ट्रस्यार्वाचीनत्वे लिङ्गम् । 
54 'हरिपादद्वया कृतिम्' इति वचनं कल्पितमित्यवोचाम । कल्पनमपीदं अत्यन्तमसमर्थस्येति प्रतीयते । पुण्ट्राकारे ज्ञातव्ये येषां वस्तूनामाकारो लोके व्यवस्थितः प्रसिद्धः तेषामेव दृष्टान्ततया प्रदर्शनं न्याय्यम् । दीपशिखावेणुपत्र पद्म मुकुलादीनां व्यवस्थितमेव रूपम् । न च दीपशिखाया वातविक्षेपणेनान्यथाऽपि रूपं भवतीति शङ्कथम् । तस्योपाधिकत्वात् । निवाते स्थितस्य स्वाभाविकस्यैव रूपस्य ग्राह्यत्वात् । अन्यथा अजादिभिः अर्धजग्धस्यापि वेणुपवस्य दृष्टान्तत्वापत्तेः । न चैवं पादद्वयस्य व्यवस्थित रूपं किञ्चिदस्ति । अवस्थाने आसने शयने सञ्चरणे वा सर्वदा पादद्वयस्य इच्छानुसारेण विविधसन्निवेश स्थाप्यमानत्वात् । अयं सन्निवेशः स्वाभाविक इति दुर्वचत्वात् । इदं तावदसामञ्जस्यमेकम् । अन्यदुक्तं पूर्वम्- 
1 
इत्येव पुण्ट्राकारः स्यात् । 
न तु 
धाने 
пол 
एवमिति । अत्र प्रतिवि- 
च्छया "कुण्डलीकृतसर्पस्थ- 
हरिपादद्वयाकृतिम्” इति 
कल्पनान्तरं कुर्वन्ति । दीपशिखाद्याकारान्तरस्य न खलु आधार निर्देशो- ऽस्ति । तेन अत्र परं यद्विशेषतस्तन्निर्देशः क्रियते तदपरं नवीनपुण्ट्रसृष्टि- प्रयासस्य लिङ्गम् । अत्राप्यसामर्थ्यमेव कल्पकस्य दृश्यते । सर्पस्य कुण्डलीकरणमात्रं ह्युच्यते । तत्र फणोद्धारः कथं प्रदर्श्यते । अविस्तृ- तफणस्य शिरसोऽपि कुण्डलसङ्गितया अपृथगुपलम्भ एव सम्पाद्यः । 
सौम् 
नरः 
देन 
वा 
कृत्स् 
पाद 
परि 
पा 
भव 
सं 
वं 
ध 
मस्य 
म । तव्ये 
तया 
तमेव 
तीति 
स्यैव 
तस्य 
स्ति । 
रेण इति 
तिवि- 
सर्पस्थ- 
इति 
नर्देशो- 
सृष्टि- 
सर्पस्य 
विस्तृ- 
द्यः । 
प्रतिवचनकाण्डः । 
८१ 
तस्य च कुण्डलस्योपरि कृत्स्नपादद्वय निधाने 
इति अन्य एव कश्चिदाकारः सम्पद्यत 
इति नेष्टसिद्धिरिति । एवमुत्फुल्ल कम- 
लस्य अष्टमीन्दुकलायाश्चाधारत्वकल्पने 
ऽपि कृत्स्नस्य पादद्वयस्य तदुपरि निधानं न्यायतः कर्तव्यम् । 
अथ च आधारस्यापि सान्तरालवं कार्यम् । 'द्विजः पुण्ट्रमृजुं सौम्यं सान्तरालं तु कारयेत्', 'विमला न्यूर्ध्वपुण्ड्राणि सान्तरालानि यो नरः', 'निरन्तरालं यः कुर्यादूर्ध्वपुण्टुं विमोहितः' इति पुण्ट्रत्वावच्छे- देन सान्तरालत्व विधानात्, निरन्तरालत्व निषेधाच्च । एवं अहिकुण्डलं वा कमलं वा अर्धचन्द्रं वा पर्याप्त आधारं परिकल्प्य तदुपरि पादद्वयं कृत्स्नं सान्तरालं निधाय आधारस्यापि सान्तरालत्वे कृते एकहरि- पादस्य य आकारः स एव सम्पद्यत इति घट्टकुट्यां प्रभातम् । वृथा परिश्रमो महानूरीकृतः । अविकलस्यार्धचन्द्रस्योपरि पार्श्वद्वये कृत्स्न- पादद्वयनिधाने अर्धचन्द्रस्य अन्तरालविरहेऽपि बडकलापुण्ट्र एव भवतीत्यपि ज्ञेयम् । 'तदेवं हरिपादसंस्थानत्वं सान्तरालत्वं च सोप- वृंहणश्रुति सिद्धम्' इति निष्पन्नाकारस्य कृत्स्नस्य पुण्ट्रस्य हि हरिपाद - संस्थानत्वं श्रीसच्चरित्तरक्षायामुच्यते । 
• 
श्रीदेशिककालात चिरात्पूर्वमेव पृथग्भूताः सोमाशि - आण्डान्- वंश्याः वल्लभसम्प्रदायस्थाः अन्ये च गोपीचन्दनधारिणः कीरनाम धारिणो मतान्तरस्थाः इति सर्व एव वडकलापुण्ट्रमेव बिभ्रतीति प्राचीनत्वमस्य अप्रकम्प्यम् । अतो वैपरीत्यात् पुण्ट्रान्तरमत्यन्तमर्वा 
21 
८२ 
सम्प्रदाय प्रदीपः । 
चीनमित्येतदपि तथैवाप्रकम्प्यम् । तदद्यतनतेन्कला पुष्ट सन्निवेशानु- ग्राहकं न किमपि प्रमाणमस्तीति वेदितव्यम् । 
परं तु कदा कथं तस्य प्रादुर्भाव इति जिज्ञासा सर्वेषां बलवती वर्तते । तत्र कैश्चित् कथ्यमानमिदं विश्वसनीयं मन्यामहे । वरवर- मुनिकाले ततः परं वा स्थिताः केचिदाचार्याः अवरजातिजनानपि वैष्णवान् कुर्वन्तः ब्राह्मण श्रीवैष्णवेभ्यस्तेषां झटिति वैलक्षण्यप्रतीतये पुण्ट्रस्याधस्तात् किमपि चिह्नं न्यधापयन् । तत् तैः पुण्ट्रावयवत्वेन गृहीतं क्रमेण साम्प्रतिकते कलापुण्ट्राकार निष्पत्तिहेतुर्बभूव । शिष्याणां पुण्ट्रे तदाकारे निष्पन्ने पश्चात् अन्यादृशाकारपुष्टधारिण आचार्याः तेषामविश्वसनीया भवन्तीति । पश्यन्त इमे स्वयमपि तमेव धारयितु- मारभन्तेति । तिरुपति देवालयगजानां मुखेषु मूले समरेखावतः पुण्ट्रस्याधः वर्तुलं चिह्नमेव साम्प्रतमपि दीयते । 
श्रीमद्भागवते कालियस प्रति "स सुपर्णस्त्वां नाद्यान्मत्पदला- 
W 
ञ्छितम्" इति भगवद्वचनं श्रूयते । सर्पाणां शिरसि यद् वर्तते तत् हरिपदरूपं लाञ्छनमिति अनादेः कालाद् व्यवहृतमासीदिति निस्संशय- मितो जानीमः । तदाकारश्चेत्थम् - तस्मात् हरिपादाकृतिमिति पुण्ट्राकारे उपदिश्य- माने एकपादाकार एव आधाररहितः पुण्ट्रस्यआकारोऽभिमत इति प्राज्ञैरवगन्तव्यम् । 
55 अथ सूर्यकिरणानां सूर्येण सम्बन्धो नासीदिति वदन् राहु- बन्धुजन इव वडकलानां देशिकसम्बन्धो नासीदिति प्रतिजानानोऽयं देशिकप्रन्थोक्तार्थ विरुद्धार्थवादिनो वडकला इति लोकस्य भ्रममुत्पा- दयितुं प्रवर्तते । चिरादयमेवं वदन्नास्ते । तत्त्वमत्र शतकृत्वो 
निरूपितं 
त्वा प्रका 
पुनर्मुद्र 
श्रीसूक्ति सिद्धान्त 
56-57 
इतीदं दुभये 
मतम न कस ऽपि 
परमा 
त्यय 
तेन्च क्षते 
करत 
त्रय 
उप 
पर 
प्र 
नु- 
वती 
- वर- 
नपि 
तये 
वत्वेन 
याणां 
नार्याः 
यितु- 
वतः 
दला- 
त इति 
न राहु- 
बानोऽयं 
ममुत्पा- तकृत्वो 
प्रतिवचनकाण्डः । 
८३ 
निरूपितं च अस्माभिश्च अन्यैश्च । तथाऽपि निर्लज्ज तदेव पुनर्मुद्रयि- स्वा प्रकाशयति । कथमेवं क्रियत इति पर्यनुयोगे 'भवन्तोऽपि भवदुक्त पुनर्मुद्रयित्वा प्रकाशयन्तु, को निवारकः ?' इति प्रतिवक्ति । देशिक- श्रीसूक्तिभ्यः तेन्कला सम्प्रदायार्थ प्रतिष्ठापनोद्यमः श्रीभाष्यात् अद्वैत- सिद्धान्तस्थापनोद्यमतुल्य इति विदाङ्कुर्वन्तु विद्वांसः । 
56-57 1 तेन्कलाचार्या अपि 
सर्वज्ञोऽपि हि विश्वेशः सदा कारुणिकोऽपि सन् । संसारतन्त्रवाहित्वाद्रक्षापेक्षां प्रतीक्षते ।। 
इतीदं प्रमाणवचनमुदाहृत्य रक्षापेक्षामावश्यकीं वदन्ति । तस्मा- दुभयेषां भगवद्दया स्वरूपे निर्हेतुका । फलसिद्धौ तु व्याजसापेक्षेत्येव मतम् । अस्मासु यं कमपि यत्नं विना भगवत्कृपच स्वयं फलं दिशतीति न कस्याप्याचार्यस्य मतम् । पूर्वपक्षिणा उदाहृते परमपदसोपानग्रन्थे- ऽपि ' व्याजतयोपादाय' इत्यस्ति । 'उन्निनीषाधो निनीषयोनिर्हेतुकत्वे परमात्मनो वैषम्यनैर्घृण्यप्रसङ्गात्' इति श्रुतप्रकाशिका । 
'अव्याजोदारभावात्' इत्यत्र यशोलिप्सादिव्याजशून्य मौदार्यमि- त्ययमेवार्थः । न तु प्रार्थनाराहित्येऽपि फलप्रदत्वमिति । 
2 प्रपत्तिर्नोपाय इति, मुमुक्षोः प्रपत्तिरनपेक्षितेति, न केऽपि तेन्कलाचार्या आतिष्ठन्ते । श्रीशठकोपसूरिः प्रपन्न इति स्पष्ठं ते आच- क्षते । प्रपत्तिरधिकारिविशेषणमिति पिल्लैलोकाचार्य आह । देशि - कस्तु " प्रपन्नादन्येषां न दिशति मुकुन्दो निजपदम्" इति श्रीमद्रहस्य- त्रयसारे सावधारणमाह । न्यायसिद्धाञ्जने प्रपत्त्यनुष्ठानकाले तस्या उपायत्वेन प्रतीतिर्न भवतीत्याह । न तूपायत्वं नास्तीति । “भक्तथा परमया वाऽपि प्रपत्त्या वा महामुने । प्राप्योऽहं नान्यथा प्राप्यः" इति प्रमाणशतसिद्धत्वात् तस्य । 
८४ 
सम्प्रदाय प्रदीपः । 
3 एकलाभोक्तौ इतरलाभस्यापि तन्त्रान्तर्गतत्वात् एकव्यवच्छे इति देन इतरावधारणं अविवेककृत्यमिति श्री देशिकचरणाः कण्ठरवेण कथयन्ति । 
अत्र स्वलाभापेक्षाऽपि स्वामिला भावसायिनी । स्वामि प्रयोजनापेक्षाऽप्यतः स्वानन्दहेतुका ॥ 
इति श्रीमद्रहस्यत्रय सारे मूलमन्त्राधिकारश्रीसूक्तिः । चत्वारः पुरुषार्था इत्यतिप्रसिद्धमेतत् । यदि मोक्षः ईश्वरस्यैव पुरुषार्थः इतरेऽपि तस्यैव कुतो न भवन्ति ? अथवा किं त्रय एव चेतनस्य पुरुषार्थाः ? 'रसँ ह्येवायं लब्ध्वाऽऽनन्दी भवति' इति कस्य लाभः कस्योच्यते । 'तेषां नित्याभियुक्तानां योगक्षेमं वहाम्यहम्' इत्यत्र 'मत्प्राप्तिलक्षणं योगम्' इति भाष्यम् । 'मत्प्राप्तीति अलब्धलाभो योगः' इति तात्पर्य- चन्द्रिकायां श्रीदेशिकः । 'स्वलाभ मत्वा' इत्यनेन इतरलाभो न व्यव- च्छिद्यत इति तपस्वी न जानाति । 
4 स्वगतपरगत स्वीकार विमर्शोऽपि पूर्ववदेव । चेतनेन स्वीकृतो 
भगवान् 
तं स्वीकरोति । तदिदं स्पष्टमुक्त 'अनन्यचेताः सततम् ' इति गीताष्टमाध्यायश्लोकभाष्ये । तथाहि- 
" एवमैश्वर्यार्थिनः कैवल्यार्थिनश्च स्वप्राध्यानुगुणं भगवदुपासन- प्रकार उक्तः । अथ ज्ञानिनो भगवदुपासनप्रकारं प्राप्तिप्रकारं चाह". 
इत्यवतारिकाऽत्र दत्ता । उपरि च 
सततं सर्वकालं अनन्यचेता यः स्मरति अत्यर्थमत्प्रियत्वेन मत्स्मृत्या विना आत्मधारणमलभमानो निरतिशयप्रियां स्मृतिं यः करोति, तस्य नित्ययुक्तस्य नित्ययोगं काङ्क्षमाणस्य योगिनोऽहं सुलभः, अहमेव प्राप्यः न मद्भाव ऐश्वर्यादिकः ; सुप्रापश्च । 
भग 
का 
इ नि 
भ 
भ 
कव्यवच्छे 
कण्ठरवेण 
रः पुरुषार्था 
रेsपि तस्यैव 
ः ? 'रस' स्योच्यते । प्राप्तिलक्षणं इति तात्पर्य- 
भो न व्यव- 
तनेन स्वीकृतो ताः सततम् ' 
चदुपासन- त्राप्तिप्रकारं 
मत्प्रियत्वेन प्रियां स्मृतिं योगिनोऽह 
सुप्रापश्च । 
प्रतिवचनकाण्डः । 
८५ 
इति विवत्रे । यथा ऐश्वर्यार्थी कैवल्यार्थी च तदुपायभजन विषयतया भगवन्तं स्वीकरोति तथैव मोक्षार्थी ज्ञान्यपि स्वीकरोतीति अवतार- कायां भाष्यकृदभिप्रायः सुस्पष्टः । ' अनन्यचेताः सततं योमां स्मरति ' * इति लोके च स्वगतः स्वीकारः स्पष्टमुक्तः । भाष्ये च 'यः स्मरति तस्य नित्ययोगं काङ्क्षमाणस्य' इत्यन्तेन ग्रन्थेन स स्पष्टतरः कृतः । एवं कृत- भगवत्स्वीकारस्य पुरुषस्य कथं भगवान् सुलभा भवतीत्येतदुपपादयन् 
भाष्यकारः 
द्वियोगमसहमानोऽहमेव तं वृणे । मत्प्राप्यनुगुणोपासन- विपाकं तद्विरोधिनिरसनं अत्यर्थमत्प्रियत्वादिकं च अहमेव ददामीत्यर्थः । 'यमेवैष वृणुते तेन लभ्यः' इति हि श्रयते । इत्याचष्ट । अत्र अवतारिकायां श्लोके तद्भाष्ये च कण्ठोक्तं मोक्षार्थिनः स्वगतव्यापारं सर्वथा उपेक्ष्य श्लोकतात्पर्य विवरणाय अन्ते भाष्यकृता उक्त 'अहमेव तं वृणे' इत्येवमादिकं 'परगत स्वीकार एव रक्षकः' इति स्वाभिमतदुरर्थोपष्टम्भकतया उदाहरतः वञ्चनापरत्वं सर्वसुगमम् । षट्त्रिंशःसह त्रिकायां च 
" अधिकारिणो लाभेऽपि उपायस्य सिद्धत्वेऽपि च स्वीकार- विरहे जीवनाभावात् तस्य स्वीकारस्य स्वरूपं 'चरणावेव शरणं कृतवत्' इति, साङ्गानुष्ठानकाले 'चरणयोरधस्तात् निभृतं प्रविष्टोऽस्मि' इति च प्रत्यपादयत् श्रीशठकोपसूरिः । " 
इति स्वगतस्वीकारः श्रीशठकोपसूरिणा स्वयमनुष्ठिततया उक्तः । तदि- हापि पूर्वपक्षिणोक्तं सर्वपूर्वाचार्याभिप्राय विरुद्धम् । तात्पर्यचन्द्रिकायां 'उक्तस्यातिवादत्वशङ्काव्युदासाय श्रुतिमूलतामाह' इति देशिक- श्रीसूक्तौ 'उक्तस्य' इत्यस्य कृतभगवत्खीकारं पुरुपं स्वीकर्तुं भगवान् स्वयं यतत इत्युक्तस्येत्यर्थ इति न कश्चिद्विरोधः । नायमात्मा श्रुतिः- 
22 
८६ 
सम्प्रदाय प्रदीपः । 
प्रियतम एव हि वरणीयो भवति । यस्यायं निरतिशयप्रियः स एवास्य प्रियतमो भवति । 
इति श्रीभाष्ये चेतनगतभक्तिगर्मतयैव व्याख्यातेति परगत स्वीकारमात्रे तस्याः प्रमाणतयोदाहरणं साक्षात् भाष्यकार तिरस्कार साहसमवलम्ब्यैव 
कृतम । 
। 
5 " प्रपत्तिमपराधकोटिप्रविष्टां वदन्तु । परमं दोषं वदन्तु । स्वभावविरुद्धं वदन्तु । एवमन्यदपि बहु वदन्तु । 'प्रपत्तिरननुष्ठेया' 'मुमुक्षोः सा अनपेक्षिता" इति वदन् यः कोऽपि वरवर मुनिपर्यन्तेषु आचार्येषु किमस्ति ? तत्पर्यालोच्यताम् । मुमुक्षुपडि - रहस्ये "तस्य स्वीकार एव रक्षकः । अन्येषामुपायानां निवृत्तिर्दोषः । अस्य प्रवृत्ति- दषः" इति वदन्नेव पिल्लै- लोकाचार्यः अत्र 'इदं सर्वमुक्तिप्रसङ्गपरिहा- रार्थम्' इति, परन्दपडरहस्ये 'अतः पूर्वार्धे 
स्वीकारप्रकारं 
स्वीकारं चाह' इति, तनिचरमरहस्ये 'अयं चोपायः (भगवान्) एकेनाकारेण सापेक्षः अपरेणाकारेण निरपेक्षश्च भवति । कथमिति चेत् आश्रयणकाले अधिकारिसापेक्षः, फलप्रदाने इतर निरपे- क्षश्च' इति, तत्रैव ' तस्मात् त्यागविशिष्टः स्वीकारः, स्वीकार विशिष्टोऽ. धिकारः, गुणविशिष्ट उपायः इत्युक्तं भवति ।' इति च आह । तस्मात् मुमुक्षुभिः प्रपत्तिरनुष्ठेयेत्यत्र तेन् कलाचार्याणामपि नास्ति विप्रतिपत्ति- लेशोऽपि । सर्व एव तदनुष्ठानं आवश्यकं मन्यन्ते । अन्यथा सर्वमुक्ति- प्रसङ्गात् । अनुष्ठीयमाना प्रपत्तिस्तु किं रूपाऽस्माभिर्भावयितव्येत्यत्र विप्रतिपत्तिरस्ति । तद्विमर्शेन नास्ति नः प्रकृते किमपि फलम् । एवं चानुष्ठेयत्वे सिद्धे तत्रापराधत्ववचनतात्पर्य बुद्धिर्माद्भिरुपलब्धव्यम् । 'चैतन्यस्वभावः आत्मसमर्पणं विना न तिष्ठेत्' । 'यथावत्प्रतिपत्तिरूपं समर्पणं सर्वप्रायश्चित्तरूपं स्वरूपलाभश्चेति प्रमाणान्तरेषु दृश्यम् ।' 
1 
'निरुप चार्येणै 
धिग 
यामुन 
तत्र 
6 
त्रयस 
इति 
रुद्ध 
स्म 
इ 
C 
रमाले 
ब्यैव 
दन्तु । 
'नुष्ठेया' पर्यन्तेषु 
" तस्य 
प्रवृत्ति- परिहा- 
रप्रकारं 
वान् ) 
नवति । रनिरपे- 
शिष्टोऽ- 
। तस्मात् प्रतिपत्ति- 
सर्वमुक्ति- पत्तव्येत्यत्र म् । एवं 
धव्यम् । तिपत्तिरूपं दृश्यम् । ' 
प्रतिवचनकाण्डः । 
८७ 
'निरुपाधिको यागः आत्मसमर्पणम्' इति तनिप्रणवान्ते समर्थितं लोका- 
चार्येणैव । 
“कैङ्कर्य प्रार्थनाया अपराधत्ववादिन्याः देशिक श्रीसूक्तेस्तात्पर्य तव परिजनभावं कामये कामवृत्तः" इति धिगशुचिमविनीतं 
... 
यामुनाचार्य स्तोत्रश्लोकस्य तेन यत् तात्पर्यमुक्तं तदेवेति नाद्य अस्माकं तत्र किञ्चिदभिधातव्यमस्ति । 
6 कर्मज्ञानभक्तीनां स्वरूपविरुद्धत्वं नैत्र सम्भवतीति श्रीमद्रहस्य- त्रयसारे साध्योपायशोधनाधिकारे 
" तस्मादात्मस्वरूपं प्रति उपासनादीनां नाशकत्वासम्भावित - त्वानर्थावहत्व विरहेण स्वरूप विरोधप्रसङ्गो नास्ति” इति कण्ठेोक्तया श्रीदेशिक आह । एवमस्य कण्ठोक्त्युपलम्भात् तद्वि- रुद्धाभिप्रायानुमानं अव्युत्पत्ति विजृम्भितमिति सज्जनाराधने उक्तवन्तः स्मः । एवं स्वरूपविरुद्धत्ववादखण्डनमात्रेण न विश्राम्यति देशिकः । 
' इत्थं यथाधिकारं शास्त्रविहितेष्वपि उपासनादीनि स्वरूप- विरुद्धानीति केचिदाहुः एतेऽपि प्रपत्तिप्रशंसार्थं अतिवाद कृतवन्त इत्येतावदेव ।' 
इति तेषां तात्पर्य कल्पनेन एकाभिप्रायत्वमेव स्थापयतीत्यपि द्रष्टव्यम् । 7 पुरुषकारभूता च श्रीमहालक्ष्मीः उपायभूता चेति स्फुटमाह देशिकः । सिद्धोपायशोधनाधिकारे 
'केचित् द्वयमन्त्रे पूर्वखण्डे श्रीमच्छन्द उपलक्षणपर इति उत्तरखण्डे श्रीमच्छन्दो विशेषणपर इति च विभक्तमाचच- क्षिरे । अत्र शब्दे एकरूपे स्थिते स्वारस्यबाधके चासति 'स्वरूपं स्वातन्त्र्यं भगवत इदम्' इत्यादिषु प्रसिद्धकूटस्थसम्प्रदाय विरो- धेन क्रियमाणो विभागोऽनुपपन्नः । ' 
८८ 
सम्प्रदाय प्रदीपः । 
इत्थं प्रपत्तिविद्यायां तत्तन्मन्त्रानुसारतः 4 विभुः पल्या गुणाद्यैश्च विशिष्टो विषयोऽत्र नः ॥ इति च तदुक्तिः प्रसिद्धा । पूर्वपक्ष्युदाहृते रहस्यरत्नावली वाक्ये च 'पुरुषकारभूता सती चेतनानां शरणमित्यत्र पुरुषकारत्वं शरणत्वापर- पर्यायमुपायत्वं च पृथगुक्तमिति व्युत्पन्नानां सुग्रहम् । 'केचिदाचार्याः ' इत्यादिना देशिकपक्षोऽयं तनिप्रणवे लोकाचार्येणापि स्थिरीकृतः । 
8 प्रतिवस्तु पूर्णत्वं भगवतः शास्त्रेपूच्यमानं शतकृत्वो बोधित- मपि नायं ग्रहीतुं शक्नोति । घटत्वगोत्वादिरूपाया जातः तस्यां तस्यां व्यक्तौ पूर्णत्वं यादृशं तादृशमेव पूर्णत्वं भगवत एकैकस्मिन् वस्तुनि भगवता भाष्यकारेण प्रत्यपादि । इदमेव दिव्य प्रबन्धव्याख्यातारो देशिकश्च स्वस्वग्रन्थेषु निरूपितवन्तः । अत्र प्राचामाचार्याणां वैमत्यमेव नास्ति । अर्वावस्तु तेन्कला दुर्बहत्वादिमं विपयमन्यथा गृह्णन्तः 'कृत्स्नं भगवतः स्वरूपं एकैकस्मिन् वस्तुन्यन्तर्भवति । एकत्रान्तर्भूतं चेत् अन्यत्र कथं वर्तेत, तस्यैव वस्तुनो बहिर्वा कथं वर्तेत, इति चेत् अघटित घटनासामर्थ्येन तत्सर्वमुपपद्यत' इत्यप्रामा- णिकं बहु वदन्ति । एवं चेत् जातिदृष्टान्तो भाष्यकारेण दत्तः कथं घटेतेत्यपि बत न पर्यालोचयितुमीशते । सर्वशक्तिनामके ग्रन्थे इदं वितत्य निरूपितवन्तः स्मः । 
9 एकस्मिन् जन्मनि जातिविपर्ययः वरवरमुनिपर्यन्तेषु आचा- र्येषु यस्य कस्यापि न सम्मतः । आजन्मनो विलक्षणज्ञानभक्तिसम्पन्नस्य श्रीशठकोपसूरेरपि विपये अपशूद्राधिकरणन्यायं सचारितवतां पट्लि- शत्सहस्त्री कार प्रभृतीनां अभिप्रायस्तत्र व्यक्त एव । आचार्यहृदयग्रन्थे अभिप्रायान्तरमापाततः प्रतीयत इव । तत्रापि सूक्ष्मेक्षिकायां क्रिय- माणायां धर्मशास्त्रव्यवस्थाभञ्जनप्रवृत्तिर्नास्तीत्येव निश्चेतव्यं भवति । परन्तु ततो भ्रान्ताः केचित् विपरीतसिद्धान्तस्थापनप्रत्रणा आसन्निति 
देशि 
अधि 
शा 
सि 
इति 
They 
य 
क 
श 
स 
f 
ថ 
॥ 
क्ये च 
णत्वापर- 
दाचार्याः' 
त्तः । 
बोधित- 
तस्यां तस्यां न वस्तुनि याख्यातारो 
वैमत्यमेव 
या गृह्णन्तः कलान्तर्भूतं कथं वर्तेत, 
इत्यप्रामा- ग दत्तः कथं 
के ग्रन्थे इदं 
तेषु आचा- बक्तिसम्पन्नस्य तवतां पट्लि- चार्य हृदयग्रन्थे क्षेकायां क्रिय- व्यं भवति । गा आसन्निति 
प्रतिवचनकाण्डः । 
८९ 
देशिक श्री सूक्याऽवगम्यते । स हि श्रीमद्रहस्यलय सारे प्रभावव्यवस्था- ऽधिकारे तेषां पक्षं निरस्यति । 'सुरभेरपि' सत्याः गोत्वं नापैति' इति "शारीरगुण विशेषमूलतया व्यवस्थिताः शारीरजाति विशेषाः उत्पत्ति- सिद्धा मरणान्तं स्थिरा भवन्ति ।' इति, 
चातुर्वण्यं चतुर्विधाश्रममुखे भेदे यथावस्थिते 
वृत्तं तन्नियतं गुणानुगुणया वृत्त्या विशिष्टं श्रिताः । 
इति च आह । तदियं जातिविपर्ययवार्ता पामरवशीकरणाय अहद- यमेव अर्वाचीनैः तेन्कलाजनैरुच्यते । विपरीतपक्षावलम्बित्व साध- कतया 'शिलादेः स्त्रीत्वादि' रित्यादि देशिक श्रीसूक्तिमुदाहरन् जाति- शब्दार्थमेव न जानातीत्यास्तामेतत् । 
10 'परदुःख दुःखित्वम्' इत्येष व्यवहारः भगवतो विषये सहस्रनामभाष्ये कृतः । अस्य ' परदुःखदर्शनेन स्वयं दुःखभाक्त्वम्' इत्यर्थमल्पप्रज्ञा गृह्णन्ति । वस्तुतस्तु परदुःखाभिन्न दुःखवत्त्वमिति तल विवक्षितोऽर्थ इति तं ग्रन्थं पश्यतां सुधियां सुगमम् । अस्माकं जातं दुःखं स्वकीयमेव भावयति भगवानिति तात्पर्यम् । इदं वयं उद्यान - पत्रिकायां विशदमुपपादितवन्तः स्मः । 
"दया हि नाम स्वार्थनिरपेक्षा परदुःखासहिष्णुता' इति रचना- नुपपत्त्यधिकरणे श्रीभाष्यम् । 'जीवानुप्रवेशेषु शाकादयो जीवांश- गताः । साक्षादवतारेष्वभिनय मात्रम् ।' इति अन्तरधिकरणश्रुत- प्रकाशिकायां सिद्धान्तितम् । तदिह परदुःखजन्यदुःखवत्त्वं दद्येति श्रीभाष्य श्रुतप्रकाशिकादिस्थितो निर्णय इति कथनं वञ्चनामात्रम् । ईदृशं परदुःखदुःखित्वं देशिकः विरोधपरिहारनाम्नि रहस्यग्रन्थे 
सर्वकर्ता सर्वज्ञः सर्वशक्तश्च सन् ईश्वरः स्वयमेव परदुःख- मुत्पाद्य तदवलोकनेन स्वयमेव शोचतीत्येतत् जरद्रवादि- वाक्य तुल्यम् । 
23९० 
सम्प्रदाय प्रदीपः । 
इति निराचकार । ' जात निर्वेदा' इति दयाशतके भृगवद्दयाविषयः प्रयोगः औपचारिकः । औपचारिकोऽयं न दुःखविषयः । निर्वेदस्य दुःखादर्थान्तरत्वात् । प्रतिबोधितोऽप्ययं पूर्वपक्षी यत् पुनरपीदमताह तत् केवलं निर्लज्जत्वात् । वचनार्हविषयान्तरदरिद्रत्वाच्च । 
11 वात्सल्यं प्रत्यपि पिष्टपेषणमेव कर्तव्यं भवति । अस्य रूपं श्रुतप्रकाशिकायां त्रिषु स्थलेषु जिज्ञासाधिकरणान्ते सामान्यतः "दोषा' नवभासः दोषेषु गुणबुद्धिः' इति । समन्वयाधिकरणे दोपेष्वपि गुणत्वबुद्धिः यथा घेोर्वत्से' इति । अन्तरधिकरणे 'दोघानादर हेतुः स्नेहः, यथा मातुः पुत्रे' इति । अत्र दोषेषु गुणत्वबुद्धेर्भगवत्यसम्भवात् औपचारिक्येव भगवति तद्रूपवात्सल्योक्तिरिति स्पष्टं देशिकः श्रीमद्गद्य- भाष्ये आह । प्राचां तथा वात्सल्यस्वरूपं लक्षयतां लौकिक्रपुरुष- वात्सल्यमेव बुद्धौ स्थितमिति नात्र अभिप्रायभेदे अभिनिवेष्टव्यम् । दोषेपु गुणत्वबुद्धिः भ्रमरूपा प्रमारूपा वा भगवति दुर्वचेत्यन्यत्र विस्तरो द्रष्टव्यः 'दोषो यद्यपि तस्य स्यात् ' ति रामायण श्लोकस्य देशिकोन्तमभिप्रायमन्यथा गृह्णन् पूर्वपक्षी यत् किञ्चित् कथयति, तदभिज्ञैः सर्वथा उपेक्ष्यम् । 
୧ 
12 " आचार्य सन्निधौ पञ्चसंस्कारोपलम्भकाले हयोच्चारणानूच्चा- रणेन प्रपत्तिः सिद्धयतीति तेन्कलाचार्याः" इति लिखति । पूर्व " प्रपत्तिर्नोपायः" इति " प्रपत्तिरपराधकोटिप्रविष्टा" इति तेन्कला- मतमाह । तादृश्याः प्रपत्तेः सिद्धिः किमर्थमिहोच्यते ? व्याहतं ह्येतत् । कथं च द्वयोच्चारणानूच्चारणेन प्रपत्तिसिद्धिः ? पञ्चसु संस्कारेषु मन्त्र- संस्कारोऽप्येकः । तत्र यथा श्रीमदष्टाक्षर मन्त्रस्य चरमश्लोकस्य च गुरुच्चारितस्यानुच्चारणेन शिष्यस्य तद्ग्रहणं भवति तथैव द्वयस्यापि तत्र प्रपत्तेः कः प्रसङ्गः ? 'श्रीभाष्यकारेणैवानुष्ठिता नास्माभिरनुष्ठेया 
प्रपत्ति' रिति जलाञ्जलि 
तेन्कल 
संस्कारसम प्रपत्ति का 
काल एव 
गृह्णातीति 
13 
रक्षायां प्र 
राहित्यमू 
इत्येतदुद 
आवृत्ति 
वृत्तिमात्र र्भवत्येव नास्ति पु 
वृत्तिरभि 
कासु म 
इति, अ 
पूजासम प्रार्थना 'प्रणम्य 
अन्यत्र 
सर्वल 
कारैरे 
नः 
न्य 
ह 
ho 
पं 
II. 
पि 
तुः 
त् 
द्य- 
प- 
। 
पत्र 
स्य 
fa, 
El- 
पूर्व 
ला- 
त् । 
Fa- 
च 
पे 
या 
1 
प्रतिवचनकाण्डः । 
९१ 
प्रपत्ति' रिति चाह । द्वयोच्चारणानूच्चारणं पञ्चसंस्कारका लिकमपि दत्त - जलाञ्जलि स्वपक्षे स्यादिति विवेक्तुं न शक्नोति । 
तेन्कलासम्प्रदायसमाश्रयण प्रयोगे तापपुण्ट्रनाममन्वयागरूपपश्च- संस्कारसमाप्त्यनन्तरं आचार्यः शिष्यमादाय भगवत्सन्निधिं गत्वा तत्र प्रपत्ति कारयेदित्यपि लिखितं दृश्यते । एतन्मूलकः समाश्रयण- काल एव प्रपदनमिति प्रवादः । तमिमं अयं विपर्यस्तमतिः अन्यथा गृह्णातीति स्पष्टमेवैतत् । देशिकग्रन्थस्यार्थश्च यथाशीलं दुर्गृहीतः । 
13 प्रणामचर्चा कृतपूर्वा । विषमप्रणामो देशिकेन श्रीपाञ्चरात्र- रक्षायां प्रतिषिद्ध इति चोक्तम् । तदत्र देशिकसम्मतिवचनं अनृतभय- राहित्यमूलकम् । स्तोत्रभाष्ये नमो नम इत्यत्र 'पौनःपुन्यमलङ्कृतिः ' इत्येतदुदाहृत्य यदुक्तं तत्र 'आवृत्तिः शब्दालङ्कारमात्रमेव न पुनरनुष्ठाने आवृत्तिं सहते इति हि तदभिप्रायः' इति लिखति । कथमेतत् ? यत्रैकत्वं सिद्धं सर्पचोरादौ तत्र सर्पः सर्पः चोरचोरः इति शब्दा- वृत्तिमात्रम् । यत्र क्रियया प्रीतिव्यञ्जनं तत्र तस्याः क्रियाया आवृत्ति- भवत्येव । 'चम्बुज्जइ सतहुत्तं' चुम्ब्यते शतकृत्वः इत्यारभ्य प्रिये जने नास्ति पुनरुक्तम्' इत्यालङ्कारिका उदाहरन्ति । तदिह नमस्कारस्याप्या- वृत्तिरभिमतैव । भाष्यकारस्य साक्षाच्छिष्यैः वङ्गिवंशेश्वरैः स्वकारि- कासु मन्त्रासनप्रकरणे 'पादुकाप्रये प्रदायाग्रे प्रणम्य च पुनः पुनः । ' इति, अलङ्कारा सने 'दत्वा शुभानि पुष्पाणि प्रणम्य च पुनः पुनः' इति पूजासमाप्तौ 'देवपार्श्वमुपागम्य प्रणम्य च पुनः पुनः' इति, क्षमा- प्रार्थनायां 'समुत्थाय ततस्तस्मै भूयो भूयः प्रणम्य च' इति, पर्यङ्कासने 'प्रणम्य दण्डवद् भूमौ भूयो भूयः पुरो हरेः' इति चोच्यते । 
अन्यन्त्र सामान्यतः ‘प्रणम्य' इत्युक्तस्य विशदीकरणमेतत् । तस्मात् सर्वत्र पुनः पुनः प्रणाम एव विहित इति ध्येयम् । कारैरेव श्रीवैकुण्ठगद्ये " दूरादेव भगवन्तं शेषभोगे श्रिया सहासीनं 
। 
भाष्य. 
९२ 
सम्प्रदाय प्रदीपः । 
वैनतेयादिभिः सेव्यमानं" "समस्त परिवाराय श्रीमते नारायणाय नमः' इति प्रणम्योत्थायोत्थाय पुनः पुनः प्रणम्य" इत्यगद्यत । अनाय पूर्वपक्षी अपार्थ कञ्चित् कथितवान् । अन्ये तं निरस्तवन्तश्च । 
भगवता निगमान्तदेशिकेन प्रदक्षिणप्रणामान् युग्मानेव सभा- चरणीयान् कथितवता विस्तरेण शङ्कासमाधानाद्यकरणात् तस्य काले केषामपि तत्र विप्रतिपत्तिर्नासीदिति, सर्व एव आचार्या युग्मप्रणामानेव कुर्वन्त आसन्निति च असन्दिग्धं प्रतीयते । एवं विषमप्रणामनिषेध- वादिनं देशिकं एकप्रणामपक्षानुकूलतया निदर्शयतः हृदयं कीदृशमिति प्रायः सर्वे जिज्ञासेरन् । 
58 उपरि कृतैर्निरूपणैः पूर्वपक्षितुल्या भूयिष्ठा अद्यतनास्ते कलाः न परं वेदान्तदेशिकद्रोहिणः अपि तु तेषामेव स्वकीयत्वेनाभिमता ये भट्टारकप्रभृतयो वरवरमुन्यन्ता महान्त आचार्याः तदुक्तानेवार्थान् अनादृत्य मूढग्राहेण अभिनिवेशेन सङ्केतेन च अशास्त्रीयान् उन्मर्यादान् पण्डितजुगुप्सावहान् लोकक्षोभहेतुभूतान् दुरर्थान् कल्पयन्तः तद्दो- हिगोऽपि भवन्तीति स्फुटीकृतं भवति । 
वस्तुत इमे न तेन्कला अपि । अपि तु सर्वशास्त्रमर्यादातिलङ्घि- स्वात् केवलं अकला विकला निष्कला वा । 
59 यथा यथा निरूपणं क्रियेत तथा तथा वडकला सम्प्रदायस्य प्राचीनत्वं अन्यस्यात्यन्तार्वाचीनत्वं च स्थिरीकृतं भवेदित्यत्र नास्ति सन्देहगन्धोऽपि । 
60 परैरन्याय्यमाक्रान्तस्य भगवन्मन्दिरस्य प्रत्याहरणमेव श्रीम- दहो बिलमठस्वामिभिः कृतमिति परमार्थे स्थिते किमिदानीं तद्विषयेण रोदनेन ? 
प्रा 
पू 
स्थ 
इ 
f 
गाय नमः' । अन्नायं 
श्व 
नेव सभा- 
तस्य काले प्रणामानेव मनिषेध- कीदृशमिति 
नास्ते कलाः भिमता ये 
नेवार्थान् 
उन्मर्यादान् 
यन्तः तदो- 
दातिलङ्घि- 
प्रतिवचनकाण्डः । 
९३ 
61 प्रत्यक्रिमाणानन्तरं पुनः प्रवृत्तमाचारं नवीनं कृत्वा ततः प्राक्तनः आक्रमणकारैः प्रवर्तित आचारः प्राचीनत्वेन निर्दिश्यते पूर्वपक्षिणा । ततोऽपि प्रास्थितमाचारं पश्येति तत्र प्रतिवचनं श्रीमदा- स्थानसम्बन्धिनो दित्सन्ति । 
62 " यमो वैवस्वतो राजा यस्तवैष हृदि स्थितः । 
तेन चेदविवादस्ते मा गङ्गां मा कुरून् गमः ॥ " 
इति मनुः अनर्घमुपदेशं करोति । तमवधाय अनृतं अहङ्कारममकारौ परहिंसारुचिं लोकवञ्चनाऽभिसन्धि अनार्जवं च दूरतः परित्यज्य विषयाः परामृश्यन्ताम् । तदा यद्बुद्धौ भाति तत्पारमार्थिकं भविष्यति । तत् तत्त्वमिति निश्चतुं शक्यम् । 
इत्थमुत्तरमदायि तात्त्विकं क्षुद्रबुद्धिकृतदूषणोच्चये । तुष्टिरत्र भविता न दुर्मते- 
र्यन एष सफलः सतां मुदा ॥ 
इति 
सम्प्रदायस्य त्यत्र नास्ति 
मेव श्रीम- तद्विषयेण 
मीमांसार्णव, मीमांसा केसरि, पूर्वोत्तरतन्त्र प्रदीप देशिक- दर्शनधुरन्धर, पण्डितराज श्रीशैलताताचार्यस्य न्याय- मीमांसाशिरोमणेः प्राच्यविद्येश्वरस्य 
कृतिषु सम्प्रदाय प्रदीपे 
प्रतिवचनकाण्डः । 
९४ 
