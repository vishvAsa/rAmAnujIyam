+++
title = "०८ स्नानाङ्ग-देवर्षि-पितृ-तर्पण-विधिः"

+++

## सङ्कल्पादि
पादौ प्रक्षाल्य  
आचम्य  
प्राणानायम्य -

> श्री-भगवद्-आज्ञया भगवत्-प्रीत्य्-अर्थं, स्नानाङ्गं देवर्षि-पितृ-तर्पणं करिष्ये 

इति सङ्कल्प्य  
देवान् ऋषीन् पितॄन् भगवद्-आत्मकान् ध्यात्वा 

## देव-तर्पणम्
[[33]] 

> ॐ ब्रह्मादयो ये देवास् तान् देवांस् तर्पयामि  
ॐ सर्वान् देवांस् तर्पयामि ॐ सर्व-देव-गणांस् तर्पयामि  
ॐ सर्व-देव-पत्नीस् तर्पयामि  
ॐ सर्व-देव-गण-पत्नीस् तर्पयामि

इति देव-तीर्थेन विसृजेत्।  

## ऋषि-तर्पणम्
अङ्गुष्ठ-सक्त-निवीती उदङ्-मुखः, 

> ॐ कृष्ण-द्वैपायनादयो ये ऋषयस् तान् ऋषींस् तर्पयामि।  
ॐ सर्वान् ऋषींस् तर्पयामि।  
ॐ सर्व-ऋषि-गणांस् तर्पयामि।  
ॐ सर्व-ऋषि-पत्नीस् तर्पयामि।  
ॐ सर्व-ऋषि-गण-पत्नीस् तर्पयामि

इति ऋषि-तीर्थेन विसृजेत्।  

## पितृ-तर्पणम्
प्राचीनावीती, दक्षिणा-मुखः, 

> ॐ सोमः पितृ-मान्यम् ओङ्गिरस्वान् अग्निः कव्यवाहन इत्य् आदयो ये पितरस् तान् पितॄंस् तर्पयामि।  
ॐ सर्वान् पितॄंस् तर्पयामि।  
ॐ सर्व-पितृ-गणांस् तर्पयामि।  
ॐ सर्व-पितृ-पत्नीस् तर्पयामि।  
ॐ सर्व-पितृ-गण-पत्नीस् तर्पयामि -

इति पितृ-तीर्थेन विसृजेत्।  

<div class="js_include" url="/vedAH_yajuH/vAjasaneyam/mAdhyandinam/saMhitA/vishvAsa-prastutiH/02/34_UrjaM_vahantIramRtam.md" unfilled newLevelForH1="5" includeTitle="false"> 

> ऊर्जं॒ वह॑न्तीर् अ॒मृतं॑ घृ॒तं  
पयः॑ की॒लालं॑ परि॒स्रु॑तम्।  
स्व॒धा स्थ॑ त॒र्पय॑त मे पि॒तॄन् ॥३४॥
</div>  

इति जले, अञ्जलिना त्रिः प्रदक्षिणी-कृत्य दक्षिण-पार्श्व-तीरं संशोध्य। “तृप्य॑त॒, तृप्य॑त॒ तृप्य॑त" इति त्रिर् जलाञ्जलिं तीरे प्रक्षिप्य,  
तत्-तीरं पुनस् संशोधयेत्।  
उपवीति - आचामेत्।

अवगाहन-स्नानं विना गौण-स्नानेषु नैमित्तिक-स्नानेषु[^१_३४] च देवर्षि-पितृ-तर्पणन् न कुर्यात्।  

## सात्त्विक-त्यागः
> भगवान् एव स्व-नियाम्य--स्व-रूप--स्थिति-प्रवृत्ति--स्व-शेषतैक-रसेन मया स्वकीयैश् चोपकरणैस् स्वाराधनैक-प्रयोजनाय परम-पुरुषस् सर्व-शेषी स्व-शेष-भूतम् इदं प्रातस् स्नानाख्यं कर्म स्वस्मै स्व-प्रीतये स्वयम् एव कारितवान् 

इति सात्त्विक-त्यागं कृत्वा  - 

[^१_३४]:    

    अस्पृश्य-स्पर्श-सेवान्ते त्व् अश्रु-साते क्षुरे भगे।  
    स्नानं नैमित्तिकं ज्ञेयं देवर्षि-पितृ-वर्जितम्॥ 

> अनेन प्रातस् स्नानाख्येन भगवत्-कर्मणा भगवान् प्रीयतां वासुदेवः

इति प्रातस् स्नानं समाचरेत् - 

[[34]]
