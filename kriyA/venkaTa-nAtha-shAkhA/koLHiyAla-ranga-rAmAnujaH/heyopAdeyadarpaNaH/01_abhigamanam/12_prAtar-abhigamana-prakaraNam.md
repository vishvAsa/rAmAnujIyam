+++
title = "१२ प्रातर्-अभिगमन-प्रकरणम्"

+++
औपासनानन्तरं स्वार्चा-गृहं गत्वा  
गुरु-परम्पराम् अनुसन्धाय  
द्वार-पाल-प्रणाम-पूर्वकं  
"कौसल्या" इत्यादिभिः भगवन्तं प्रबोध्य,  
अभ्यर्च्य, प्रणम्य, द्वयम् +++(मन्त्रम्)+++ उच्चार्य,  

> सायम्-अभिगमन-पर्यन्त-- 
> माधव-चरणारविन्द-कैङ्कर्य-विरोधि--निवृत्ति-हेतु-भूतम्  
> आनुकूल्य-सङ्कल्पाद्य्-अङ्ग-पञ्चकोपेतं  
> +++(→आनुकूल्यसङ्कल्पः, प्रातिकूल्य-वर्जनम्, कार्पण्यम्, महाविश्वासः, गोप्तृत्व-वरणम्)+++  
> त्वच्-चरणाम्बु-ज-युगल-विषयकं प्रपदनं करोमि"  

इति तद्-अर्थम् अनुसन्धाय  

<div class="js_include" includetitle="false" newlevelforh1="5" unfilled url="/rAmAnujIyam/prakIrNa-mantrAdi/gadyam/AnukUlya-sankalpAdi/heyopAdeyadarpaNAt/">

"उपायत्वोपयुक्त सकलाकार-विशिष्ट स्वामिन् !  
इतः परं त्वद्-आज्ञानुवर्तन-रूपम् आनुकूल्यम् एव करिष्ये +++(इत्य् आनुकूल्यसङ्कल्पः)+++।   
त्वद्-आज्ञातिवर्तन-रूपं प्रातिकूल्यं न करिष्ये +++(इति प्रातिकूल्य-वर्जनम्)+++।

सायम्-अभिगमन-पर्यन्त-त्वत्-कैङ्कर्य-विरोधि-निवर्तने  
त्वां विना नैवास्ति साधनम् +++(इति कार्पण्यम्)+++।

त्वम् एव विरोधि-निवर्तक-गुरूपाय-निरपेक्षस् सन्  
कैङ्कर्य-निर्वर्तन-रूपां रक्षां करिष्यसीति सु-दृढम् अध्यवस्यामि +++(इति महाविश्वासः)+++।  
त्वम् एव कैङ्कर्य-निर्वर्तन-रूपां रक्षां कुरुष्व +++(इति गोप्तृत्व-वरणम्)+++। 

</div>

<div class="js_include" includetitle="false" newlevelforh1="5" unfilled url="/rAmAnujIyam/prakIrNa-mantrAdi/gadyam/prapattiH/heyopAdeyadarpaNAt/">

देहादि-विलक्षणो ऽहं, मदीयञ् च  
सर्व-स्वामिने श्रीमते नारायणाय तुभ्यम् एव; न मम ।  
सायम् अभिगमन-पर्यन्त-कैङ्कर्य-विरोधि-निवर्तक-भरः  
उपायत्वोपयुक्त-सकलाकार-विशिष्टाय श्रीमते नारायणाय तुभ्यम् एव ; न मम ।  
एतत्-फलम् अपि प्रधान-फलिने श्रीमते नारायणाय तुभ्यम् एव; न मम !

</div>  

इति साङ्ग-प्रपदनम् अनुष्ठाय  
स्वीकृत-भरस्य श्रीमतः  
कृपापरीवाह-रूपां  

> 'सायम्-अभिगमन-पर्यन्त-कैङ्कर्य-विरोधि-निवर्तने निस्-संशयः सुखम् आस्व'  

इत्य् उक्तिं भावयित्वा  
हृष्टः सन्  
प्रणामान् कुर्यात् । 
अत्यन्ताशक्तस् तु लघ्वाह्निकोक्त-रीत्या प्रार्थनं कुर्यात् ॥
