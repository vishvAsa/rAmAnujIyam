+++
title = "१६ यज्ञोपवीतप्रतिष्ठा"

+++
॥ यज्ञोपवीतप्रतिष्ठा ॥

पादौ प्रक्षाल्य, आचम्य, प्राणानायम्य, 'श्रीमान् वेङ्कट ……….सदा हृदि’ । अस्यां शुभतिथौ भगवत्(श्रीमन् नारायण)प्रीत्यर्थं, ‘यज्ञोपवीतप्रतिष्ठां करिष्ये’ इति सङ्कल्प्य, सात्त्विकत्यागं कृत्वा, शुचौ देशे जलपूर्णं सकूर्चयाज्ञियशाखं कुम्भं निधाय, तस्मिन् यज्ञोपवीतं निधाय, यज्ञोपवीतं स्पृशन्,

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/kAThakam/sarva-prastutiH/1/02_bhUr_agnin_cha">

<details><summary>भास्करोक्त-विनियोगः</summary>

1चतस्रस् स्वयमातृण्णा दिक्षूपदधाति -
</details>

<details open=""><summary>विश्वास-प्रस्तुतिः</summary>

भूर्! अ॒ग्निञ् च॑ पृथि॒वीञ् च॒ माञ् च॑ ।  
त्रीँश् च॑ लो॒कान्त् सव्ँ॑वत्स॒रञ् च॑ ।  
प्र॒जाप॑तिस् त्वा +++(स्वयम्-आतृण्णे!)+++ **सादयतु** ।  
तया॑ दे॒वत॑या ऽङ्गिर॒स्वद् ध्रु॒वा **सी॑द** ॥  
</details>

<details><summary>भट्टभास्कर-टीका</summary>

भूर्व्याहृतिः, अग्निर्देवता, पृथिवी लोकः, अहम् उपधाता,  
त्रिलोकवासिनो जनाः, संवत्सरस् सर्वानुग्राही कालः,  
सर्वमिदं त्वद्-उपधान-लब्धात्मकं, तस्माद्भूराद्यात्मिकां त्वां प्रजापतिस्सादयतु,  
त्वं च तया देवतया सह  
अङ्गिरसाम् इव स्थिरा सीद ।  
एवं सर्वासु दिक्षु योज्यम् ॥
</details>

<details><summary>मूलम्</summary>

भूर॒ग्निञ्च॑ पृथि॒वीञ्च॒ माञ्च॑ ।  
त्रीँश्च॑ लो॒कान्त्सव्ँ॑ वत्स॒रञ्च॑ ।  
प्र॒जाप॑तिस्त्वा सादयतु ।  
तया॑ दे॒वत॑याऽङ्गिर॒स्वद्ध्रु॒वा  सी॑द ॥  
</details>

<details open=""><summary>विश्वास-प्रस्तुतिः</summary>

भुवो॑ वा॒युञ् चा॒न्तरि॑क्षञ् च॒ माञ्च॑ ।  
त्रीँश्च॑ लो॒कान्त् सव्ँ॑वत्स॒रञ्च॑ ।  
प्र॒जाप॑तिस्त्वा **सादयतु** ।  
तया॑  दे॒वत॑या ऽङ्गिर॒स्वद् ध्रु॒वा **सी॑द** ॥ 
</details>

<details><summary>मूलम्</summary>

भुवो॑ वा॒युञ्चा॒न्तरि॑क्षञ्च॒ माञ्च॑ ।  
त्रीँश्च॑ लो॒कान्त्सव्ँ॑ वत्स॒रञ्च॑ ।  
प्र॒जाप॑तिस्त्वा सादयतु ।  
तया॑  दे॒वत॑याऽङ्गिर॒स्वद्ध्रु॒वा सी॑द ॥ 
</details>

<details open=""><summary>विश्वास-प्रस्तुतिः</summary>

स्व॑र् आदि॒त्यञ् च॒ दिव॑ञ् च॒ माञ् च॑ ।  
त्रीँश्च॑ लो॒कान्त् सव्ँ॑वत्स॒रञ्च॑ ।  
प्र॒जाप॑तिस् त्वा  **सादयतु** ।  
तया॑ दे॒वत॑या ऽङ्गिर॒स्वद् ध्रु॒वा **सी॑द** ॥
</details>

<details><summary>मूलम्</summary>

स्व॑रादि॒त्यञ्च॒ दिव॑ञ्च॒ माञ्च॑ ।  
त्रीँश्च॑ लो॒कान्त्सव्ँ॑ वत्स॒रञ्च॑ ।  
प्र॒जाप॑तिस्त्वा  सादयतु ।  
तया॑ दे॒वत॑याऽङ्गिर॒स्वद्ध्रु॒वा सी॑द ॥
</details>

<details open=""><summary>विश्वास-प्रस्तुतिः</summary>

भूर् भुव॒स् स्व॑श् च॒न्द्रम॑सञ् च॒ दिश॑श् च॒ माञ्च॑ ।  
त्रीँश्च॑ लो॒कान्त् सव्ँ॑वत्स॒रञ्च॑ ।  
प्र॒जाप॑तिस् त्वा **सादयतु** ।  
तया॑ दे॒वत॑या ऽङ्गिर॒स्वद् ध्रु॒वा **सी॑द** ॥ 5 ॥
</details>

<details><summary>मूलम्</summary>

भूर्भुव॒स्स्व॑श्च॒न्द्रम॑सञ्च॒ दिश॑श्च॒ माञ्च॑ ।  
त्रीँश्च॑ लो॒कान्त्सव्ँ॑ वत्स॒रञ्च॑  ।  
प्र॒जाप॑तिस्त्वा सादयतु ।  
तया॑ दे॒वत॑याऽङ्गिर॒स्वद्ध्रु॒वा सी॑द ॥ 5 ॥
</details>

</div>  

इत्यभिमन्त्र्य,

‘ओं भूः’ यज्ञोपवीतं प्रतिष्ठापयामि । ‘ओं भुवः’ यज्ञोपवीतं प्रतिष्ठापयामि । ‘ओँसुवः' यज्ञोपवीतं प्रतिष्ठापयामि । ‘ओं भूर्भुवस्सुवः’ यज्ञोपवीतं प्रतिष्ठापयामि । इति प्रतिष्ठाप्य - प्रथमतन्तुदेवतां 'पृथिवीम्' आवाहयामि । द्वितीयतन्तुदेवताम् 'अप' आवाहयामि । तृतीयतन्तुदेवतां ‘तेज’ आवाहयामि । चतुर्थतन्तुदेवतां ‘वायुम्’ आवाहयामि । पञ्चमतन्तुदेवताम् ‘आकाशम्' आवाहयामि । षष्ठतन्तुदेवतां ‘प्राणम्’ आवाहयामि । सप्तमतन्तुदेवताम् ‘आत्मानं' आवाहयामि । अष्टमतन्तुदेवताम् ‘अन्तरात्मानम्’ आवाहयामि । नवमतन्तुदेवतां 'परमात्मानम्' आवाहयामि ।

[[93]]

इति नवतन्तुदेवताः अक्षतैरावाह्य, आसनादिषोडशोपचारैरभ्यर्च्य, प्रथमग्रन्थिदेवतां ब्रह्माणम् आवाहयामि । द्वितीयग्रन्थिदेवतां विष्णुम् आवाहयामि । तृतीयग्रन्थिदेवतां गिरीशम् आवाहयामि । इति ग्रन्थित्रयदेवताः अभ्यर्च्य, यज्ञोपवीताधिष्ठातृदेवतां श्रियःपतिम् आवाहयामि इति श्रियः पतिं च आवाह्य, अभ्यर्च्य, यज्ञोपवीतसहितं कूर्चं पाणिना गृहीत्वा,

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/3/4/11_rAjasUyagatA_yAjyApuronuvAkyAH/A_satyena_rajasA.md">

आ स॒त्येन॒ रज॑सा॒ **वर्त॑मानो**  
**निवे॒शय॑न्न्** अ॒मृतं॒ मर्त्यं॑ च ।  
हि॒र॒ण्यये॑न सवि॒ता रथे॒न॒+  
+आऽऽदे॒वो **या॑ति॒** भुव॑ना **वि॒पश्य॑न्** ॥

</div>

<div class="js_include" includetitle="false" newlevelforh1="5" unfilled url="/vedAH_Rk/shAkalam/saMhitA/vishvAsa-prastutiH/01/050/10_udvayaM_tamasaspari.md">

उ᳓द् वयं᳓ त᳓मसस् प᳓रि  
ज्यो᳓तिष् **प᳓श्यन्त** उ᳓त्तरम् ।  
देवं᳓ देवत्रा᳓ सू᳓र्यम्  
**अ᳓गन्म** ज्यो᳓तिर् उत्तम᳓म् +++(←"उत्तमशश्वत्तमौ सर्वत्र" इत्य् अन्तोदात्तः)+++ ॥

</div>

<div class="js_include" includetitle="false" newlevelforh1="5" unfilled url="/vedAH_Rk/shAkalam/saMhitA/vishvAsa-prastutiH/01/050/01_udu_tyaM.md">

उ᳓दु त्यं᳓ **जात᳓वेदसं**  
देवं᳓ **वहन्ति केत᳓वः**+++(→रश्मयः)+++ ।  
दृशे᳓ वि᳓श्वाय सू᳓र्यम् ॥

</div>

<div class="js_include" includetitle="false" newlevelforh1="5" unfilled url="/vedAH_Rk/shAkalam/saMhitA/vishvAsa-prastutiH/01/115/01_chitraM_devAnAmudagAdanIkaM.md">

चित्रं᳓ देवा᳓नाम् **उ᳓दगाद्** अ᳓नीकं  
च᳓क्षुर् मित्र᳓स्य व᳓रुणस्याग्नेः᳓ ।  
**आ᳓-प्रा**+++(←पूरणे)+++ द्या᳓वा-पृथिवी᳓ अन्त᳓रिक्षं  
**सू᳓र्य** आत्मा᳓ ज᳓गतस् तस्थु᳓षश् च ॥

</div>  

इत्यन्तम् उक्त्वा, सूर्याय प्रदर्श्य, पूर्ववत् निधाय, यज्ञोपवीतं स्पृशन्,

<div class="js_include" includetitle="true" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/07/059/12_tryambakaM_yajAmahe.md">

## १२ त्र्यम्बकं यजामहे …{Loading}…

त्रि᳓यम्बकं यजामहे  
सुग᳓न्धिम् पुष्टि-व᳓र्धनम् +++(&lt;"गतिकारकोपपदात् कृत्")+++।  
उर्वारुक᳓म् +++(स्थूलफलम्)+++ [इ]व ब᳓न्धनान्  
मृत्यो᳓र् मुक्षीय, मा᳓ ऽमृ᳓तात्॥

</div>  

इति मन्त्रम् अष्टोत्तरशतसङ्ख्यया अष्टाविंशतिसङ्ख्यया वा गायत्रीं च जपित्वा, आचम्य, सात्त्विकत्यागं कुर्यात् ॥ (सर्वत्र पृथिव्यादिशरीरकश्रियःपतिमेव ध्यात्वा आराधयेत् ॥)

॥ यज्ञोपवीतप्रतिष्ठाविधिः समाप्तः ॥

[[94]]